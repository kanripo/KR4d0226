# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:57.515432
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 52
#+PROPERTY: FILE SB04n0282-052晦庵先生朱文公文集-卷第五十二.
<pb:KR4d0226_SBCK_052-1a>¶
晦庵先生朱文公文集卷第五十二¶
書(知舊門/人問荅)¶
　　　答呉伯豐(必大)¶
熹衰晚無堪學不加進足下過聴辱先以書其所以稱頌¶
道&KR0003;者足以見賢者之志矣然非區區所及也示喻程子¶
格物之&KR0003;誠若有未易致力者然其曰天地之所以高厚¶
一物之所以然蓋極其大小而言之以明是理之無不在¶
而學問之功不可一物而有遺爾若其所以用力之地則¶
亦不過讀書史應事物如前之云爾豈茫然放其心於汗¶
漫紛綸不可知之域哉或人所引易象之數又似太拘所¶
謂明理亦曰明其所以然與其所當爲者而已鄙見如此¶
不識賢者以爲如何恐有未安幸復見告也子澄去秋相¶
<pb:KR4d0226_SBCK_052-1b>¶
見甚欵近復招之尚未有來信大治近有萬君人傑者見¶
訪見留之學中氣質甚美議論亦可反復殊不易得云亦¶
嘗得從遊也熹比巳丐祠似聞諸公有意聴許適聞張荆¶
州之訃若便得請當一走長沙而歸爾¶
　　　答呉伯豐(用力下一本/無之意二字)¶
讀書甚善所諭亦有條理但不必如此先立凡例但熟讀¶
平㸔從容諷詠積乆當自見得好處也所論㸔大學曲折¶
則未然若㸔大學則當且專㸔大學如都不知有它書相¶
似逐字逐句一一推窮逐章反覆通㸔本章血脉全篇反¶
覆通㸔一篇次第終而復始莫論遍數令其通貫浹洽顚¶
倒爛熟無可得㸔方可别㸔一書今方㸔得一句大學便¶
巳&KR0003;向中庸上去如此支離蔓衍彼此迷暗互相連累非¶
<pb:KR4d0226_SBCK_052-2a>¶
惟不曉大學亦無功力别可到中庸矣况所比挍&KR0004;無&KR0024;¶
於用力之意徒然枉費心力閑立議論畨得語言轉多却¶
於自家分上轉無交渉不可不察也因其本明非是察識¶
端倪把來玩弄以資談&KR0003;只是因其巳知而益廣其知因¶
其巳能而益精其能耳與湖南&KR0003;自不同也知止有定之¶
&KR0003;似亦未然更以章句或問求之爲佳知至意誠之&KR0003;則¶
大槩得之矣盤銘是注䟽&KR0003;可自檢㸔當時以下文多巳¶
&KR0003;故不曽標其名氏耳論孟中庸儘待大學通貫浹洽無¶
可得㸔後方㸔乃佳若奔程趂限一向攅了則雖㸔如不¶
㸔也近方覺此病痛不是小事元來道學不明不是上靣¶
欠却工夫乃是下靣元無根脚若信得及脚踏實地如此¶
做去良心自然不放踐履自然純熟非但讀書一事也¶
<pb:KR4d0226_SBCK_052-2b>¶
横渠先生象記得舊傳蜀中本時云亦有御史象今却不¶
記曽見與不見&KR0010;乆不復可得其眞但當兼收以見區區¶
尊仰之意而巳但去&KR0010;此時同遭論列今又適以此時相¶
見亦可𥬇也李衛公書如此正不足傳顧其全書遂不復¶
可見殊可惜耳廬陵近數得書一病不輕且幸巳平復也¶
金溪一向不得書亦省應荅之煩¶
皇極辨併往此亦一破千古之惑可録一本送正淳皆勿¶
廣爲佳耳¶
　　　答呉伯豐¶
　詩傳中有音未備者有訓未備者有以經統傳舛其次¶
　者¶
此𩔖皆失之不詳今當添入然印本巳定不容増减矣不¶
<pb:KR4d0226_SBCK_052-3a>¶
免别作&KR0024;脫一卷附之辨&KR0003;之後此間亦無精力辦得只¶
煩伯豐爲編集其例如後¶
　　詩集傳&KR0024;脫¶
　　　周南¶
樛木　樂只(音止二字合/附本字下)¶
　　　鄘¶
載馳　無我有&KR0057;(&KR0057;過也三字合附衆人字下無以我/爲有過雖爾八字合附大夫君子字)¶
(下)¶
　　　王¶
中谷有蓷　遇人之不淑矣(淑善也三字合/移在歎矣字下)¶
　　以上畧見條例餘皆依此且用草&KR0083;寫來恐有巳添¶
　　者却刪去也又黎黒也古語&KR0058;元猶秦言黔首桑柔¶
<pb:KR4d0226_SBCK_052-3b>¶
　　篇中第二章注中巳畧言之孟子首篇亦嘗有解今¶
　　若天保篇中未解可采用其&KR0003;著於&KR0024;脫卷中却刪¶
　　去桑柔篇注或但略言之亦可也更詳之¶
　大序先生以是經夫婦傳曰先王謂文武周公成王必¶
　大竊謂二南雅頌固多周公時所作然遂謂周公爲先¶
　王則恐讀者不能無疑¶
此無甚害蓋周公實行王事制禮樂若止言成王則失其¶
實矣¶
　芣苢薄言有之傳曰有藏也然其下章曰掇曰捋曰祮¶
　曰襭而首章乃先言藏恐非其序必大恐有是得之之¶
　義¶
首章兼舉始終而言後章乃細述其次第詩中亦有此例¶
<pb:KR4d0226_SBCK_052-4a>¶
或於&KR0024;脫中附入亦可也¶
　麟之趾傳以麟興文王后妃以趾興其子故曰麟性仁¶
　厚故其趾亦仁厚文王后妃仁厚故其子亦仁厚然則¶
　下文吁嗟麟&KR0006;爲指誰耶¶
正指公子而言耳¶
　昔育恐育鞠張子之&KR0003;固善然推之下文及爾顚覆之¶
　云意不甚貫不若前&KR0003;爲順¶
姑存異義耳然舊&KR0003;亦不甚明白也¶
　君子偕老象之揥也字書云揥整䯻&KR0107;也是否¶
不識此物姑依舊&KR0003;字書之&KR0003;亦與古注不殊也或&KR0024;脫¶
中附之¶
　齊地東至于海西至于河南至于穆陵北至于無棣史¶
<pb:KR4d0226_SBCK_052-4b>¶
記索隱曰按今淮南有故穆陵門是楚之境無棣在遼¶
　西孤竹服䖍以爲太公受封所至不然也蓋言其征伐¶
所至之域其&KR0003;如何¶
穆陵在密州之西無棣是今棣州更考地志可見索隱恐¶
非¶
　采薇小人所腓傳曰腓猶庇也又引程子曰腓隨動也¶
　如足之腓足動則隨而動也必大按易咸傳曰腓足肚¶
　行則先動足乃舉之非如腓之自動也易本義亦曰欲¶
　行則先自動由程子前&KR0003;觀之則腓爲隨足以動之物¶
　由後二&KR0003;觀之則腓爲先足而動明矣不當引之以解¶
　此詩之義不若猶庇之云得之生民詩牛羊腓字之傳¶
　亦以腓爲庇若施於此詩與上文君子所依意義亦相¶
<pb:KR4d0226_SBCK_052-5a>¶
　𩔖也¶
此非大義所繫今詳兩&KR0003;誠不合當刪去然板本巳定只¶
於&KR0024;脫中&KR0003;破可也又百卉具腓又有他訓不知此字竟¶
是何義也¶
　楚茨以下四篇先生謂即𡺳雅反復讀之其辭氣與七¶
　月載芟良耜等篇大抵相𩔖無可疑然又以爲述公卿¶
　有田祿者力於農事以奉其宗廟之祭則恐未然蓋周¶
　自后稷以農事肇祀其詩未嘗不惓惓於此今以爲𡺳¶
　風𡺳頌者皆是也而孟子亦曰禮曰諸侯耕𦔳以供粢¶
　盛粢盛不㓗不敢以祭古之人未有不先於民而後致¶
　力於神者恐不必專指公卿言之¶
此諸篇在小雅而非天子之詩故止得以公卿言之蓋皆¶
<pb:KR4d0226_SBCK_052-5b>¶
畿内諸侯矣¶
　瞻彼洛矣傳以爲諸侯美天子之詩今考其間有以作¶
　六師之言則其爲天子之事審矣然二章三章祈頌之¶
　語則不過保其家室家&KR0022;而巳氣象頗狹反若天子所¶
　以告諸侯者何也¶
家室家&KR0022;亦趂韻耳天子以天下爲家雖言家室何害又¶
凡言萬年者多是臣祝君之辭¶
　棫樸追琢其章金玉其相傳曰追琢其章所以美其文¶
　金玉其相所以美其質然不知所美之人爲誰¶
追琢金玉以興我王之勉勉爾¶
　那綏我思成集傳鄭氏所引禮記之&KR0003;程子則曰此特¶
　孝子平日思親之心耳若齊則不容有思有思非齊也¶
<pb:KR4d0226_SBCK_052-6a>¶
必大竊謂人心不容無思齊之日特齊其不齊者爾若¶
　思其居處之𩔖乃其致誠意以交乎神者蓋未害其爲¶
齊也未知是否¶
鄭氏所引者常法也程子之義則益精矣¶
　子路曾晢冉有公西華侍坐集注謂三子之對夫子無¶
　貶辭則皆許之矣而又載程子之&KR0003;曰三子皆欲得國¶
　而治之故夫子不與二&KR0003;似相牴牾以愚意索之豈非¶
　許之者以其材足以有爲而其不與者則未能合巳之¶
　志歟¶
不與者不若於曾晢有與㸃之言耳以孰能爲大之語觀¶
之不害於許其才之可用也¶
　程子又曰子路只爲不逹爲國以禮道理若逹却便是¶
<pb:KR4d0226_SBCK_052-6b>¶
這氣象也蓋謂子路之意未免有所作爲而曾㸃所言¶
則皆行其所無事耳使子路有見於此一皆循其理之¶
　所當然而不以巳意參焉則即曾㸃之氣象矣然必大¶
觀夫子所以哂子路者特以其言之不讓而巳如冉有¶
　公西赤之言非不知讓者遂謂之能逹此道理可乎必¶
　大於此蓋屢致思而有未能灼然者¶
子路地位巳高故見得此理則其進不可量求赤之讓乃¶
見子路&KR0013;哂而然非實有見也又其地位與曽㸃之地位¶
甚逺雖知讓之爲美此外更有多少事耶¶
　衛君待子而爲政子曰必也正名乎胡氏之&KR0003;固正矣¶
　然恐夫子以覊旅之臣一旦出公用之而遂謀逐出公¶
　此豈近於人情意者夫子若事出公不過具言父子之¶
<pb:KR4d0226_SBCK_052-7a>¶
倫以開曉之使出公自爲去就然後立郢之事可得而¶
議也¶
此&KR0003;甚善然聖人之權亦有未易以常情窺測者¶
管仲於公子紏其可以無死者以其輔之非義故也若¶
　子路之死失在不合仕於孔悝耳既食其祿必死其難¶
　可也不審於其始而臨難始曰吾於此可以無死也則¶
　愚恐世之反側不忠者得以藉口矣¶
此&KR0003;甚善然聖人不以不死責管仲何也¶
　子路問事君范氏謂犯非子路所難而以不欺爲難夫¶
　子路最勇於義者而何難於不欺哉特其燭理不盡而¶
好強其所不知以爲知是以䧟於欺耳¶
以使門人爲臣一事觀之子路之好勇必勝恐未免於欺¶
<pb:KR4d0226_SBCK_052-7b>¶
也¶
　侯氏所以求生害仁殺身成仁皆義也非仁也仁義本¶
　無二學者當於一道上别出先生曰仁義體一而用殊¶
　君子之於事有以仁决者有以義决者蓋仁者不以所¶
　惡傷所好之體義士不以所賤易所貴之宜必大復推¶
　之曰以仁决者因心以爲取舎必無所違乎其徳以義¶
　决者即事以權輕重必無所失乎其宜未知是否¶
此&KR0003;得之然細㸔侯氏&KR0003;亦有些意思試更推之¶
　　　答呉伯豐¶
所示諸&KR0003;别&KR0083;報去但且如此推究玩味乆當自有得也¶
但前書偶尋未見似其間亦有合報去者今不暇也蘇氏¶
詩傳比之諸家若爲簡直但亦㸔小序不破終覺有惹絆¶
<pb:KR4d0226_SBCK_052-8a>¶
處耳所欲抄集傳縁後來更欲修改一二處且令住寫今¶
須到官方得寫去也廬陵之訃令人痛惜亦苦多事至今¶
未得遣人去也趙守舊相識但不曽通書然亦政不必如¶
此爲人寮屬世俗常禮有不可廢者亦且得隨例不須大¶
叚立異不濟得事徒爲人所指目憎嫌却費調護求寛假¶
所屈愈多也沙隨程丈書來甚相知云居頗相鄰想時相¶
見也姜叔權曽相見否資禀篤實不易得近得書亦甚進¶
能與之遊當有益也子耕當巳歸豫章時得書否正淳必¶
巳赴省矣後來所講如何向來議論似亦傷太快不子細¶
也伯豐所論甚詳宻朋友少及之者更冀勉力副衰朽之¶
望官事更宜加意此後恐音問浸逺難通切祝爲親自愛¶
　　　答吳伯豐¶
<pb:KR4d0226_SBCK_052-8b>¶
大學諸&KR0003;皆善可以&KR0024;或問之缺矣但母自欺乃解誠其¶
意之義知未至者固當如此用力然知之至者亦未可便¶
謂不假此也但知未至者禁之雖力而或未能止唯知至¶
然後禁之不難而無不能止耳¶
　純粹至善者也其立辭猶曰純粹是至善云耳至善二¶
　字與大學中至善同否¶
通書純粹至善猶曰純粹而至善云耳至善與大學理無¶
不同¶
　注云中即禮正即智圖解備矣必大向者侍教時雖巳¶
　畧聞大意今按圖解有曰其行之也中又曰中者嘉之¶
　㑹也所謂中即禮者固明白矣至於正則不過曰其處¶
　之也正又曰正者貞之體也智之義固在其中然恐&KR0004;¶
<pb:KR4d0226_SBCK_052-9a>¶
　學者讀之猶未能分明欲乞更詳下一語如何¶
元亨利貞分配仁義禮智先儒巳有定論矣故只如此&KR0003;¶
意亦自見¶
　五殊二實一實萬分二謂隂陽一謂太極然不曰二氣¶
　一理而皆以實目之者蓋曰此皆實有之理非但彊爲¶
　之名耳¶
五二一萬皆實字殊實實分皆虚字以此推之則所謂二¶
實一實者不相礙也¶
　天地之塞吾其體天地之帥吾其性近見南康一士人¶
　云頃&KR0010;曾聞之於先生其字有我去承當之意今考經¶
　中&KR0004;無是&KR0003;¶
西銘承當之&KR0003;不記有無此語然實下承當字不得恐當¶
<pb:KR4d0226_SBCK_052-9b>¶
時只是&KR0003;禀受之意渠記得不子細也¶
　存吾順事沒吾寧也¶
二句所論甚當舊&KR0003;誤矣然以上句富貴貧賤之云例之¶
則亦不可太相連&KR0003;今改云孝子之身存則其事親也不¶
違其志而巳沒則安而無所愧於親也仁人之身存則其¶
事天也不逆其理而巳没則安而無所愧於天也蓋所謂¶
夭夀不貳而脩身以俟之者故張子之銘以是終焉似得¶
張子之本意¶
　繼而有師命沙隨云師非師旅之師是師友之師蓋齊¶
　王欲授孟子室養弟子以萬鍾也¶
兩&KR0003;未知孰是且缺之亦無害孟子&KR0004;見齊王便有去志¶
但以有師命不可請故雖少留而終不受祿以至將去而¶
<pb:KR4d0226_SBCK_052-10a>¶
王乃有授孟子室之&KR0003;孟子遂不受而竟去恐不得以授¶
室爲師命也且若果然亦何不可以請之有乎¶
　决汝漢排淮泗¶
其&KR0003;只是一時行文之過别無奥義不足深論况淮泗能¶
壅汝水不能壅漢水今排淮泗而汝水終不入江則排淮¶
泗而後汝漢得以入江之&KR0003;有不通矣沈存中引李翺南¶
來錄言唐時淮南漕渠猶是流水而汝淮泗水皆從此以¶
入江但今江淮漸深故不通耳此或猶可&KR0416;&KR0003;然運河自¶
是夫差所通之邘溝&KR0004;非禹迹且若如此則淮又不能專¶
逹於海亦不得在四瀆之數矣沈&KR0003;終亦不能通也¶
宴安之&KR0003;無之味其言似是無垢句法¶
中庸或問不誤只是文字拙澁不足以逹其意耳必有是¶
<pb:KR4d0226_SBCK_052-10b>¶
心之實當連下文讀之乃通如更覺難曉即上句在天者¶
下更添一決字在人者下更添一容字如何¶
　　　答吴伯豐¶
學問臨事不得力固是静中欠却工夫然欲舎動求静又¶
無此理蓋人之身心動静二字循環反復無時不然但常¶
存此心勿令忘失則隨動隨静無處不是用力處矣且更¶
著實用功不可只於文字上作活計也¶
　　　答吳伯豐¶
示及諸&KR0003;亦未暇細&KR0026;但覺子融之&KR0003;全無倫理而諸友¶
反爲其所牽亦復擾亂又不且整理其大病根原而計較¶
苛細展轉向枝葉上辨論所以言雖多而道理轉不分明¶
今只合且放下許多閑争競而自家理㑹誠之一字是甚¶
<pb:KR4d0226_SBCK_052-11a>¶
道理㸔得精切分明後却合衆&KR0003;而剖判之當自見得不¶
如此費分踈也正淳書煩爲附便渠㸔得文字却儘子細¶
所&KR0009;中庸&KR0003;多得之恐欲見𤼵之却封&KR0009;之不妨也沙隨¶
八論及史評有印本望&KR0009;及此不須辨後人自有眼目不¶
至如此晦盲也到此只脩得大學稍勝舊本他書皆未暇¶
整頓今又遭此禍患恐不能乆於世以此益思亟歸更略¶
下少功夫庶不誤後人枉費心力也¶
　　　答吳伯豐¶
衰晚遭此禍故殊不可堪既未即死又且得隨分支吾謀¶
葬撫孤觸事傷害不如無生也昨承惠書并致奠禮哀感¶
深矣一向無便無從附報但有馳情比想秋清侍奉之餘¶
宦學増勝沙隨諸書及茶巳領便遽未有物可奉報也此¶
<pb:KR4d0226_SBCK_052-11b>¶
間寓居近市人事應接倍於山間今不復成歸五夫見就¶
此謀卜居巳買得人舊屋明年可移目今且架一小書樓¶
更旬月可畢工也其處山水清䆳可喜陳師道伯脩兩殿¶
院之故里也又有吳仲感名賁常與古靈薦目中亦其里¶
人也若得粗了便可歌哭於斯但用度百出非元料所及¶
亦覺費力耳¶
　　　答吳伯豐¶
歸來半年卜塟尚未定築室亦不能得了湖南之命出於¶
意外&KR0004;但以私故懇祠然恐或不得請即求便郡藏拙近¶
聞臨漳經界報罷此是廟堂全不相信政使在官亦當自¶
劾求退其義豈容復出巳託人以此告之計其聞此亦難¶
以相&KR0416;矣閑中頗有學者相㝷早晚不廢講學得以自警¶
<pb:KR4d0226_SBCK_052-12a>¶
然覺得今世爲學不過兩種一則徑趨簡約脫畧過高一¶
則專務外馳支離繁碎其過高者固爲有害然猶爲近本¶
其外馳者詭譎狼狽更不可言吾儕幸稍平正然亦覺欠¶
却涵養本原工夫此不可不自反也所&KR0009;疑義蓋多得之¶
巳畧注其間矣小差處不難見但却欲賢者更於本原處¶
加功也¶
　　　答吳伯豐¶
　巧言令色鮮矣仁游曰使其人志在於善而失其所習¶
　則猶可以自反愚謂人之習於不善固無不可反之理¶
　然巧令之人又焉有志在於善者是必悔過遷善不復¶
有巧令之習則其志始可得而信耳游氏蓋牽於鮮之¶
　爲少而委曲以失之¶
<pb:KR4d0226_SBCK_052-12b>¶
孔子之意正指人爲巧言令色之時其心巳不存耳若能¶
自反則豈不足以爲仁又豈止於鮮仁耶游氏此&KR0003;無病¶
只是不揍著本文正意¶
　子曰弟子入則孝游氏學文之&KR0003;固足以深警後世棄¶
　本逐末之弊然古之所謂學文者非弄翰墨事詞藻如¶
　後世之所謂文也蓋無非格物致知修巳治人之實事¶
　故既學則必有以究義理之端而趨於聖賢之域矣然¶
　則文以滅質愽以溺心以爲禽犢以資𤼵冢託眞以酬¶
　僞飾奸言以濟利心古之學者豈有是哉游氏之&KR0003;有¶
　激而云耳然抑&KR0045;太過併與古之所謂學文者與後世¶
　等而視之不得不辨也¶
古之學文固與今異然無本領而徒誦&KR0003;恐亦不免眞如¶
<pb:KR4d0226_SBCK_052-13a>¶
游氏之譏也¶
　謝氏曰小人過於行事君子過於性情此蓋言君子於¶
　過能辨之於早耳然行事之過在君子亦恐有未能盡¶
　免者惟改之而巳如子路之過使止在於性情之微則¶
　巳自知之可也它人何由而告之乎¶
性情之𤼵即爲行事行事之本即爲性情但有深淺耳以¶
此分君子小人自是衍&KR0003;經之本指不在是也¶
　程子曰良易直也又曰良乃善心¶
或問多此等處後來不能修改蓋巳廢之乆矣良乃善心¶
立語太泛不如易直之爲切當也¶
　詩三百程子曰思無邪誠是也其言簡矣未審其意謂¶
　作詩者以誠而作耶抑謂讀詩者當誠其意以讀之耶¶
<pb:KR4d0226_SBCK_052-13b>¶
　曰程子之&KR0003;特以訓思無邪之義云耳以詩考之雅頌¶
　二南之外辭蕩而情肆者多矣則誠之爲言固不可槩¶
　以爲作詩者之事也若謂使學者先誠其意而後讀之¶
　則是詩之善惡方頼我以决擇而我之於詩反若無所¶
　資焉者又何取於詩之教耶以是&KR0026;之程子之言雖簡¶
　然誠之一字施之必得其當可也是則集注之云固所¶
　以𤼵明程子之意而言之矣¶
行之無邪必其心之實也思而無邪則無不實矣此程子¶
之意也¶
　范&KR0003;至矣特王心無爲以守至正一語似贅何也削之¶
　則盡美矣¶
此是經筵進&KR0003;似亦無害¶
<pb:KR4d0226_SBCK_052-14a>¶
　子曰吾與回言終日謝氏謂苟不至於不違之地則與¶
羣弟子無以異者竊恐抑&KR0045;太過且以孔門諸子言之¶
　所謂至於不違之地者顔子一人而巳如謝之&KR0003;則是¶
　羣弟子雖朝夕親炙乎聖人之側與未嘗親見聖人者¶
　無以異也¶
謝氏抑&KR0045;誠若太過然亦有此理¶
　子曰學而不思則罔周曰學欲黙識心通也苟徒出入¶
　乎口耳之間而不致思焉則何以致知其言不思之蔽¶
　則善矣而所以語學者則有所未盡夫學專言之則兼¶
　夫致知力行之兩端若對思而言則致知爲思而學云¶
　者蓋力行之謂也今周氏以出入乎口耳者爲學則學¶
　豈誦&KR0003;而巳乎使止於是又何所安耶謝氏曰思知之¶
<pb:KR4d0226_SBCK_052-14b>¶
事也學習之事也此&KR0003;得之而集注身不親歴之云&KR0057;¶
　明白矣然程子經解亦曰力索而不問學則勞殆似亦¶
　以學爲講論問辨之事何耶然程子固曰愽學之云云¶
　五者廢其一非學也其不專以講誦爲學審矣經解所¶
　言反似不若語錄之宻如以殆爲勞義亦無考或者傳¶
　寫不能無誤云¶
學是放效見成底事故讀誦咨問躬行皆可名之非若思¶
之專主乎探索也以殆爲勞無所見歐陽公用此殆字又¶
似怠字皆不可曉不若從古&KR0003;也¶
　子曰非其&KR0017;而祭之或問云謝氏所論&KR0017;神之意學者¶
　所宜深考也今取其&KR0003;而讀之其義精矣蓋&KR0017;神者二¶
　氣之良能也所謂神者陽之爲也所謂&KR0017;者隂之爲也¶
<pb:KR4d0226_SBCK_052-15a>¶
　故其聚而生來而伸者皆曰神而在人則䰟氣爲神陽¶
　之屬也散而死反而歸皆曰&KR0017;而在人則體&KR0334;爲&KR0017;隂¶
　之屬也天地山川風雷祖考凡曰&KR0017;神云者亦不越是¶
　二端而巳故事&KR0017;神者必致其敬發其情有以極其在¶
　我之誠而後在彼者有來格之理蓋神人之交皆以是¶
　氣而爲感通使誠之在我者無以致之則彼之發&KR0045;于¶
　上者亦何自而聚哉然則&KR0017;神之有無揆之吾誠可矣¶
　知此則知謝氏格之逺之之&KR0003;矣蓋其可不可者理也¶
　格之逺之皆吾心之所不容欺者也致生之故其&KR0017;神¶
　致死之故其&KR0017;不神皆謂人實致之也孔子曰之死而¶
　致死之不仁而不可爲也之死而致生之不知而不可¶
　爲也故惟仁知之合者可以制祀典苟不察其理之可¶
<pb:KR4d0226_SBCK_052-15b>¶
　不可而祭非其&KR0017;則惑之甚矣世之惑者蓋皆求&KR0017;神¶
　於茫昧恍惚之間而不知其所以致之者實在於我故¶
　也測度而言未知近否¶
大槩得之更宜涵泳似更有未細宻處大抵隂陽有以循¶
環言者有以對待言者須錯綜分合都無窒礙乃爲得之¶
　子曰君子無所争周氏於前篇君子不器及此章皆曰¶
　君子以仁成名者也然則凡言君子之事者皆可以仁¶
　之&KR0003;推之矣恐解經不當如是之拘也¶
此是王氏&KR0003;經之弊大抵熈豐以來多此病¶
　子曰射不主皮楊氏曰容節可以習而能力不可以&KR0416;¶
　而至集注改容節作中字既不以中爲貫革矣則所謂¶
中者抑如張子所謂不貫革而墜於地者其中鵠爲可¶
<pb:KR4d0226_SBCK_052-16a>¶
　知之意否¶
張子&KR0003;是儀禮大射郷射皆以中爲勝非止以容節之得¶
失爲勝&KR0018;也¶
　　　答吳伯豐¶
所示三條皆善但人心無不思慮之理若當思而思自不¶
當苦苦排抑却反成不静也異端之學以性自私固爲大¶
病然又不察氣質情欲之偏而率意妄行便謂無非至理¶
此&KR0057;害事近世儒者之論亦有近似之者不可不察也故¶
所見愈高則所𤼵愈暴&KR0017;神之&KR0003;思之甚精但所疑今日¶
之來格者非前日之發&KR0045;者則非是只思上蔡祖考精神¶
便是自家精神一句則可見其苗脉矣¶
　　　答吳伯豐¶
<pb:KR4d0226_SBCK_052-16b>¶
　&KR0017;神之義來教云只思上蔡祖考精神便是自家精神¶
　一句則可見其苗脉矣必大嘗因書以問正淳正淳荅¶
　云祖考是有底人便是有此理爲子孫者能以祖考之¶
　遺體致其誠敬以饗之則所謂來格者蓋真有此理也¶
　然必大嘗讀大極圖義有云人物之始以氣化而生者¶
　也氣聚成形則形交氣感遂以形化而人物生生變化¶
　無窮是知人物在天地間其生生不窮者固理也其聚¶
　而生散而死者則氣也有是理則有是氣氣聚於此則¶
　其理亦命於此今所謂氣者既巳化而無有矣則所謂¶
　理者抑於何而寓耶然吾之此身即祖考之遺體祖考¶
　之所具以爲祖考者蓋具於我而未嘗亡也是其䰟升¶
　魄降雖巳化而無有然理之根於彼者既無止息氣之¶
<pb:KR4d0226_SBCK_052-17a>¶
　具於我者復無間斷吾能致精竭誠以求之此氣既純¶
　一而無所雜則此理自昭著而不可掩此其苗脉之較¶
　然可睹者也上蔡云三日齋七日戒求諸隂陽上下只¶
　是要集自家精神蓋我之精神即祖考之精神在我者¶
　既集即是祖考之來格也然古人於祭祀必立之尸其¶
　義精甚蓋又是因祖考遺體以凝聚祖考之氣氣與質¶
　合則其散者庶乎復聚此教之至也故曰神不歆非𩔖¶
　民不祀非族必大前書所疑今日之來格者非前日之¶
　𤼵&KR0045;于上者固非是矣而正淳之&KR0003;言理而不及氣若¶
　於存亡聚散之故察之不宻則所謂以𩔖而爲感應者¶
　益滉𣻌而不可識矣敢再此仰瀆尊聴欲望更賜一言¶
　以釋所蔽不勝萬幸¶
<pb:KR4d0226_SBCK_052-17b>¶
所喻&KR0017;神之&KR0003;甚精宻叔&KR0096;書中亦&KR0003;得正當詳悉大抵¶
人之氣傳於子孫猶木之氣傳於實也此實之傳不泯則¶
其生木雖枯毀無餘而氣之在此者猶自若也此等處但¶
就實事上推之反復玩味自見意味眞實深長推&KR0003;太多¶
恐反成汨没也正淳所論誠爲踈畧然恐辭或未盡其意¶
耳¶
　　　答呉伯豐¶
長沙除命再辭不𫉬尚有少疑未敢决爲去計亦㑹足疾¶
微動未容拜受且㸔旬日如何也所示疑義皆精宻可喜¶
巳一一報去此亦有十數朋友然極少得㑹㸔文字者不¶
免令熟㸔注解以通念爲先而徐思其義只尋正意毋得¶
支蔓似方畧有頭緒然却恐變秀才爲學究又不濟事耳¶
<pb:KR4d0226_SBCK_052-18a>¶
知約正父莊子相聚甚善前日亦巳&KR0009;書約正父來官所¶
修纂禮書是時雖未敢决赴長沙然巳乞換小郡計必在¶
江湖間也今若成爲湖外之行當踐此約不知渠如何也¶
南康諸書後來頗復有所更改義理無窮儘㸔儘有恨此¶
衰年來日無㡬不能卒究其業正有望於諸賢而於其間¶
如伯豐者&KR0057;未易得也正淳書來亦有意於衡嶽之遊甚¶
幸甚幸子耕乆聞其病未得端的且喜向安也商伯所論¶
恨聞之晚然亦但恨語侵黄文叔彼罵邪氣者亦不足恤¶
矣¶
　　　答吴伯豐¶
熹始計不審誤爲此來交事之後憂恐萬端旋復奉諱哀¶
殞之餘惴慄&KR0057;甚寢驚夣愕便覺斬頭穴胷巳在靣前矣¶
<pb:KR4d0226_SBCK_052-18b>¶
以此百事不敢措意前月半後宣布霈恩始有復生之望¶
方欲修召䰟魄爲所欲爲則召命忽來不復可措手矣禮¶
書又失此機㑹良可歎息奈何奈何今此之行亦且歸家¶
俟祠請之報未知如何萬一須出自度亦豈能有&KR0024;於時¶
空得屑屑徃來之譏耳¶
　　　答呉伯豐¶
乆不聞問數因廬陵親舊問訊得呉漕書乃云巳到而暫¶
歸深以爲念今承專使惠書得聞詳實殊以爲慰也來書¶
去住似未定而來人却云巳卜近日迎侍之官如此則亦¶
甚便不知定以㡬時到官也楊子直爲守吕子約劉季章¶
許景陽皆可與逰紏&KR0122;程&KR0098;夫官亦未滿尚得從容亦可¶
樂也熹今夏一病幾死今幸少安然目苦内障左巳不復¶
<pb:KR4d0226_SBCK_052-19a>¶
見物右亦漸昏度更數月即不復可&KR0026;書矣辭職告老未¶
得請而向來嘗議&KR1148;陵今聞議相先後者皆巳行遣𫝑不¶
容巳前月末間巳上章自劾寛恩容可逭責言路决不相¶
容旬日間當有所處但因此得遂鐫削便是得請他不敢¶
有所與矣南卿子耕見愛殊厚然告老乃向來病中危殆¶
只從本州保明陳乞意謂朝廷意其已死必便依例降勑¶
不謂乃爾再乞不遂今且休矣論事之傳却未敢𤼵然亦¶
臣子職分所當爲自愧見義不明臨事無勇耳近報復爾¶
計旬月間又須有一畨行遣嶺海之間不落寞矣老拙或¶
不免随衆經由當得欵㑹也孟子誤字俟更㸃勘改定近¶
得正父書問告子上篇此天之所與我者舊官本皆作比¶
字注中此乃亦作比方檢㸔信然不知此又何也諸疑義¶
<pb:KR4d0226_SBCK_052-19b>¶
畧爲條析心目俱昏不能精審有未安處更反覆之爲佳¶
大學中庸近㸔得一過舊&KR0003;亦多草草恨未得靣論也¶
　　　答吳伯豐¶
熹懇避經年今乃得請私義少安皆朋友之𦔳也但目愈¶
昏不復可觀書爲撓耳中間報去數條㸔得如何此間亦¶
有十數朋友往來講學前此多是㸔得文字不子細往往¶
都不曽入心記得所以不見曲折意味乆之遂至一時忘¶
却今不免且令熟㸔若到一一記得牢固分明則反覆誦¶
數之間巳粗得其意味矣更能就此玩繹不置不患不精¶
熟也入城曽見吕子約程&KR0098;夫許劉諸人否有所講論否¶
此廬陵劉丞去必便有的便回來幸附數字詳及近况與¶
爲學次第講論異同慰此馳想也¶
<pb:KR4d0226_SBCK_052-20a>¶
　　　答呉伯豐¶
所示三條悉巳䟽去它未盡者後便幸續&KR0009;示旋得&KR0057;佳¶
多則擁併恐㸔得草草也正淳因書爲致意不知渠後來¶
所進如何此間朋友亦未見有頴脫不羣者而又外有他¶
虞恐不能乆相聚也所望於伯豐者不淺更望於本原上¶
益加涵養收歛之功耳¶
　　　答呉伯豐¶
熹老大亡狀自致人言爲朋友之羞尚頼寛恩得安田里¶
然聞議者經營未巳未知終安所稅駕也示及疑義未及¶
奉報但念上蔡先生有言冨貴利逹今人少見出脫得者¶
非是小事邇來學者何足道能言眞如鸚鵡此言深可畏¶
耳伯豐講學精詳議論明决朋游少見其比區區期望之¶
<pb:KR4d0226_SBCK_052-20b>¶
意不淺願更於此加意須是此處立得脚定然後愽文約¶
禮之工有所施耳¶
　　　答呉伯豐¶
　孟子集解序&KR0003;引史記列傳以爲孟子之書孟子自作¶
　韓子曰軻之書非自著先生謂二&KR0003;不同史記近是而¶
　滕文公首章(道性/善處)注則曰門人不能盡記其詞又於第¶
　四章(决汝/漢處)注曰記者之誤不知如何¶
前&KR0003;是後兩處失之熟讀七篇&KR0026;其筆𫝑如鎔鑄而成非¶
綴緝所就也論語便是記録綴緝所爲非一筆文字矣¶
　梁惠王上第三章楊氏謂自不違農時至䘮死無憾仁¶
　心仁聞而巳未及爲政故爲王道之始必大謂使民無¶
　憾决非但有其心無其政者之所能致也恐當如集註¶
<pb:KR4d0226_SBCK_052-21a>¶
　云爲治之&KR0004;法制未備耳¶
此&KR0003;是¶
　仁者無敵楊氏曰仁者與物無對自不見其有犯我者¶
　更誰與校如孟子言仁者無敵亦是此理必大謂楊&KR0003;¶
　蓋自論仁及之非正解此章之指楊氏蓋言仁之理如¶
　此孟子乃即事以言夫行仁之效與楊氏&KR0003;小不同¶
亦是¶
　梁惠王下第三章尹氏曰仁者之心至公也智者之心¶
　用謀也以小事大則狹隘而私一國必大謂二者所遇¶
　不同而應之皆出於理之所當然其規模固有廣狹然¶
　其智者私於一國則非畏天之㫖矣仁智之辨當别有¶
&KR0003;¶
<pb:KR4d0226_SBCK_052-21b>¶
仁者自然合理智者知理之當然而敬以循之其大槩是¶
如此若細分之則太王勾踐意思自不同也¶
　第四章范氏曰若行王政雖明堂可以勿毀何况於雪¶
　宫必大謂若如范氏之&KR0003;是明堂反不若雪宫之當存¶
　也恐未安¶
明堂非諸侯所宜有故范&KR0003;如此¶
　公孫丑第二章程子評横渠之言曰由明以至誠此句¶
　却是由誠以至明則不然誠即明也孟子曰我知言我¶
善養吾浩然之氣只我知言一句巳盡横渠之言不能¶
　無失𩔖如此必大謂程子意蓋謂即誠之體而明之用¶
　巳著不待由此以至之也只我知言一句巳盡者謂於¶
　天下之言既能盡識之則其心之無蔽者可不言而喻¶
<pb:KR4d0226_SBCK_052-22a>¶
　矣此誠即明之謂也¶
程子意是如此但所引孟子之意不可曉姑闕之可也¶
　明道曰孟子去其中又𤼵揮出浩然之氣必大謂自上¶
　天之載至脩道之教皆一理也言氣者蓋又於此理之¶
　中即人之運用勇决者言之此氣一出正大之理即上¶
　天之載因人而著見者也¶
此&KR0003;得之¶
　伊川曰氣則只是氣更&KR0003;甚充塞如化育則只是化育¶
　更&KR0003;甚贊贊與充塞又早却别是一件事也此言天人¶
　一體凡人之所爲皆天也如子之幹蠱乃以父母之醴¶
　爲之豈得謂之吾有𦔳於父母耶故曰凡言充塞云只¶
　是指而示之云耳¶
<pb:KR4d0226_SBCK_052-22b>¶
亦得之¶
　明道曰道有冲漠氣象此道字與義字相對蓋指其體¶
　而未及於用也冲漠云者蓋無朕可見之意¶
同上¶
　伊川曰集衆義而生浩然之氣非義外襲我而取之也¶
　必大謂非偶合一義遂可掩取其氣而有之也伊川之¶
　&KR0003;疑當云非以義襲於外而取之集義有事與勿忘也¶
　義襲正之與𦔳長也集義所生非特知氣之不可卒取¶
　而義内非外亦瞭然矣若夫義襲真告子之見也¶
同上¶
　横渠曰詖辭狥難近於並耕爲我淫辭放侈近於兼愛¶
　齊物邪辭離正近於隘與不㳟遁辭無守近於揣摩&KR0003;¶
<pb:KR4d0226_SBCK_052-23a>¶
難吕氏以申韓爲詖馬遷之𩔖爲淫楊墨夷惠爲邪荘¶
　周浮屠爲遁南軒以告子爲詖楊墨爲邪莊列爲淫遁¶
今集註則以四者爲相因而無所分屬是異端必兼此¶
　四者而有之必大謂浮屠之言則詖淫邪遁之&KR0057;者然¶
　吕氏以夷惠爲邪恐未爲當¶
横渠論釋氏其言流遁失守窮大則淫推行則詖致曲則¶
邪此語勝其他分析之&KR0003;然未詳其相因之序而錯言之¶
亦未盡善也¶
第五章市&KR0768;而不征法而不&KR0768;¶
此等制度皆不可詳大抵邑居者必有&KR0768;稅市區亦應有¶
之耳¶
第六章伊川曰心生道也此謂天地之心而人得以爲¶
<pb:KR4d0226_SBCK_052-23b>¶
　心者蓋天地只是以生爲道也有是心斯具是形以生¶
　謂有理而後有氣也惻隱之心人之生道此即所謂滿¶
　腔子是惻隱之心者也¶
得之¶
　明道見顯道記問甚愽曰賢可謂玩物䘮志謝不覺身¶
　汗靣赤先生曰只此便是惻隱之心據謝之愧赧謂之¶
　羞悪可也而以爲惻隱何哉蓋此雖爲羞悪之事而所¶
　以能爲羞惡者乃自夫心之徳愛之理𤼵之此惻隱所¶
　以包四端¶
同上¶
　明道曰四端不言信信本無在易則是至理在孟子則¶
　是氣必大謂信者實有此仁義禮智而巳至理元亨利¶
<pb:KR4d0226_SBCK_052-24a>¶
　貞也至於孟子所謂氣既曰配義與道則是氣也似有¶
　體叚形器之可言恐不與信之理同未知是否¶
信是義理之全體本質不可得而分析者故明道之言如¶
此¶
　公孫丑下第二章楊曰先王之時天下定于一則士於¶
　其時無適而非君也則君命召不俟駕而行周衰諸侯¶
　各擅其土地士非一國所能專制也故有不爲臣之義¶
　必大謂不俟駕孟子蓋謂當仕有官職者其有不爲臣¶
　之義者士之未嘗仕者也然亦有徃役之義則亦無非¶
　臣也若如楊&KR0003;則天下爲一之時士不復可遂其高而¶
　周衰列國之臣無委質之節矣¶
此論得之近者程沙隨深詆王蠋忠臣不事兩君之言竊¶
<pb:KR4d0226_SBCK_052-24b>¶
疑其言之失將啓萬世不忠之弊夫出彊載質乃士之不¶
得巳曽謂以是爲常耶楚漢之間陳平猶得多心之誚况¶
平世乎¶
　滕文公上第三章周人百畆而徹集注云一夫授田百¶
　畆郷遂用貢法十夫有溝都鄙用助法八家同井耕則¶
　通力而作收則計畆而分必太謂井田與溝洫之制不¶
　同而近時永嘉諸公及余正父皆謂郷遂都鄙初無二¶
　制不知何以考之也¶
此亦不可詳知但因洛陽議論中通徹而耕之&KR0003;推之耳¶
或但耕則通力而耕收則各得其畆亦未可知也郷遂都¶
鄙田制不同周禮分明如近年新&KR0003;只教畫在&KR0083;上亦畫¶
不成如何行得且若如此則有田之家一處受田一處應¶
<pb:KR4d0226_SBCK_052-25a>¶
役彼此交互難相統一官司旣難稽考民間易生弊病公¶
私煩擾不可勝言聖人立法必不如此也¶
滕文公下第九章問退之讀墨篇如何伊川曰此篇意¶
　甚好但言不謹嚴便有不是處又曰退之樂取人善之¶
　心可謂忠恕然　不知謹嚴故失之至若言孔子¶
　尚同兼愛與墨子同則甚不可也¶
未論孔墨之同異只此大小便不相敵不可以對待言也¶
以此而論則退之全未知孔子所以爲孔子者¶
　伊川曰不能克巳則爲楊氏爲我不能復禮則爲墨氏¶
　兼愛必大嘗聞克巳者乃所以復禮也伊川此言乃分¶
　爲二事何耶¶
此等或有爲而言如以事上接下而言忠恕也要之有病¶
<pb:KR4d0226_SBCK_052-25b>¶
不可便以爲通論也¶
　横渠言孟子不得已而用潜龍也顔子潜龍勿用者也¶
　必大觀横渠嘗曰學者貴識時顔子陋巷自樂以孔子¶
　在焉若孟子時既無人豈可不以道自任以此論之則¶
　在孟子非當潜者矣而此乃以爲不得已而用者豈横¶
　渠猶以孟子爲行未成者歟¶
孟子以時言之固不當潜然以學言之則恐猶有且合向¶
裏進歩處横渠此言極有味也(伊川上仁宗皇/帝書有此意)¶
　離婁上第二章程子曰仁則一不仁則二必大疑此語¶
　猶所謂公則一私則萬殊之意¶
此&KR0003;是¶
　第十三章横渠曰太公伯夷避紂皆不徒然及歸文王¶
<pb:KR4d0226_SBCK_052-26a>¶
　亦不徒然一佐武王伐紂一諌武王伐紂皆不徒然必¶
　大謂二人之歸文王特以聞其善養老而巳竊恐不爲¶
　此而出也¶
亦是¶
　第二十三章惟大人爲能格君心之非若伊尹之於太¶
　甲周公之於成王可謂能格心者然其效乃遲之於三¶
　年之後是其&KR0004;亦未遽格也孔孟於齊梁魯衛之君終¶
　不能改於其徳後世若子房魏證亦近能格君者蓋亦¶
　𦍒遇二君之好謀能聴耳必大謂孟子之言理則然矣¶
　而未見其人也¶
雖有萬金良藥必病者肯服然後可責其效若拒而不信¶
或吐而不納固難責其巳病之功矣張良之於漢祖乃智¶
<pb:KR4d0226_SBCK_052-26b>¶
術相役魏證之於唐宗亦利害相制耳大人格心之道恐¶
非二子所及也¶
　二十七章仁之實義之實有子以孝弟爲仁之本孟子¶
　以事親爲仁事兄爲義何也蓋孔門論仁舉體以該用¶
　即所謂專言之仁也孟子言仁必以其配即所謂偏言¶
　之者也事親主乎愛而已義則愛之宜者也推其事親¶
　者以事其長而得其宜則仁之道行焉¶
此&KR0003;是¶
　第十二章横渠曰不失其赤子之心求歸於嬰兒也此¶
　只是還淳反樸之意¶
横渠此&KR0003;恐非孟子本意¶
　第十四章明道曰既得後須放開不然却只是守必大¶
<pb:KR4d0226_SBCK_052-27a>¶
　觀顔子之學具體而微矣然得一善則拳拳服膺守之¶
　固也如此不知明道放開之&KR0003;抑何謂耶上蔡亦曰學¶
　者須是胷懷擺脫得開始得必大竊謂固𣻉狹隘固不¶
　足以適道然不勉學者以存養踐行之實而遽以此爲¶
　務此曾㸃之學非顔子之學也¶
明道之語亦上蔡所記或恐須字是必然之意言旣得則¶
自有此驗不但如此拘拘耳非謂須要放開也曾㸃之胷¶
懷灑落亦是自然如此未必有意擺脫使開也有意擺脫¶
則亦不能得開而非所以爲曾㸃矣上蔡&KR0003;恐不縝宻生¶
病痛也¶
　第十五章横渠曰約者天下至精至微之理也然曰學¶
　者必先守其至約又曰不必待愽學而後至于約其先¶
<pb:KR4d0226_SBCK_052-27b>¶
　固守于約也必大謂精微之理必問辨攻索而後得之¶
　决不容以徑造横渠之&KR0003;恐别有謂¶
未愽學而先守約即程子未有致知而不在敬之意亦切¶
要之言也¶
　范氏於楊雄之&KR0003;取舎不同恐楊氏之&KR0003;爲當¶
楊&KR0003;是¶
　第十九章集注云由仁義行非行仁義則仁義巳根於¶
　心而所行皆從此出巳字恐未瑩¶
巳字只作本字爲佳¶
　第二十章程子曰文王望至治之道而未之見若曰民¶
　雖使至治(止)由之而巳安知聖人上云文王望治而未¶
　之見下却云民由夫治而不知何也¶
<pb:KR4d0226_SBCK_052-28a>¶
望治之&KR0003;恐不然¶
　又曰泄邇忘逺謂逺邇之人人事也而横渠以祭祀當¶
　之又以不泄邇爲取紂之事乃有罪不敢赦之義恐牽¶
　合不如程子&KR0003;¶
此通人與事而言泄字兼有親信狎侮忽畧之意¶
　横渠云湯放桀惟有慙徳而不敢赦執中之難如是又¶
　曰帝臣不蔽執中也又曰執中者不爲退讓過越之事¶
　也其意蓋曰湯之事既未嘗越亦無所退譲以大公之¶
　心而行其所當然此其所以爲執中爾¶
横渠之意應是如此孟子之意則未必然也¶
　又曰不泄邇不忘逺敬事也是不敢忽易之意否¶
是無所不用其敬之意¶
<pb:KR4d0226_SBCK_052-28b>¶
　程張皆以望道爲望治集注謂文王求道之切如此必¶
　大謂愽施濟衆脩巳以安百姓堯舜猶以爲病文王之¶
　心即此心也不知是否¶
不顯亦臨無射亦保是文王望道如未見之事¶
　二十三章可以取必大謂取之傷㢘不難於擇矣若可¶
　與不可與可死不可死之間不幸擇之不精者與其吝¶
　嗇寧過與與其苟生寧就死在學者則當平日極其窮¶
　理之功庶於取舎死生之際不難於精擇也¶
此意極好但孟子之意却是恐人過予而輕死也¶
　王彦輔曰死生之際惟義所在則義可以對死者也明¶
　道曰不然義無對¶
義不當偏與死對而可别與不義爲對¶
<pb:KR4d0226_SBCK_052-29a>¶
　二十六章楊氏之&KR0003;自相牴牾¶
楊氏𩔖多如此疑其見之未明而精力亦有不逮處耳¶
　　　荅呉伯豐¶
　必大郷因楊氏謂舜自怨其不能盡孝以感動父母而¶
　以孟子所以論小弁者辨之伏䝉批誨云程子亦以舜¶
　之怨與小弁不同更思之必大巳悉尊意及以孟子二¶
　章讀之其叙舜之事與辨小弁之&KR0003;其爲不同甚明二¶
　怨字之義非特不可並觀蓋小弁猶是人子之常情而¶
　舜之怨則盛徳之事非常情所可及也¶
得之¶
　必大於&KR0003;中嘗疑舜象憂喜一叚與孔子微服過宋事¶
　似不相𩔖未詳伊川並舉而例言之意伏䝉批誨以孟¶
<pb:KR4d0226_SBCK_052-29b>¶
　子莫非命也一章之意推之則可見矣必大竊謂象雖¶
　不能殺舜然彼既有是心在舜豈得不爲之憂蓋必如¶
　是然後謂之盡道與孔子微服過宋事正相𩔖苟付之¶
　於命而在我者不自盡焉則與死於桎梏無以異矣¶
莫非命也只&KR0003;得微服過宋等舜之事乃是雖知其將殺¶
巳而不能自巳其親愛之心亦是並行不悖處而其𩔖自¶
不同也¶
　聖人之於天道必大&KR0003;嘗疑此句比上文義例似於倒¶
　置伏䝉批誨云上字在我其下乃所得所施之不同如¶
　此立語亦不爲倒必大今試釋之曰仁之所施厚於父¶
　子義之所施盡於君臣禮之所施㳟於賔主之際智之¶
　所施哲於賢否之辨聖人之所得全夫天理之粹若如¶
<pb:KR4d0226_SBCK_052-30a>¶
　此解固未爲倒但似終費注脚斡旋之力又仁義禮智¶
　四字謂之在我可也若以此例&KR0003;聖人二字意亦未安¶
聖人以身言豈非在我天道以理言豈非所得¶
　　　答吴伯豐¶
　明道曰蓋生之謂性人生而静以上不容&KR0003;䜛&KR0003;性時¶
　便巳不是性也凡人&KR0003;性只是&KR0003;繼之者善也孟子&KR0003;¶
　人性善是也伊川曰若乃孟子之言善者乃極本窮源¶
　之性¶
以上不容&KR0003;者是指天命本體對其稟賦在人者而言極¶
本窮源者是就人所稟之正理對氣質之性爲&KR0003;此云繼¶
之者善亦與通書所指不同乃孟子所謂乃若其情可以¶
爲善之意四端之正是也¶
<pb:KR4d0226_SBCK_052-30b>¶
仁之於父子一叚兩嘗請教然終有未能安者近見錢¶
判官(文子)以仁而施於父子宜相親愛以義而施於君¶
　臣宜相契合吾旣有禮矣則賔主之際必然見答吾既¶
　有智矣則賢者之交必然見知以至徳爲聖人則保祐¶
　眷顧之休亦天道之所宜昭格者也而事乃有甚不然¶
　者姑舉聖人於天道言之堯湯之水旱孔孟之困窮是¶
　也夫是以謂之命然其在吾性所當盡者&KR0004;不可以自¶
　巳如父雖不慈子不可以不孝之𩔖故曰有性焉君子¶
　不謂命也如此解得聖人於天道一句與上四句頗順¶
　不知尊意以爲如何¶
前軰有如此&KR0003;者與集注之&KR0003;亦不甚異但所謂命有内¶
外之不同耳又智之於賢者若如此解即語𫝑倒而不順¶
<pb:KR4d0226_SBCK_052-31a>¶
湏如横渠之&KR0003;乃佳可更詳之¶
　　　答吳伯豐¶
又聞攝事都幕想亦隨事有以及人但趨舎之决是乃舜¶
蹠之分不幸至此只有一刀兩叚然須是自家著力非他¶
人所能預也錄示子約徃還書如所謂五氣之盛衰猶足¶
爲理義之消長亦是前軰自有此&KR0003;今所援引乃是舉輕¶
以明重無不可者不知子約何所疑也恐是不曽子細㸔¶
上下文便只就此兩句上論得失講論最怕如此不盡彼¶
此之情而虚爲是譊譊也又如&KR0003;浩氣之體叚即道義之¶
流行此等語殊不可曉自此以下一向勞攘此無他病只¶
是心地不虚戀著舊時窠窟故爲此所障而正理不得見¶
前耳近日㸔得讀書别無他法只是除却自家私意而逐¶
<pb:KR4d0226_SBCK_052-31b>¶
字逐句只依聖賢所&KR0003;白直曉㑹不敢妄亂添一句閑雜¶
言語則乆乆自然有得凡所悟解一一皆是聖賢眞實意¶
思如其不然縦使&KR0003;得寳花亂墜亦只是自家社撰見識¶
也(且道孟子裏還曽有一字&KR0003;浩/氣之體叚即是道義之流行否)編禮直卿必巳詳道曲¶
折祭禮嚮來亦巳畧定篇目今具别&KR0083;幸與寳之商量依¶
此下手編定尋的便旋&KR0009;來容畧㸔過(須得旋&KR0009;旋㸔乃/佳蓋㸔多恐不子)¶
(細又免巳成復/改費工夫也)却送去附入音䟽便成全書也直卿所&KR0009;¶
來喪禮用工甚勤但不合以王侯之禮雜於士禮之中全¶
然不成片叚又乆不送來至十分都了方&KR0009;到故不免從¶
頭再整頓過一畨方畧成文字此可以爲戒也¶
　祭禮¶
　　廟制一(以王制祭法等篇爲首&KR0003;廟制處凡若此/𩔖者皆附之自爲一篇以&KR0024;經文之闕)¶
<pb:KR4d0226_SBCK_052-32a>¶
　　特牲二(依冠昏禮附記及/它書親切可證者)¶
　　少牢三(同上)¶
　　有司四(同上)¶
　　祭義五(以本篇言士大夫之祭者爲主諸篇似此者/皆附之本篇中間有言天子諸侯禮處却移)¶
(入祭/統)¶
　　九獻六(以大宗伯篇首掌先王之目爲主而以禮運/禮之大成一章附之周禮及禮記中如此𩔖)¶
(者皆附其後如周禮𥸅人醢人司尊彛之屬/正與禮運相表裏&KR2884;運篇巳寫去在直卿處)¶
(可更考之依此篇定如禘祫之義則/春秋纂例中趙伯循&KR0003;亦當收載)¶
　　郊社七(以大宗伯祀天神祭地祗之目爲主凡諸篇/中言此𩔖者皆附之如皇王大紀中論郊社)¶
(處亦當收/入注䟽後)¶
　　祭統八(以本篇言諸侯天子之禘者爲主凡諸篇言/郊廟祀饗之義者皆附其後篇内言士大夫)¶
(之禮處&KR0077;移/在祭義篇内)¶
<pb:KR4d0226_SBCK_052-32b>¶
　或别立祭祀一篇凡統言祭禮如王制篇内一叚周禮¶
大宗伯祀天神祭地祗享人&KR0017;之目及今禮記祭法篇¶
(但除去篇目/數句入祭統)凡似此𩔖者冠於廟制之前不注而逐篇¶
　本文再出者乃附注䟽如何¶
　　王制乃通有夏商之法當爲首周禮次之禮記燔柴¶
　　以下又次之此爲總括祭祀之禮而廟制以下各隨¶
　　事爲篇由賤以及貴前數𩔖皆然也¶
　　　答吳伯豐¶
熹前日奉書&KR0003;祭禮篇目内郊社篇中當附見逸禮中霤¶
一條此文散在月令注䟽中今巳拆開不見本文次序然¶
以中霤名篇必是以此章爲首今亦當以此爲首而戸竈¶
門行以次繼之皆以注中所引爲經而䟽爲注其首章即¶
<pb:KR4d0226_SBCK_052-33a>¶
以逸禮中霤冠之庶幾後人見得古有此書書有此篇亦¶
存羊之意也䟽中有其篇名必是唐&KR0004;其尚書在今遂不¶
復見甚可嘆也¶
　　　答吳伯豐¶
編禮有緒深以爲喜或有的便望早&KR0009;來心力日短目力¶
日昏及今得之尚可用力但朋友星散不知竟能得見成¶
書與否深可歎也再論浩氣語甚的當切中子約之病然¶
猶未悟書來忉怛不巳不可爬梳雖巳竭力告之恐未必¶
能相信也伯豐明敏有餘講學之際不患所見之不精區¶
區屬望之意蓋非他人之比但願更於所聞深體而力行¶
之使俯仰之間無所愧怍而胷中之浩然者眞足以配義¶
與道不但爲誦&KR0003;之空言而巳則區區之願也寳之不及¶
<pb:KR4d0226_SBCK_052-33b>¶
别書編禮想用功不輟煩爲致意也¶
　　　答姜叔權(大中)¶
程子言性即理也而邵子曰性者道之形體兩&KR0003;正相𤼵¶
明而叔權所論乃欲有所優劣於其間則不惟未逹邵子¶
之意而於程子之語亦恐未極其藴也方君所謂道者天¶
之自然性者天之賦予萬物萬物禀而受之亦皆祖述先¶
儒之舊蓋其實雖非二物而其名之異則有不可不分者¶
且其下文有曰雖禀而受之於天然與天之所以爲天者¶
&KR0004;無餘欠則固未嘗判然以爲兩截也但其曰道體無爲¶
人心有動則性與心字所主不同不可以此爲&KR0003;耳如邵¶
子又謂心者性之郛郭乃爲近之但其語意未免太麤須¶
知心是身之主宰而性是心之道理乃無病耳所謂識察¶
<pb:KR4d0226_SBCK_052-34a>¶
此心乃致知之切近者此&KR0003;是也然亦湏知所謂識心非¶
徒欲識此心之精靈知覺也乃欲識此心之義理精微耳¶
欲識其義理之精微則固當以窮盡天下之理爲期但至¶
於乆熟而貫通焉則不待一一窮之而天下之理固巳無¶
一毫之不盡矣舉一而三反聞一而知十乃學者用功之¶
深窮理之熟然後能融㑹貫通以至於此今先立定限以¶
爲不必盡窮於事事物物之間而直欲僥倖於三反知十¶
之效吾恐其莾鹵滅裂而終不能有所𤼵明也¶
知仁爲愛之理則當知義爲宜之理矣蓋二者皆爲未𤼵¶
之本體而愛與宜者乃其用也今乃曰義者理之宜則以¶
義爲本體之𤼵也不幾於仁内義外之失乎又以仁爲性¶
之全徳則與方君所謂天理之統醴者無一字不相似又¶
<pb:KR4d0226_SBCK_052-34b>¶
以爲仁爲心體之流行𤼵見則與方君之流動𤼵生之端¶
緒皆以仁爲巳𤼵之用矣又何足以相譏乎方君循其本¶
循其用數語自無病而亦非之恐未安也¶
　　　答姜叔權¶
所喻益見灑落甚慰所望但西銘之疑則恐未然横渠之¶
意直借此以明彼以見天地之間隨大隨小此理未嘗不¶
同耳其言則固爲學者而設若大賢以上又豈湏&KR0003;耶伊¶
川嘗言若是聖人則乾坤二卦亦不消得正謂此也¶
　　　答姜叔權¶
示喻日用工夫甚善然若論實下工夫處却使許多名字¶
不著須更趨要約而自然不害衆理之黙契乃爲隹耳所¶
論西銘名虚而理實此語甚善蓋名雖假借然其理則未¶
<pb:KR4d0226_SBCK_052-35a>¶
嘗有少異也若本無此理則又如之何而可彊假耶¶
　　　答姜叔權¶
所云既眞實而又無妄鄙意&KR0004;不如此只是兩下互&KR0003;夾¶
持令分明耳如云至公無我至公即是無我無我即是至¶
公豈可言既至公而又無我耶¶
　　　答姜叔權¶
示喻曲折何故全似江西學問氣象頃見其徒自&KR0003;見處¶
言語意氣次第節拍正是如此更無少異恐是用心過當¶
致得如此張皇如此不已恐更有恠異事甚不便也長孺¶
所見亦然但賢者天資慈祥故於惻隱上𤼵彼資禀粗厲¶
故别生一種病痛大抵其不穩帖而輕肆動盪則不相逺¶
也正恐湏且盡底放下令胷中平實無此等竒特意想方¶
<pb:KR4d0226_SBCK_052-35b>¶
是正當也¶
　　　答汪長孺(徳輔)¶
道無方體性有神靈此語畧有意思但神靈二字非所以¶
言性耳告子所謂生之謂性近世佛者所謂作用是性其¶
失正墮於此不可不深究也性立天下之有方君之言正¶
得胡子之意但引之以明邵子之言則爲未當耳今反譏¶
其不得胡子之意則誤矣方君所云天地萬物以性而有¶
性字蓋指天地萬物之理而言是乃所謂太極者何不可¶
之有天地雖大要是有形之物其與人物之生雖有先後¶
然以形而上下分之則方君之言亦未大失也而長孺亦¶
非之過矣大抵長孺之性失於太快故多不盡彼此之情¶
而語氣粗率無和平温厚之意此又非但言語枝葉之小¶
<pb:KR4d0226_SBCK_052-36a>¶
病也¶
方君第二&KR0003;只解易傳意畧有未當處其他所論首尾相¶
救表裏相資所得爲多長孺率然攻之而所以攻之之&KR0003;¶
乃不能出乎方君之所言者若因其&KR0003;還以自攻則亦不¶
知所以自解矣且方君之語意温厚詳審而長孺之詞氣¶
輕易躁率以此而論則其得失又有在也¶
仁義禮智性也惻隱羞惡辭遜是非性之四端所謂情也¶
孟子言之詳矣今曰仁義禮智性之四端則性又何物耶¶
知方君流動𤼵生之端爲非而不自知仁義禮智爲四端¶
之失何其工於知人而拙於察巳耶方君謂仁者天理之¶
統體其統體字固有病而指仁爲性則無失今并非之而¶
又自爲之&KR0003;曰若謂𤼵生處即是仁庶其近於程子之意¶
<pb:KR4d0226_SBCK_052-36b>¶
則其失亦不異於流動𤼵生之云而與程子𤼵處乃情之¶
言大相反矣凡此更當深玩而徐究析之未可容易輕肆¶
排抵也其論方君不當以當然之理爲義則是而自謂欲¶
處其當者爲義則非其謂方君不當以見於外者爲義則¶
是而自謂理之始𤼵於心者爲仁則又非也¶
　　　答汪長孺¶
示喻功夫長進深所欲聞但恐只此便是病痛須他人見¶
得自家長進自家却只見得欠闕始是眞長進耳又覺得¶
尋常㸃檢他人頗甚峻刻畧無假借而未必實中其人之¶
病此意亦太輕率不知曽如此覺察否此兩事只是一病¶
恐須遏&KR0900;見得顔子以能問於不能以多問於寡不是故¶
意姑且如此始有進歩處耳¶
<pb:KR4d0226_SBCK_052-37a>¶
　　　答汪長孺¶
詳此二&KR0003;長孺所論爲近之然語言之間有未簡㓗處大¶
抵明道先生所謂全體此心者蓋謂涵養本原以爲致知¶
格物之地而巳如云聖賢千言萬語只要人求其放心自¶
能尋向上去下學而上逹亦此意也未可&KR0003;得太深亦不¶
是教人止於此而巳也叔權引援太廣反汨正意更宜相¶
與評之大學定静乃學者所得之次第本文意自分明與¶
太極&KR0003;中言聖人事者字雖偶同然指意逈别不當引以¶
爲證也¶
　　　答汪長孺别&KR0083;¶
　大學知至而後意誠意誠而后心正二句章句注解新¶
　舊&KR0003;不同¶
<pb:KR4d0226_SBCK_052-37b>¶
若如舊&KR0003;則物格之後更無下功夫處向後許多經傳皆¶
爲剰語矣意恐不然故改之耳來&KR0003;得之¶
　天地之所以高深&KR0017;神之所以幽顯天陽也氣也所以¶
　高也地隂也質也所以深也&KR0017;神變化不測可謂幽矣¶
　然造化流行昭著上下豈非顯耶¶
&KR0017;幽神顯¶
　程子曰物必有理皆所當窮如天地之所以高深&KR0017;神¶
　之所以幽顯又曰如欲爲孝當知所以爲孝之道如何¶
　而爲奉養之宜如何而爲温凊之節先生&KR0024;經文乃只¶
　&KR0003;窮其理之所當然而不容巳者是但用後一&KR0003;耳(不/知)¶
(如/何)¶
見得不容巳處便是所以然¶
<pb:KR4d0226_SBCK_052-38a>¶
　物我一理&KR0138;明彼即曉此此合内外之道也一物之理¶
　格即一事之知至固無在彼在此¶
謹終追逺注曰以此自爲則巳之徳厚徳輔恐此章止¶
　爲化民不見有自爲之意¶
謹終追逺自是人所當然不爲化民而後爲之也故巳徳¶
厚而民徳亦歸趣之雖不明言然味其間隱然有此意也¶
㳟近於禮先生或問曰致敬於人固欲其逺恥辱徳輔¶
　以爲若如此則㳟敬非其本心之自然矣又曰不合於¶
　節文則或過或不及皆所自取恥辱徳輔謂㳟而過則¶
　有巽在牀下之失而不近於禮若夫不及則謂之不㳟¶
　矣又烏可責之近於禮哉¶
若&KR0003;爲㳟者本不求逺耻辱則有子不必如此&KR0003;而巽在¶
<pb:KR4d0226_SBCK_052-38b>¶
牀下失禮於人皆不足計矣此&KR0003;偏蔽粗率非聖賢之意¶
也又如後&KR0003;則有子之意只防其過不憂其不及亦是此¶
病¶
　詩三百一言以蔽之曰思無邪¶
詩之言有善惡而讀者足以爲勸戒非謂詩人爲勸戒而¶
作也但其言或顯或晦或偏或全不若此句之直截而該¶
括無遺耳¶
　射不主皮楊氏曰容節可習而能先生易容節二字爲¶
　中字不知如何¶
楊氏大槩得之但云容節則是全不求中又非射之意也¶
故因其詞而改此二字以&KR0024;其闕耳¶
　祖考之精神便是自家精神故祭之可以來格至於妻¶
<pb:KR4d0226_SBCK_052-39a>¶
　及外親則不知如何¶
但所當祭者其精神䰟&KR0334;無不感通蓋本皆從一原中流¶
出&KR0004;無間隔雖天地山川&KR0017;神亦然也¶
　&KR0017;者隂之靈神者陽之靈司命中霤門行人之所用有¶
　動静作也故古人祀之不知然否¶
有此物便有此&KR0017;神蓋莫非隂陽之所爲也五祀之神若¶
細分之則戸竈屬陽門行屬隂中霤兼統隂陽就一祀之¶
中又自有隂陽也¶
　兩在故不測其義如何¶
神無所不在或隂或陽故曰兩在¶
　其家不可教而能教人者無之故君子不出家而成教¶
　於國孝者所以事君也弟者所以事長也慈者所以使¶
<pb:KR4d0226_SBCK_052-39b>¶
　衆也注云孝弟慈者家之所以齊也推之於國則所以¶
　事君事長使民之道不外乎是故三行者修於家則三¶
　教者成於國矣詳經之文與注之意蓋言事父與君之¶
　理一也事兄與長之理一也慈㓜與使衆之理一也能¶
　孝於父則人化其孝而知所以事君能弟於兄則人化¶
　其弟而知所以事長能慈其㓜則人化其慈而知所以¶
　使衆故曰不出家而成教於國又曰三行者修於家則¶
　三教者成於國蓋上行下效感應之機自然而然也然¶
　經文又引康誥如保赤子而(云/云)何也注曰此言慈㓜¶
　之心非由外得推以使衆亦猶是也蓋作經者又𤼵明¶
　孝弟慈人之本心有是三者舉斯加彼&KR0004;無二致但舉¶
　慈㓜一端以見其理之實同而非指名齊家之人又推¶
<pb:KR4d0226_SBCK_052-40a>¶
　慈㓜之心以使衆也今考之或問乃有曰言此以明在¶
　上之人能推保赤子之心以使衆至於教成於國而凡¶
　從政者皆以是爲心焉民之不得其所非所患矣則似¶
　以爲齊家之人又能推保赤子之心以使衆然後教成¶
　於國與前注三行修於家而三教自成於國之&KR0003;不同¶
　豈非或問自是𤼵明推心之意不與前注相𨵿但教成¶
　二字偶用之耳不審然否¶
此&KR0003;甚善舊亦疑所解有未安者得此甚快而此間諸朋¶
友&KR0003;多未合更俟商&KR0192;也¶
　　　答汪長孺¶
色斯之舉細詢曲折果未中節然事巳徃不足深念但當¶
謹之於後凡事審諦乃佳耳别&KR0083;所論殊不可曉既云識¶
<pb:KR4d0226_SBCK_052-40b>¶
得八病遂見天理流行昭著無絲毫之隔不知如何未及¶
旋踵便有氣盈矜暴之失復生大疑欝結數日首尾全不¶
相應似是意氣全未安帖用心過當致得如此全似江西¶
氣象其徒有今日悟道而明日醉酒罵人者嘗舉賈生論¶
胡亥語戯之今乃復見此蓋不約而同也此湏放下只且¶
虚心平意玩味聖賢言語不要希求竒特庶幾可捄今又¶
曰先作(云/云)工夫然後&KR0026;書此又轉見詭恠多端一向走¶
作矣更宜詳審不可容易也¶
　　　答李叔文¶
熹到官之&KR0004;首辱惠顧陳義甚高顧恨未及少&KR0323;而從者¶
遽去悵想迨今向者妄以學職延致正欲借重賢徳以化¶
邑人不謂滯留豫章未得歸視講席兹辱惠問良以嘆恨¶
<pb:KR4d0226_SBCK_052-41a>¶
熹衰病抗拙不堪俯仰前月巳上祠請命下即行矣代者¶
石侯學行才力皆有以過人者其爲政尤以教化爲先務¶
異時來歸共圖所以𤼵明墜緒興起頽俗固爲未晚幸勿¶
以今日之未暇而遽有所辭避也周子書近思錄各一本¶
納上暇日試深玩之餘惟珍重千萬之懇¶
　　　荅李叔文¶
熹奉别忽許乆毎深嚮徃之懷奉告𫉬聞比日清秋尊履¶
萬福爲慰秋試不得賢者爲重深以爲恨&KR0004;見考官&KR0003;恐¶
在小牓中既又不然殊不可曉葉學錄能誦首章逺過今¶
所取者相與嘆惜此正未足爲左右輕重也示諭知府丈¶
台意極知不當再三煩瀆然恐向後米貴則此所出金亦¶
自折閱耳巳囑法曹面懇更望老兄左右之也郡中所糴¶
<pb:KR4d0226_SBCK_052-41b>¶
不佳巳聞之今亦一靣作處置度至仲冬不致遽壞即無¶
慮矣它諭諄悉深荷留念當悉施行放旱通計須及七分¶
若逐戸全損自不妨全放也何時入城冀得&KR0323;晤民間利¶
害有聞願悉見告&KR0057;所深望也¶
　　　荅李叔文¶
熹杜門竊食貧病不足言但操存玩索之功雖不敢廢而¶
未見有以進於前日以是憂愧殆無以見朋友也白鹿知¶
亦嘗一到甚善甚善毎念疇昔相與登臨遊從之樂未嘗¶
不𤼵於夣寐然亦恨當時所以相切磋者猶有所未盡也¶
相望千里何時復得從容反覆如徃時耶更願益加持守¶
之功以求義理之歸是所願望¶
　　　荅李叔文¶
<pb:KR4d0226_SBCK_052-42a>¶
喻及爲學次第甚慰所懷但向來所&KR0003;性善只是且要人¶
識得本來固有元無少欠做到聖人方是恰好&KR0138;不到此¶
即是自棄故孟子下文再引成覸顔淵公明儀之言要得¶
人人立得此志勇猛向前如服瞑眩之藥以除深錮之病¶
直是不可悠悠耳求放心不須注解只日用十二時中常¶
切照&KR0249;不令放出即乆乆自見功效義理自明持守自固¶
不費氣力也若𣷹著一求仁字即轉見支離無摸索處矣¶
歎美之辭乃胡氏&KR0003;大非孟子本意今亦未須論但㸔孟¶
子本&KR0003;足矣此不是要解&KR0003;性字蓋是要理㑹此物善惡¶
教自家信得及做得功夫不遲疑耳¶
　　　荅葉永卿¶
先天之&KR0003;昨巳報商伯矣來喻亦推得行然皆未能究其¶
<pb:KR4d0226_SBCK_052-42b>¶
緼須先將六十四卦作一横圖則震巽復遇正在中間先¶
自震復而却行以至於乾乃自巽姤而順行以至於坤便¶
成圓圖而春夏秋冬晦朔弦望晝夜昏旦皆有次第此作¶
圖之大指也又左方百九十二爻本皆陽右方百九十二¶
爻本皆隂乃以對望交相愽易而成此圖若不從中起以¶
向兩端而但從頭至尾則此等𩔖皆不可通矣試用此意¶
推之當自見得也¶
　　　答都昌縣學諸生¶
　温故而知新可以爲師矣伊川謂只此一事可師矣如¶
　此等處學者極要理㑹若只認温故而知新便可爲人¶
　師則窄狹却氣象也伊川先生之意以温故知新止是¶
　一事若謝先生之言則以温故知新猶言極高明而道¶
<pb:KR4d0226_SBCK_052-43a>¶
　中庸致廣大而盡精微非狥物踐迹者之所爲如是則¶
　氣象似不窄狹與伊川之&KR0003;不同未審孰是¶
伊川先生之意蓋以爲此事可師非人能此即可師也所¶
謂只此一事者亦非謂温故知新只是一事故其解又曰¶
温故則不廢知新則日益斯言可師則是以温故知新爲¶
二事而欲人之師此言耳然於文義有所未安謝&KR0003;又失¶
之過高要之此章正與學記所謂記問之學不足以爲人¶
師者相對試更思之¶
　起予者商也詳&KR0026;諸先生&KR0003;皆以謂禮果可後愚竊謂¶
　乎者疑辭也禮後乎猶言禮不可後也故夫子曰起予¶
若使子夏順從夫子之意則不可謂之起予未知是否¶
此章之&KR0003;楊氏得之禮不可後者非是夫子方言繪事後¶
<pb:KR4d0226_SBCK_052-43b>¶
素而子夏於其言外𤼵明禮後之意非但順從而巳也¶
　行有餘力則以學文文者何文也或曰以學文飾之未¶
　審是否¶
伊川先生云學文便是讀書然則詩書禮樂皆文也不但¶
以爲飾而巳也¶
　子曰巧言令色詩取令儀令色何也¶
論語與詩人之意所指各異當玩繹其上下文意以求之¶
不可只如此摘出一兩字㸔也¶
　子曰父母唯其疾之憂范氏謂武伯弱公室&KR0416;私家得¶
　免其身而保其族者幸也故孔子告之如此尹氏謂疾¶
　病人所不免其遺父母憂者不得巳也如以非義而遺¶
　其父母之憂則不孝之大者故范氏專爲武伯言尹氏¶
<pb:KR4d0226_SBCK_052-44a>¶
　則爲衆人言未知孰是¶
孟武伯固必有以遺其親之憂者如范氏之云則未可知¶
也聖人之言固必切於其人之身然亦未有衆人不可通¶
行之理也¶
　義之與比伊川先生曰親於其身爲不善者直是不入¶
　或曰見善如不及見不善如探湯是否¶
義之與比但言惟義是從耳伊川先生似謂有義之人則¶
親比之恐非文意然言義之與比則决不從不義可知如¶
不及如探湯固是當然然此語意本寛未須㸔得如此迫¶
切¶
　子曰父在&KR0026;其志父沒&KR0026;其行三年無改於父之道可¶
　謂孝矣有君子之道有小人之道三年無改於父所行¶
<pb:KR4d0226_SBCK_052-44b>¶
　君子之道可也若其所行小人之道其亦三年無改乎¶
　適所以重父於不義孝子果如是乎¶
游尹之&KR0003;得之可熟玩也¶
　子貢問君子子曰先行其言而後從之先儒謂子貢多¶
　言之人故以此告之未審是否¶
或當有此¶
　子曰攻乎異端斯害也巳異端者雜楊墨諸子百家而¶
　言之或曰攻治乎異端謂學而行之適所以害先王之¶
　正道也如斯而巳乎言先王之正道不得行於世也或¶
　曰攻乎異端之學而不學焉其爲害先王之正道者巳¶
　正而不作不能爲害先王之正道也未審孰是¶
伊川先生范氏&KR0003;得之巳字只是𦔳辭不訓止也(巳正之/正疑止)¶
<pb:KR4d0226_SBCK_052-45a>¶
(字之/誤)¶
　觀過斯知仁矣過而知仁何也¶
伊川先生及尹氏&KR0003;盡之¶
　或問禘之&KR0003;子曰不知也知其&KR0003;者之於天下也其如¶
　示諸斯乎指其掌或人問禘而夫子曰不知而又曰知¶
其&KR0003;者之於天下也其如示諸斯乎是夫子深知之也¶
或曰夫子言不知以躋禧公爲魯諱也又曰知其&KR0003;者¶
　之於天下也其如示諸斯乎指其掌明其知而不言雖¶
　然其&KR0003;如此聖人之意深矣幸乞指教¶
此章呂氏&KR0003;爲得之但云不可盡知則非此所云爲魯諱¶
者恐不然又云明其知而不言則&KR0057;非所以言聖人之心¶
矣¶
<pb:KR4d0226_SBCK_052-45b>¶
　子曰射不主皮爲力不同科何也¶
前軰&KR0003;射不主皮儀禮大射篇文爲力不同科者夫子解¶
禮所以如此者爲人之力不同科故也此&KR0003;得之¶
　子曰古者言之不出耻躬之不逮也侯先生曰古之學¶
　者非獨言之皆是實能踐履未能踐履而言之所以耻¶
　也或曰子路有聞未之能行惟恐有聞意同¶
侯氏是矣所引子路事亦近之但不甚切耳¶
　子曰參乎吾道一以貫之曽子曰唯子出門人問曰何¶
　謂也曽子曰夫子之道忠恕而巳矣伊川先生曰盡巳¶
　之謂忠推巳之謂恕忠體也恕用也而明道先生云忠¶
　恕兩字要除一箇除不得而吾夫子嘗曰行之以忠是¶
　除恕字也又曰其恕乎是除忠字也此一疑也又忠恕¶
<pb:KR4d0226_SBCK_052-46a>¶
　果可以盡一一果止於忠恕乎¶
此一叚是論語中第一義不可只如此㸔宜詳味之行之¶
以忠行處便是恕其恕乎所以恕者便是忠所以除不得¶
也忠恕相爲用之外無餘事所以爲一故夫子曰吾道一¶
以貫之而曾子曰忠恕而巳矣而巳矣者竭盡而無餘之¶
詞也¶
　子謂子賤君子哉若人子貢問曰賜也何如子曰女器¶
　也曰何器也曰瑚璉也語錄云子貢問賜也何如是自¶
　矜其長而孔子則以瑚璉之器答之者瑚璉施之於宗¶
　廟如子貢之才可使四方可使與賔客言也或者謂子¶
　貢因孔子許子賤以君子哉若人之語子貢意孔子不¶
　以君子許之而遂有賜也何如之問而孔子以瑚璉之¶
<pb:KR4d0226_SBCK_052-46b>¶
器許之者是未許其爲君子也抑嘗聞君子不器之&KR0003;¶
是以疑之¶
二&KR0003;&KR0004;不相妨但自矜其長意夫子不以君子許之之意¶
則子貢不應若是耳¶
　子曰吾未見剛者(云/云)語錄謂目欲色耳欲聲以至鼻¶
　之欲臭四肢之欲安佚皆有以使之也然則何以窒其¶
　慾曰思而巳矣學莫貴於思惟思爲能窒欲或曰思而¶
　不正不足以窒慾適所以害事思無邪如何¶
思而不正是亦慾而巳矣思其理之是非可否則無不正¶
矣¶
　子曰賢哉回也一簞食一瓢飲(云/云)伊川言天下有至¶
　樂惟反身者得之而極天下之欲者不與存焉此言顔¶
<pb:KR4d0226_SBCK_052-47a>¶
　子能反身所以有天下之至樂伊川又言顔子簞瓢非¶
　樂也忘也二&KR0003;孰是¶
前&KR0003;至矣後&KR0003;非不善但恐㸔者不子細便入老佛去耳¶
　季文子三思而後行(云/云)語錄曰爲惡之人未嘗知有¶
　思有思則爲善矣至於再則巳審三則私意起而反惑¶
　矣楊先生尹先生皆言三則惑或者謂周公仰而思之¶
　夜以繼日幸而得之坐以待旦所思又不止三也¶
横渠先生曰未知立心惡思多之致疑巳知立心惡講治¶
之不精講治之思莫非術内雖勤而何厭推此求之可見¶
　孰謂微生高直(云/云)范氏曰是曰是非曰非有謂有無¶
　謂無曰直微生高以&KR0033;聞而夫子因乞醯知其不直夫¶
　審其所以養心者豈在大哉或者謂直無妄之謂也誠¶
<pb:KR4d0226_SBCK_052-47b>¶
　之一字由無妄入若微生高未至夫無妄所以如此若¶
　至誠則無他事矣未知如何¶
無妄即誠由無妄入者非也此章之&KR0003;范氏得之所以害¶
其養心者不在於大此語&KR0057;爲痛切日用之間不可不常¶
警省也¶
　　　荅都昌縣學諸生¶
　季氏使閔子騫爲費宰閔子顔淵之倫也不仕於大夫¶
　亦不仕於諸侯以仲弓之賢猶爲季氏宰若顔閔者夫¶
　子之得&KR0022;家斯仕矣吾夫子言冉雍仁而不佞蓋冉雍¶
　亦顔子之倫也閔子辭費宰冉雍爲季氏宰何也¶
君子之行不必盡同孟子之論夷惠伊尹可見然再雍仁¶
而不佞非夫子之言亦不可以此一句定其爲顔子之倫¶
<pb:KR4d0226_SBCK_052-48a>¶
也¶
　十室之邑范氏曰十室之邑必有忠信者不誣人也不¶
　如丘之好學者不自誣也尹氏又云忠信質也人誰無¶
　質乎¶
注䟽之讀恐不成文理蓋其意以爲夫子不應自謂人不¶
如巳蓋不察夫聖人而自處以好學爲貶巳甚矣范氏誣¶
人自誣之&KR0003;亦是贅語尹氏人誰無質亦非是此蓋言美¶
質人或有之耳¶
　仲弓問子桑伯子敬事而信矣而仲弓之言有以契吾¶
　夫子之心是以其言爲然¶
居敬之敬與敬事之敬不同試更思之大凡讀書只可以¶
義理求聖賢之意切忌如此牽合&KR0003;了便無餘味使人不¶
<pb:KR4d0226_SBCK_052-48b>¶
長進¶
　子游爲武城宰謝先生言未嘗至於&KR0367;室蓋其意不爲¶
　温懦以媚恱人或者謂澹臺簡易正大之人也謝&KR0003;得¶
　之矣¶
㓕明二事當熟玩味其氣象不可只如此&KR0003;過無益於學¶
也¶
　知之者不如好之者好之者不如樂之者明道先生曰¶
　好之者如遊他人之園圃樂之者則巳物耳或者謂此¶
　理唯顔子好學不改其樂得之矣¶
此章當求所知所好所樂者爲何物又當玩知之好之樂¶
之三節意味是如何又須求所以知之好之樂之之道方¶
於巳分有得力處只如此引證殊無益也¶
<pb:KR4d0226_SBCK_052-49a>¶
　樊遲問知樊遲之問一也而夫子對之不同何也¶
孔門問同答異者多樊遲三問仁再問智荅之皆不同必¶
有&KR0003;矣然且當逐處理㑹令有歸著即自然見得所荅不¶
同之意今不曉其逐叚指意而遽欲論其異同既於巳分¶
無益亦終不得聖人之意也¶
　天厭之伊川既言猶天䘮予矣語錄又言天厭吾道或¶
　人謂從語錄之&KR0003;是夫子有怨天之意學者疑之¶
天䘮予即與天厭吾道無異不容是此而非彼然此章之¶
義恐只合從古注&KR0003;及范&KR0003;¶
　述而不作夫子自比於老彭不言他事而止言&KR0274;而不¶
　作信而好古者言古人猶不作猶好古推而上之是古¶
　人行事未嘗無所本也¶
<pb:KR4d0226_SBCK_052-49b>¶
夫子非是要自比老彭而稱此二事蓋自言其有此二事¶
似老彭耳推而上之以下云云恐本無此意¶
　孟武伯問子路仁乎范先生曰仁唯克巳復禮無欲者¶
　能之苟有願乎其外不足以爲仁故非三子所及也或¶
　者謂子路冉有公西華非不仁也蓋吾夫子不輕以仁¶
　予人亦不輕以不仁絶人故於三子爲不知其仁唯宰¶
　予爲不仁者孝弟爲仁之本既短䘮矣孝安在哉是本¶
　不立不仁孰甚焉¶
當從范氏之&KR0003;不輕與絶之&KR0003;亦未端的宰予不仁若無¶
孝弟爲仁之本一句却如何&KR0003;大凡&KR0003;書求義湏就實事¶
上㸔出道理來方有得力處若如此引證要作何用¶
　　　答白鹿長貳¶
<pb:KR4d0226_SBCK_052-50a>¶
書院經雨不能無隳損想巳加葺治矣聞又得宣城書籍¶
及建昌莊田今侯亦一月中一至此足以爲乆逺故事矣¶
三大字本就卓上寫成既摹即拭去今無復可得既已刻¶
成煩且打一本&KR0009;來可就脩即就本脩去不可即復磨去¶
亦無緊要用處也諸生今幾人想時討論益有緒山中間¶
曠正學者讀書進徳之地若領䄂諸賢同心唱導不以彼¶
巳之&KR0059;介於胷中則後生有所觀法而其敗羣不率者亦¶
且革心矣¶
晦菴先生朱文公文集卷第五十二¶
<pb:KR4d0226_SBCK_052-50b>¶
考異¶
　荅吳伯豐别可到中庸(到一/作㸔)¶
　　一向攅了(攅下一/有㸔字)¶
　管仲於公子紏(云云/一作)管仲於公子紏其可以無死者以¶
　　其輔之非義故也故聖人不以責■若子路之事孔¶
　　悝蓋亦不得謂之正者結纓之死不傷勇否必大竊¶
　　謂子路之失在不合仕於孔悝耳既食其祿必死其¶
　　難可也事不審於其始而臨難始爲去就乃曰吾於¶
　　此(云/云)¶
　荅姜叔權正謂此也(此下/一有)聞與長孺俱爲廬阜之行甚¶
　　喜渠亦以爲叔權於此不免過疑然其爲&KR0003;又似草¶
　　草未足以釋賢者之所疑也向來所論方君之&KR0003;有¶
<pb:KR4d0226_SBCK_052-51a>¶
　　未盡者具於長孺書中計必見之更有可論無惜痛¶
　　相反覆彼此有得也¶
　　可&KR0416;假耶(此下/一有)方賔王之&KR0003;昨日方得荅之今錄去¶
　　有未安處却幸喻及沙隨孟子巳領文義考證間尚¶
　　有少疑處臨行冗甚未暇條折前途稍暇當具出託¶
　　爲宛轉求教也¶
　荅汪長孺别&KR0083;來&KR0003;得之(此後有/一問荅)舊&KR0003;静以爲心不妄¶
　　動而今改之者蓋心雖不可妄動然動之以正者則¶
　　不能無而不妄動三字包静字不過今曰不外馳則¶
　　心常在腔子裏而静意可見矣¶
　得之¶
　　射不主皮容節可習而能(此下/一有)力不可強而至¶
<pb:KR4d0226_SBCK_052-51b>¶
　荅李叔文是所願望(此下/一有)便遽草草奉報不究所欲言¶
　也¶
　荅都昌縣學諸生試更思之(此後/一有)子貢問貧而無謟富¶
　　而無驕孔子謂未若貧而樂富而好禮而子貢引詩¶
　　云如切如磋如&KR0355;如磨而孔子即以始可與言詩與¶
　　之子夏問巧𥬇倩&KR0006;美目盻&KR0006;而夫子荅之以繪事¶
　　後素子夏因有禮後乎之對夫子不惟以可與言詩¶
　　與之且曰起予者(云/云)¶
　　　　　　　　　　　　閩縣儒學教諭王製校¶
