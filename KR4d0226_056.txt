# -*- mode: mandoku-view -*-
#+TITLE: 晦庵集
#+DATE: 2015-09-23 10:22:29
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 56

<md:KR4d0226_SBCK_056-1a>¶
(肅/)¶
昨承寄及文字意謂一時思索偶有所未至故率易報
去¶今承示喻乃平日所深體而實見者甚愧輕發然所
謂深¶體而實見者乃止如此在賢者似尤不宜如此便
休也刪¶遺書之未精探易傳之未至此在當日楊尹諸
<pb:KR4d0226_WYG_056-1b>
先達猶未¶敢輕言之今日安敢議此耶只如所示屯卦
之説深所未¶曉若欲以此揍補易傳七分之心恐合不
著也大率近日¶學者例有好髙務廣之病將聖人言語
不肯就當下著實¶處看須要説教𤣥妙深逺添得支離
蔓衍未論於己無益¶且是令人厭聽若道理只是如此
前賢豈不㑹説何故却<md:KR4d0226_SBCK_056-1b>¶只如此平淡簡短都無一種似
此大驚小怪底浮説葢是¶看得分明思得爛熟只有此
話别無可説耳其曰只説得¶七分者亦言沈酣浸漬自
<pb:KR4d0226_WYG_056-2a>
信自得之功更在學者自著力¶耳豈是更要别添外料
釀𤣥酒而和太&KR0245;也耶且如元亨¶利貞四字文王本意
在乾坤者只與諸卦一般是大亨而¶利於正耳至孔子
作彖傳文言始以乾坤為四徳而諸卦¶自如其舊二聖
人之意非有不同葢各是發明一理耳今¶學者且當虚
心玩味各隨本文之意而體㑹之其不同處¶自不相妨
不可遽以己意横作主張必欲挽而同之以長¶私意増
衍説終日馳騖於虚詞浮辨之間而於存養省察¶日用
<pb:KR4d0226_WYG_056-2b>
之功反有所損而無所益也去嵗承書之日適有江¶西
傅子淵在坐葢喜聞足下之説而以示之子淵不善也<md:KR4d0226_SBCK_056-2a>¶熹猶未以為然然自今觀之則拙者之見果為有愧於
子¶淵矣願賢者深思而有以反之勿使熹為終有愧也¶
　　　答趙子欽¶
示喻訥言敏行之意甚善然前書鄙論亦非謂都不講
究¶而專務力行也正為聖言㣲指本自精約不當如是
支蔓¶以求之恐其愈多而愈逺耳
<pb:KR4d0226_WYG_056-3a>
　　　答趙子欽¶
示喻虚一之説甚善此本聖人所不言今著一句便成
贅¶語來喻推説其理甚當但以四十九蓍握而未分為
太極¶之象則恐亦未穏當葢太極形而上者也兩三四
五形而¶下者也若四十九蓍可合而命之曰太極之象
則二三四¶五亦可合而命之曰太極之體矣葢太極雖
不外乎隂陽<md:KR4d0226_SBCK_056-2b>¶五行而其體亦有不離乎隂陽五行者熹
於周子之圗書¶之首固已發此意矣若必其所象毫髮
<pb:KR4d0226_WYG_056-3b>
之不差則形而上¶下終不容強於匹配若曰各隨所指
而言則與其以握而¶未分者象太極反不若以一䇿不
用者象之之為無病也¶明者試復思之如何¶
　　　答趙子欽¶
自反研㡬之喻極感至意不敢不勉但他論有未能無
疑¶者如詩樂起調畢曲之法乃自古所傳如此音調方
有歸¶宿不可紊亂温公書儀誠有未盡合古制處然兼
而存之¶自可考見得失今以其一詞之不合便欲削去
<pb:KR4d0226_WYG_056-4a>
似亦草率¶且彼以俗尚而雜古禮吾以臆見而改古樂
安知後之視¶今不猶今之視昔耶堂室制度必已得其
詳實因便早幸<md:KR4d0226_SBCK_056-3a>¶示及方欲葺數椽之居或可取以為法
耳子静後來得書¶愈甚於前大抵其學於心地功夫不
為無所見但便欲恃¶此陵跨古今更不下窮理細宻功
夫卒并與其所得者而¶失之人欲横流不自知覺而髙
談大論以為天理盡在是¶也則其所謂心地功夫者又
安在哉
<pb:KR4d0226_WYG_056-4b>
　　　答趙子欽¶
禮圗未暇詳考亦是素看此篇不熟猝乍看未得若更
得¶冠婚禮二圗容并考之乃為幸耳室户之牗並列於
前不¶知以㡬分為户㡬分為牗房在室東而無北壁不
知其南¶户有扉否(房之户當中耶近/東角耶近西角耶)兩階當直東西序
之中而上¶耶近兩楹而上耶近兩壁而上耶須先定此
地盤間架乃¶可議其升降出入幸亦并作一圗子細見
示也易説用意<md:KR4d0226_SBCK_056-3b>¶甚精然鄙見却有未安處似是為説太
<pb:KR4d0226_WYG_056-5a>
精取義太宻或傷¶簡易之趣更俟詳玩别奉和也¶
　　　答趙子欽¶
熹數年來有更定舊書數種欲得面論而不可得大抵
愚¶意常患近世學者道理太多不能虚心退步徐觀聖
賢之¶言以求其意而直以己意強置其中所以不免穿
鑿破碎¶之弊使聖賢之言不得自在而常為吾説之所
使以至刧¶持縳東而左右之甚或傷其形體而不恤也
如此則自我¶作經可矣何必曲躬俯首而讀古人之書
<pb:KR4d0226_WYG_056-5b>
哉不識明者以¶為如何¶
　　　答趙子欽¶
禮圗甚精但病軀尚爾支離正甫到此未乆亦大病數
十<md:KR4d0226_SBCK_056-4a>¶日今又廹歸遂不得子細商訂但昨來黄壻考得堂
序制¶度頗與來示不同亦未暇參考折中正甫計必持
歸幸為¶詳之因來喻及也易説用意固甚精宻愚意亦
素謂易學¶不可離却象數但象數之學亦須見得大槩
總領方可漸¶次尋探今但如此瑣細附合恐聖人之意
<pb:KR4d0226_WYG_056-6a>
本未必爾而虚¶費功夫也大抵讀書須見得有曉不得
處方是長進又更¶就此闕其所疑而反復其餘則庶㡬
得聖人之意識事理¶之真而其不可曉者不足為病矣
正甫趨向持守甚不易¶得但看文字亦尚多强説處此
學者之通患如前輩亦或¶未能免元聖所謂寛以居之
子張所謂執徳不𢎞正為救¶此病耳不識明者以為如
何無由面語書札不得究所欲¶言而衰晚疾病恐不乆
在世間或能早為命駕一來使區<md:KR4d0226_SBCK_056-4b>¶區懐抱得以傾倒而
<pb:KR4d0226_WYG_056-6b>
萬一辱有取焉亦非小因縁也此間¶雖有士友數輩然
與之語徃往不能盡人意一旦溘然此¶事便無所寄不
得不為之慮耳大學語孟説各一通謾往¶此近日所修
定然尚覺得有硬説費力處煩為一閲見日¶面論須盡
去此等病方見聖人本意也¶
　　　答詹子厚¶
便中辱書良足為慰但所寄喻趙二書及復齋行實奠
詞¶三復悲歎不能自己嗚呼世豈有斯人耶銘墓誠願
<pb:KR4d0226_WYG_056-7a>
効區¶區但時論如此兩三年來不敢為人作一字而猶
不免今¶譴責方新豈敢干犯且當謹藏以俟雷霆之威
有時或息¶而熹偶未死則終不敢食此言耳萬一溘先
朝露則諸賢¶之言自足紀於後世亦不待熹而顯幸宻
以告汪喻黙㑹<md:KR4d0226_SBCK_056-5a>¶此意勿以語人也¶
　　　答詹子厚¶
罪戾之餘幸亦粗遣不足云云子欽之逰念不能忘前
書¶所報刋行易説事不知尚及止否計其書多説象數
<pb:KR4d0226_WYG_056-7b>
似亦¶不妨但是有些這下氣息令人憎嫌耳可中安在
書中説¶欲此來不知成行否因通書幸為致意并問汪
正父所在¶也此間禮書漸可脱藁若得二公一來訂之
尤佳然不可¶語人恐速煨燼之灾也¶
　　　答曽泰之(秘/)¶
所喻鄉黨卒章疑義此等處且當闕之却於分明易曉
切¶於日用治心修己處反復玩味深自省察有不合處
即痛¶加矯革如此方是為己功夫不可只於文字語言
<pb:KR4d0226_WYG_056-8a>
上著力<md:KR4d0226_SBCK_056-5b>¶也彼中士子有來學者亦可以此告之熹論語
集注未嘗¶皆引胡先生説所傳恐誤此書之作只是解
説訓詁文義¶免得學者汎觀費力然所謂玩味省察功
夫却在當人不¶在文字也¶
　　　答徐載叔(賡/)¶
知放船下都為排雲呌閽之舉此意甚壯示及藁草詞
氣¶奔放而叙事詳宻病中目昏畧一披覽甚快鄙意所
論亦¶切中今日之弊如經題破碎近日尤甚前日江東
<pb:KR4d0226_WYG_056-8b>
未得請¶時嘗欲到官後檢舉諸州所申入文字以劾其
戱侮聖言¶之尤者一二人雖或未必聴從亦且令人傳
笑少警昏俗¶既不成行此事又且已今讀來示如癢得
搔也但此事更¶有根本今徒然説得病痛不知如何下
藥又此於治體僅<md:KR4d0226_SBCK_056-6a>¶為一事而文書浩漾已如此恐萬機
之暇亦不能詳覽也¶更畧簡節之并與施行之目一一
陳之乃為佳所喻學者¶之害莫大於時文此亦救弊之
言然論其極則古文之與¶時文其使學者棄本逐末為
<pb:KR4d0226_WYG_056-9a>
害等爾但此等物如淫聲美¶色不敢一識其趣便使人
不能忘政當以為通人之蔽不¶當以是為當務而切切
畱意也放翁之詩讀之爽然近代¶唯見此人為有詩人
風致如此篇者初不見其著意用力¶處而語意超然自
是不凡令人三嘆不能自己葢愛之者¶無罪而害之者
自為病耳近報又已去國不知所坐何事¶恐只是不合
做此好詩罰令不得做好官也¶
　　　答徐載叔
<pb:KR4d0226_WYG_056-9b>
專人示問尤荷厚意但觀所論枝葉太繁標榜太多似
於<md:KR4d0226_SBCK_056-6b>¶古人為己之意有不相似者未知謝陸二公曽以此
奉箴¶否竊謂此非小病遂而不反尤悔之積将有不可
勝言者¶辨説雖精無能補也¶
　　　答葉正則(適/)¶
來書毫毛鈞石之喻是乃孟子所謂尋尺者此等議論
近¶世葢多有之不意明者亦出此也古人為己之實無
多言¶語今欲博考文字以求之而又質之於膠擾未定
<pb:KR4d0226_WYG_056-10a>
之胸次¶宜其愈求之而愈不得也既未知其實之所在
則所謂百餘¶年來之所講貫者果指何事以充之而遽
以為未合於聖¶賢之中耶¶
　　　答葉正則¶
向見人家抄録靖康事有耿黄門劄子論祖宗致治不
如<md:KR4d0226_SBCK_056-7a>¶熙豐之盛者數條不當專以祖宗為法後有欽廟批
語若¶曰昨降某事指揮失於思慮尚賴師傅大臣正救
其失前¶命更不施行當時不曽録得後閲實録長編之
<pb:KR4d0226_WYG_056-10b>
屬皆無此¶事不知今尚有考處否耿之誤國固非一事
然此一章乃¶定公孔子所謂一言者恐不可不著之史
籍以為永監也¶
　　　答葉正則¶
所喻二説之未安具悉雅意但熹則以為舊聞者中也
獨¶得者過也賢者之所以未然者不及也其詳雖有未
得盡¶聞者然大約當不出此於此看破則千里同風不
待片言¶而羣疑决矣
<pb:KR4d0226_WYG_056-11a>
　　　答葉正則¶
向來相見之日甚淺而荷相與之意甚深中間寓舍並
坐<md:KR4d0226_SBCK_056-7b>¶移晷觀左右之意若欲有所言者而竟囁嚅不能出
口前¶後書疏往來雖復少見鋒頴而亦未能彼此傾倒
以求實¶是之歸但見士子傳誦所著書及答問書尺類
多籠罩包¶藏之語不唯他人所不解意者左右亦自未
能曉然於心¶而無所疑也世衰道㣲以學為諱上下相
徇識見議論日¶益卑下彼既不足言矣而吾黨之為學
<pb:KR4d0226_WYG_056-11b>
者又皆草率苟簡¶未曽畧識道理規模功夫次第便以
己見摶量凑合撰出¶一般説話髙自標置下視古人及
考其實則全是含糊影¶響之言不敢分明道著實處竊
料其心豈無所疑只是已¶作如此聲勢不可復謂有所
不知遂不免一向自瞞強作¶撑柱且要如此鶻突将去
究竟成就得何事業未論後世¶只今日旁觀便須有人
識破未論他人只自家方寸如何<md:KR4d0226_SBCK_056-8a>¶得安穏耶如來書所
謂在荆州無事看得佛書乃知世外¶瓌竒之説本不能
<pb:KR4d0226_WYG_056-12a>
與治道相亂所以參雜辨争亦是讀者¶不深考爾此殊
可駭不謂正則乃作如此語話也中間得¶君舉書亦深
以講究辨切為不然此葢無他只是自家不¶曽見得親
切端的不容有毫釐之差處故作此見耳欲得¶㑹面相
與劇談庶幾彼此盡情吐露尋一箇是處大家講¶究到
底大開眼看覷大開口説話分明去取直截剖判不¶須
得如此遮前掩後似説不説做三日新婦子模様不亦¶
快哉孟子自許雖行霸王之事而不動其心究其根原
<pb:KR4d0226_WYG_056-12b>
乃¶只在識破詖淫邪遁四種病處今之學者不唯不能
識此¶而其所做家計窠窟乃反在此四種病中便欲將
此見識¶判斷古今議論聖賢豈不誤哉相望千里死亡
無日因書<md:KR4d0226_SBCK_056-8b>¶聊復一言不審明者以為如何然勿示人恐
又起閙無益¶而有損也¶
　若見得道理分明便無事殺決不暇讀佛書若偶讀
　¶之亦須便見得其亂道誤人處愈親切不至為此言
　矣試¶以此一端思之可見得失劉智夫此間相去不
<pb:KR4d0226_WYG_056-13a>
　百里暑¶中未得欵㑹同志難得但恐自處已太髙了
　不肯放下¶就實做功夫耳年來見得此事極分明乃
　知曽子實以¶魯得之而聰明辨博如子貢者終不得
　與聞於此道之¶傳真有以也¶
　　　答徐居厚(元徳/)¶
大病新復正要將䕶不可少有激觸損動真氣讀書度
未¶能罷且歇得數月亦佳将來看時亦且適意遮眼自
有意<md:KR4d0226_SBCK_056-9a>¶味正不必大段著力記當損人心力使人氣血不
<pb:KR4d0226_WYG_056-13b>
舒易生¶疾病况古人之學自有正當用力處此等止是
隨力隨分¶開廣規模若專恃此亦成何等學問耶前此
屢欲言之而¶匆匆不暇今亦不特為養病發也今人但
見孔子問禮問¶官無所不學便道學問只是如此却不
知得他合下是甚¶次第大的本領方有功夫到此若只
将自家此等小小見¶識而學養子而后嫁豈不悞哉至
於平心和氣却是吾人¶學問根本亦不為病然後當著
力也
<pb:KR4d0226_WYG_056-14a>
　　　答趙履常(崇憲/)¶
示喻讀書遺忘此亦士友之通患無藥可醫只有少讀
深¶思令其意味浹洽當稍見功耳讀易亦佳但經書難
讀而¶此經為尤難葢未開卷時已有一重象數大槩功
夫開卷<md:KR4d0226_SBCK_056-9b>¶之後經文本意又多被先儒硬説殺了令人看
得意思局¶促不見本來開物成務活潑廷老所傳鄙説
正為欲救此¶弊但當時草草抄出疎畧未成文字耳然
試畧考之亦粗¶見門户梗槩若有他説則非吾之所敢
<pb:KR4d0226_WYG_056-14b>
聞也¶
　　　答方賓王(誼/)¶
伏自先人實與先侍郎丈有逰從之好而熹蚤嵗又得
以¶州縣小吏趨走幕府之下辱慰薦焉衰悴無堪不能
有以¶報效萬一毎念知顧之重未嘗不愧且歎也屏居
衰僻病¶懶相仍又不能一通問訊門下然知舊間亦未
嘗不詢扣¶動静而鄉往不忘也屬者入都不能半月而
匆匆以去乃¶辱専人追路惠以手書意寄勤厚三復増
<pb:KR4d0226_WYG_056-15a>
歎且審即日極¶暑尊候萬福又以為慰示喻為學之意
親切的當而不失<md:KR4d0226_SBCK_056-10a>¶其序近日所見朋友講習未有能及
此者甚慰鄙意但以¶所謂三條觀之恐前日講貫之功
猶有未究其極者而今¶日所謂操存涵養者又不免離
却前日所講别作一段不¶言不語底功夫也大學之序
自格物致知以至於誠意正¶心不是兩事但其内外淺
深自有次第耳非以今日之誠¶意正心為是即悔前日
之格物致知為非也不識明者以¶為如何如延平行狀
<pb:KR4d0226_WYG_056-15b>
中語乃是當時所聞其用功之次第¶今以聖賢之言進
修之實驗之恐亦自是其一時入處未¶免更有商量也
程子所論心指已發後書明言此固未當¶則是一時言
語不免小差須如後説乃為無病葢性為體¶情為用而
心則貫之必如横渠先生所謂心統性情者其¶語為精
宻也忠信之説大槩甚善但理之是非事之當否<md:KR4d0226_SBCK_056-10b>¶恐當
於是非羞惡之端論之忠信之得名未必為此設也¶道
旁客舍草草布此言不盡意恐有未安更俟垂喻有書
<pb:KR4d0226_WYG_056-16a>
只託吕子和發書至婺女彼中時有便也末由面講豈
勝¶悵然唯冀以時珍衛用慰逺懐千萬之望¶
　　　答方賓王¶
别紙所喻甚善向亦見浙中士友多立一偏之論故爾
過¶憂然存養之功亦不當専在静坐時須於日用動静
之間¶無處不下功夫乃無間斷耳心性情之説亦已得
之但性¶即理也今以為萬理之所自出又似别是一物
康節先生¶云性者道之形體此語却似親切也又云静
<pb:KR4d0226_WYG_056-16b>
而不知所存¶則性不得其中性之必中如水之必寒火
之必熱但為人¶失其性而氣習昏之故有不中而非性
之不得其中也鄙<md:KR4d0226_SBCK_056-11a>¶意如此未知是否¶
　　　答方賓王¶
　性者道之形體因記先生誨而思之姑以所見布禀
　知¶言云性立天下之有葢萬物之所以有者以是而
　已苟¶無是則氣化将斷絶生物有窮終矣故曰隂陽
　之根柢¶造化之樞紐而中也者天下之大本而道之
<pb:KR4d0226_WYG_056-17a>
　體也然前¶賢之論性未嘗一及於此而必以人物稟
　受動静而言¶者葢性不能捨物而自立捨物而論性
　則性葢不可得¶而名如乾坤毁則無以見易矣道也
　者言天之自然也¶性也者言天之賦予萬物萬物稟
　而受之者也雖稟而¶受之於天然與天之所以為天
　者初無餘欠然則性與¶天道非二體也語其分則當
　然耳道體無為也人心則<md:KR4d0226_SBCK_056-11b>¶有動焉而萬事萬物人倫
　物理感通變化之機莫不備¶具而仁義禮智所以立
<pb:KR4d0226_WYG_056-17b>
　人極也譬之人有是身頭目手¶足各有攸職而不相
　亂而身之用乃全性即理也而繼¶之以康節之語妄
　意恐出於此未知是否義愈精則言¶愈難矧以淺陋
　恐不足以發其藴乞賜詳誨¶
性者道之形體乃撃壤集序中語其意葢曰性者人所
稟¶受之實道者事物當然之理也事物之理固具於性
但以¶道言則冲漠散殊而莫見其實惟求之於性然後
見其所¶以為道之實初不外乎此也中庸所謂率性之
<pb:KR4d0226_WYG_056-18a>
謂道亦以¶此而言耳來喻所云自是胡氏知言之意與
此不相闗也¶
　或者曰易傳曰雖無邪心苟不合正理皆妄也乃邪
　心¶也誼舊常疑此語以為離邪即歸於正所謂閑邪
　存其<md:KR4d0226_SBCK_056-12a>¶誠非閑邪之外别有誠可存也但閑邪則誠自
　存矣後¶來方覺看得不精元不曽實體得只是将言
　誠尋求所¶以草草如此夫莊敬持養此心既存亦可
　謂之無邪心¶矣然知有未至理有未窮則於應事接
<pb:KR4d0226_WYG_056-18b>
　物之際不能處¶其當則未免於紛擾而敬亦不得行
　焉雖與流放而不¶知者異然苟不合正理則亦未免
　為妄與邪心也故致¶知所以為大學之首與其用力
　之次第則先生所作大¶學傳所引程子游氏胡氏之
　言數條是也但荘敬持養¶又其本耳近來學者多説
　萬理具於心茍識得心則於¶天下之事無不得其當
　而指致知之説為非其意大率¶謂求理於事物則是
　外物誼竊謂知者心之所覺吾之¶所固有葢太極無
<pb:KR4d0226_WYG_056-19a>
　所不該而天下未嘗有心外之物也<md:KR4d0226_SBCK_056-12b>¶惟其汨於物欲
　亂於氣習故其知乃始蔽而不明而敬¶以持之思以
　通之者亦曰開其蔽以復其本心之知耳¶程子曰凡
　一物有一理須是窮致其理者豈皆窮之於¶外哉在
　物為理處物為義所以處之者欲窮其當則固¶在我
　矣程子曰致思如掘井初有渾水乆後稍引動則¶清
　者出來人思慮始皆溷濁乆自明快矣所謂渾水與¶
　明快非自外來葢亦開其蔽而本心之明漸見耳此
<pb:KR4d0226_WYG_056-19b>
　心¶分量之大而運用之無窮豈一事一物之所能該
　一事¶適其當他日或未然則亦不得為心正必也如
　程子所¶謂覺悟貫通於天下萬物之理無一毫之不
　盡則義精¶而用妙始可以言盡心知性矣不知或者
　識心之説豈¶一超直入者乎<md:KR4d0226_SBCK_056-13a>¶所論易傳無妄之説甚善但所謂雖無邪心而不合正
理¶者實該動静而言如燕居獨處之時物有來感理所
當應¶而此心頑然固執不動則雖無邪心而只此不動
<pb:KR4d0226_WYG_056-20a>
處便非¶正理又如應事接物處理當如彼而吾所以應
之者乃如¶此則雖未必出於有意之私然只此亦是不
合正理既有¶不合正理則非邪妄而何恐不可専以莊
敬持養此心既¶存為無邪心而必以未免紛擾敬不得
行然後為有妄之¶邪心也所論近世識心之弊則深中
其失古人之學所貴¶於存心者葢将推此以窮天下之
理今之所謂識心者乃¶欲恃此而外天下之理是以古
人知益崇而禮益卑今人¶則論益髙而其狂妄恣睢也
<pb:KR4d0226_WYG_056-20b>
愈甚得失亦可見矣¶
　或者曰立人之道曰仁與義謂仁義二字包括人道
　無<md:KR4d0226_SBCK_056-13b>¶遺然而仁難言也嘗即聖賢言心處及程子講論
　及此¶者觀之亦隨有所見比因讀程子曰心譬如穀
　種生之¶性便是仁陽氣發處乃情也此語以身體之
　似有省處¶而後於聖賢之言與程子之説似可類推
　夫仁者天理¶之統體而存乎人者葢心徳之合而流
　動發生之端緒也心之具衆理猶穀種之包容生意
<pb:KR4d0226_WYG_056-21a>
　而其流動發生之端即所謂生之性故曰惻隠之心
　仁之端而元者善之¶長也夫穀之生而苗長而秀成
　而實根條花葉形色臭¶味各有定體不可相錯然莫
　不根於種而具於生之性¶譬之萬事萬物之理父子
　之親君臣之義以至於屣履¶之㣲語黙之暫亦皆有
　為當然不易之理莫不根於心¶而具於流動發生之
　端此義之名所以立而體用所以<md:KR4d0226_SBCK_056-14a>¶兼備也故曰理一
　而分殊葢循其用則散殊雜擾變化¶無窮而大本一
<pb:KR4d0226_WYG_056-21b>
　原初不貳也只此二者包括人道已盡¶然人之有是
　身即有自私之蔽心既不宰而情為之主¶發不以正
　而人之生道息焉故斯須之間有不存則君¶子之不
　仁者有矣葢須是於統體上看其發用一出於¶天理
　之公而無人欲之私以亂之事事物物莫不皆然¶始
　為盡人之道夫子未嘗許人以仁者如此¶
所論仁字大槩近之而以發生流動之端緒為仁則是
孟¶子所謂惻隠之心程子所謂陽氣發處皆指情而言
<pb:KR4d0226_WYG_056-22a>
之不¶得為仁之體矣又所謂事物之理皆具於流動之
端然後¶見義之名所以立而體用所以兼備此語亦似
微有義外¶之病大抵仁字専言之則混然而難名必以
仁義禮智四<md:KR4d0226_SBCK_056-14b>¶者兼舉而並觀則其意味情狀互相形此
乃為易見葢人¶之性皆出於天而天之氣化必以五行
為用故仁義禮智¶信之性即水火金木土之理也木仁
金義火禮水智各有¶所主獨土無位而為四行之實故
信亦無位而為四徳之¶實也仁義禮智同具於性而其
<pb:KR4d0226_WYG_056-22b>
體渾然莫得而見至於感¶物而動然後見其惻隠羞惡
辭遜是非之用而仁義禮智¶之端於此形焉乃所謂情
而程子以謂陽氣發處者此也¶但此四者同在一處之
中而仁乃生物之主故雖居四者¶之一而四者不能外
焉此易傳所以有偏言則一事專言¶則包四者之説固
非獨以仁為性之統體而謂三者必已¶發而後見也大
抵仁義禮智性也惻隱羞惡是非辭遜情¶也心則統乎
性情者也以此觀之則區域分辨而不害其<md:KR4d0226_SBCK_056-15a>¶同脈絡貫
<pb:KR4d0226_WYG_056-23a>
通而不害其别庶乎其得之矣¶
　　　答方賓王¶
前書所喻思索皆甚精宻不敢草草奉報嘗徧以示諸
來¶學者使各以意條析之近方畧為刋訂欲因婺女便
人轉¶以寄呈而臨行適病不能料理簡書令人檢尋不
復可得¶方以為撓而後問適至欲追思録寄而心氣衰
弱如墮渺¶茫不復可得今姑據所見畧具别紙幸一觀
之有所未安¶却望報及
<pb:KR4d0226_WYG_056-23b>
性者道之形體乃撃壤集序中語其意若曰但謂之道
則¶散在事物而無緒之可尋若求之於心則其理之在
是者¶皆有定體而不可易耳理之在心即所謂性故邵
子下文¶又曰心者性之郛郭也以此考之所論之得失
可見矣<md:KR4d0226_SBCK_056-15b>¶人之應事有不出於意欲之私而但以不見義理之當
然¶遂陷於不正者多矣董子所謂以善為之而不知其
義是¶以被之空言而不敢辭者正為此耳恐不必専以
<pb:KR4d0226_WYG_056-24a>
此心之¶存為無邪心敬不得施然後為有邪心也¶
心固不可不識然静而有以存之動而有以察之則其
體¶用亦昭然矣近世之言識心者則異於是葢其静也
初無¶持養之功其動也又無體驗之實但於流行發見
之處認¶得頃刻間正當底意思便以為本心之妙不過
如是擎夯¶作弄做天來大事看不知此只是心之用耳
此事一過此¶用便息豈有只據此頃刻間意思便能使
天下事事物物¶無不各得其當之理耶所以為其學者
<pb:KR4d0226_WYG_056-24b>
於其功夫到處亦¶或小有效驗然亦不離此處而其輕
肆狂妄不顧義理之<md:KR4d0226_SBCK_056-16a>¶弊已有不可勝言者此真不可以
不戒然亦切勿以此語¶人徒増競辨之端也¶
仁義禮智性也體也惻隠羞惡辭遜是非情也用也統
性¶情該體用者心也今曰流動發生之端即所謂生之
性又¶曰萬事之理莫不具於流動發生之端此義之名
所以立¶而體用所以兼備似未安也葢孟子所謂四端
即程子所¶謂陽氣發處不當以是為性而義之名則自
<pb:KR4d0226_WYG_056-25a>
其未發之時¶固已立矣羞惡之心則其發見之端也¶
所示諸説皆詳宻足見用功之深其論天下無心外之
物¶一條尤善鄙意所未安者只此數處爾諸人所辨雖
不可¶見然其大槩具於此矣或有未安却望䟽示¶
　　　答方賓王<md:KR4d0226_SBCK_056-16b>¶前書下詢數條類皆精當敬夫未發之云乃其初年議
論¶後覺其誤即已改之但舊説已傳學者又不之察便
加模¶刻為害不細徃時常别為編次正為此耳然誤本
<pb:KR4d0226_WYG_056-25b>
先行此¶本後出遂不復售甚可恨也赤子之心伊川先
生最後一¶書言之甚詳葢人心莫不有未發之時不但
赤子為然而¶赤子之心亦莫不有己發之時不得専指
為未發也衛輒¶之事遺書中亦有兩句與胡傳相似(劉/質)
(夫所録明/道先生語)胡葢祖¶其意而不悟其失之毫釐之間也此
事舊嘗疑之近日亦¶方與朋友説及得來示適契鄙懐
知閲理之不苟也其他¶無可疑者恨未得面講耳¶
　　　答方賓王
<pb:KR4d0226_WYG_056-26a>
前書所論大學論語大槩皆得之但大學次序亦謂學
之<md:KR4d0226_SBCK_056-17a>¶本末終始無非已事但須實進得一等方有立脚處
做得¶後段功夫真有効驗爾非謂前段功夫未到即都
不照管¶後段而聽其自爾也聞道方是理㑹得為人底
道理從此¶實下功夫更有多少事豈可便謂都無餘事
但到此地即¶所見不差真有廣居可居正位可立大道
可行向上自然¶有進步處耳¶
　　　答方賓王
<pb:KR4d0226_WYG_056-26b>
熹前日看所寄易説不子細書中未敢察察言之遣書
後¶歸故居道間看得兩册始見其底藴如言四象及先
天次¶序皆非康節本指其他亦多杜撰如九轉圗引魏
伯陽參¶同契張平叔悟真篇尤為無理亦自不曉參同
契中所説¶道理可惜用許多功夫都不濟事大抵易之
一書最不易<md:KR4d0226_SBCK_056-17b>¶讀而今人喜言之正所謂畫鬼神者殊不
知只是瞞得不¶㑹底於自己分上成得何事而世人自
有曉得者亦不可¶得而欺也熹向來作啟蒙正為見人
<pb:KR4d0226_WYG_056-27a>
説得支離因竊以謂¶易中所説象數聖人所已言者不
過如此今學易者但曉¶得此數條則於易略通大體而
象數亦皆有用此外紛紛¶皆不須理㑹矣聞己見之嘗
試推攷自當見得其第二篇¶論太極兩儀四象之屬尤
精誠得其説則知聖人畫卦不¶假纎毫思慮計度而所
謂畫前有易者信非虚語也然此¶書所論彼書之失幸
勿語人又生競辨區區但恐老兄或¶信其説而講求之
則枉費功夫故専附此奉報爾
<pb:KR4d0226_WYG_056-27b>
　　　答方賓王¶
沈君易書詞太汗漫讀之多所未解不敢遽下語其間
揲<md:KR4d0226_SBCK_056-18a>¶蓍右手餘五之説甚新而整似若有理但恐不可謂
之歸¶竒尚有可疑耳易於六經最為難讀穿穴太深附
㑹太巧¶恐轉失本指故頃嘗為之説欲以簡易通之然
所未通處¶極多未有可下手處只得闕其所不知庶㡬
不至大差繆¶耳¶
　　　答方賓王
<pb:KR4d0226_WYG_056-28a>
所寄易説却以上内諸疑義所得甚多其未安者亦各
附¶己意於其下并此封内幸更詳之前書所論易説已
詳然¶怱怱尚多未盡大抵多是未得古人正意而好自
立説此¶今世讀書者之通病也¶
　視其所以一章誼謂所以所為也天理人欲同行異
　情¶所為雖曰善矣抑不知其意之所發為利乎為義
　乎所<md:KR4d0226_SBCK_056-18b>¶為合於義所發亦以義則固善矣又當察其平
　日所存¶所守果一出於正乎至是則亦盡觀人之法
<pb:KR4d0226_WYG_056-28b>
　矣范氏曰¶視其所以知其用心之邪正觀其所由考
　其所行之歸¶趣疑倒説了¶
察其所安正是察其所由之安與不安若其為善如惡
惡¶臭如好好色則居之安矣范氏之説誠未當也¶
　學而不思則罔一章誼竊意學謂視聖賢所言所行
　¶而效之也思謂硏窮其理之所以然也徒學而不窮
　其理¶則罔罔謂昏而無得則其所學者亦粗迹爾徒
　思而無¶踐行之實則殆殆謂危而不安則其所思者
<pb:KR4d0226_WYG_056-29a>
　亦虚見爾¶學而思則知益精思而學則守益固學所
　以致廣大思¶所以盡精微<md:KR4d0226_SBCK_056-19a>¶學不專於踐履如學以聚之正為聞見之益而言¶
　知之為知之一章誼謂學者之於義理於事物以不
　知¶為知用是欺人或可矣本心之靈庸可欺乎但知
　者¶以為己知不知者以為不知則雖於義理事物之間
　有¶不知者而自知則甚明而無蔽矣故曰是知也以
　此真實¶之心學問思辨研究不舍則知至物格心正
<pb:KR4d0226_WYG_056-29b>
　意誠之事¶可馴致也夫子以是誨子路真切要哉此
　意言之若易¶而於學者日用間闗涉處甚多要當步
　步以是省察則¶切身之用葢無窮也¶
此説甚善¶
　徳不孤一章按程子自有二説曰各以類聚曰與物
　同¶曰為善者以類應有朋自逺方來此一説也曰一
　徳立<md:KR4d0226_SBCK_056-19b>¶而百善從之至徳盛後自無窒礙左右逢其原
　此又一¶説也南軒云善言之集良朋之來與夫天下
<pb:KR4d0226_WYG_056-30a>
　歸仁是亦¶不孤而已則是兼用程子二説不知如何¶
徳不孤易中所説與論語不同徳盛逢原者易之説也
善¶以類應者論語之説也各指所之不可兼用¶
　漆雕開吾斯之未能信一章誼謂天理精微深妙無
　窮¶惟知至物格者然後能盡之苟有一毫未盡則心
　體未¶能周流而無滯也其於事物之間能自保其應
　之而必¶當乎信者理之全體實有諸已而無不盡之
　謂漆雕開¶所見甚大而不肯安於小自察甚精而不
<pb:KR4d0226_WYG_056-30b>
　容以自欺則¶其立志之宏而進道之勇何可量哉此
　夫子所以悦之¶
此一章語意駁雜多病更加玩索為佳<md:KR4d0226_SBCK_056-20a>¶　不念舊惡一章不知舊惡為何事怨是用希不知怨
　¶是人怨己或己怨人如蘇氏説則指意皆明又不知
　可以¶為據否程子不明説舊惡竟未知此章之所指
　歸也¶
舊惡是他人前日之過如其冠不正之類前日雖已望
<pb:KR4d0226_WYG_056-31a>
望¶然去之然今日正冠而來則取其改過而不念前日
之過¶矣¶
　夫子為衛君一章誼謂本意只是衛君以父子争國
　夷¶齊以兄弟讓位類而言之則輒之罪著矣楊氏辨
　論最¶為詳盡但輒之罪則在據國拒父無父子之義
　而叔齊¶雖有父命乃以天倫為重而迯去之則以叔
　齊當輒輒¶之罪何所容於天地間乎似不必引郢以
　為説冉有之¶問其不為郢發也明矣其後説為勝然
<pb:KR4d0226_WYG_056-31b>
　所謂輒乃先君<md:KR4d0226_SBCK_056-20b>¶之命者按左氏靈公嘗欲立公子郢
　矣輒乃郢讓之夫¶人立之不知此言别有所據否如
　所謂蒯瞶以父争輒¶便合避位國人擇宗室之賢者
　立之斯為至當然猶疑¶輒之迯避當在靈公既薨而
　夫人欲立之時如此則庶¶乎叔齊之風焉不知是否¶
此説甚善¶
　吾無隠乎爾一章誼謂聖人之作止語黙無非教也
　唯¶聖人然後能之葢聖人全體是此理無物不體無
<pb:KR4d0226_WYG_056-32a>
　時不¶然也故以此語二三子亦道其實爾若如謝氏
　楊氏之¶説則是我與二三子共此理其仰觀俯察與
　夫百姓日¶用者莫非此理之流行則恐舉物而遺其
　則將有運水¶般柴揚睂瞬目之意矣不知如何<md:KR4d0226_SBCK_056-21a>¶亦善¶
　子路問事鬼神一章誼謂由聚散故有生死由幽明
　故¶有人鬼而所謂理則無有聚散幽明之異也學者
　求盡¶乎理可也盡乎事人之理則鬼神之理不外是
<pb:KR4d0226_WYG_056-32b>
　知其所¶以生則死之理可見亦即其著見者而致其
　知實其行¶而已不然将求諸恍惚茫昧之域終亦不
　知焉耳矣¶
亦善然事人之道未易盡所以生者亦未易知也¶
　不踐迹一章程子謂循塗守轍不知塗轍為何也張
　子¶所謂成法不知何者為成法未有以見其所指之
　實也¶
循塗守轍猶言循規蹈矩云爾
<pb:KR4d0226_WYG_056-33a>
　仲弓問焉知賢才而舉之一章程子曰人各親其親
　然¶後不獨親其親又云便見仲弓聖人用心之大小
　推此<md:KR4d0226_SBCK_056-21b>¶義則一心可以興邦一心可以喪邦只在公私
　之間而¶已反復思之未得其説乞畧示梗槩¶
人各舉其所知則天下之事無不舉矣不患無以知天
下¶之賢才也興邦喪邦葢極言之然必自知而後舉之
則遺¶才多矣未必不由此而喪邦也¶
　語子貢一貫之理誼謂五常百行人倫物理紛紜雜
<pb:KR4d0226_WYG_056-33b>
　¶揉不可名狀是可謂有萬而不同者矣然一體該攝
　乎萬¶有而萬殊歸乎一原循其本而觀之則固一矣
　即其用¶而驗之則是其本行乎事物之間斯所謂一
　以貫之者¶也聖人生知固不待多學而識學者非由
　多學則固無¶以識其全也故必格物窮理以致其博
　主敬力行以反¶諸約及夫積累既乆豁然貫通則向
　之多學而得之者<md:KR4d0226_SBCK_056-22a>¶始有以知其一本而無二矣子貢
　致知之功已至其於¶事物之間灼然知天理之所在
<pb:KR4d0226_WYG_056-34a>
　而不疑特未究夫一之¶為妙耳夫子當其可而問之
　發其疑而告之故能聞言¶而悟不逆於心觀夫子於
　曽子之外獨以告子貢則其¶不躐等而施者抑可見
　矣諸儒以多學為病者不知其¶意如何¶
此説亦善¶
　　　答方賓王¶
閒中頗得講學之友否比來道術分裂人自為師真胡
公¶所謂人人各説一般見解誑嚇衆生者勢方横流力
<pb:KR4d0226_WYG_056-34b>
不能¶遏可嘆¶
　　　答方賓王<md:KR4d0226_SBCK_056-22b>¶閒中想不廢玩索因書時有以見警幸甚幸甚此亦有
一¶二學者然極難得頴悟之質又肯耐煩用力者不絶
如綫¶甚可慮也年來目盲愈甚他病亦多殊憒憒無好
况思復¶見賢者深講所聞而不可得奈何奈何比雖已
拜祠官之¶命然辭職未報尚此憂懼萬一未遂更須力
請耳浙中聞¶頗有船粟可濟民食不知比來氣象復如
<pb:KR4d0226_WYG_056-35a>
何外廷諸人不¶易扶持得且如此如鄭補之輩尚可望
也向上一節則逺¶方不得而聞矣閒退之人雖不敢復
發口然畎畝之憂不¶能忘也¶
　　　答方賓王¶
病中却於詭偽舊聞看得轉覺簡約精明非昔時比恨
不¶得相與講之也周髙二君恨未之識近覺朋友未説
見得<md:KR4d0226_SBCK_056-23a>¶如何且是做功夫未入腔窠所以茫茫然終日無
進步處¶非但新學小生為然也楊丞文字累年以病不
<pb:KR4d0226_WYG_056-35b>
暇今年又¶禁作文字然念其事與今日議論無干涉欲
留其人草成遣還¶而去年病亟時去失所寄行狀不免
却令且囘令别冩附¶來也知其練事勤職甚慰人意頃
一再試郡更無人可使¶始知人才難得若不加意収拾
緩急真無可恃也常平之¶積所在空虚無以為水旱之
備此誠可慮然去年只縁和¶糶故樂土亦為凶歲此又
未有可為之時也不知幕府之¶議何以處此耶¶
　　　答方賓王
<pb:KR4d0226_WYG_056-36a>
病軀雖幸小康然亦未能輕健老境益侵而徳學不進
朋¶友間亦未見卓然可望以為永乆之託者甚可懼也<md:KR4d0226_SBCK_056-23b>¶　　　答方賓王¶
懇辭遂請深荷上恩第孤迹殊未可保且得私義少安
俯¶仰無愧他則不暇計爾舊書讀之覺得平淡著實中
意味¶愈長亦有一二朋友漸知路徑閒中少足自慰也
但時論¶咄咄逼人一身利害不足言政恐坑焚之禍遂
及吾黨耳
<pb:KR4d0226_WYG_056-36b>
　　　答方賓王¶
徳聞知有進處甚善此亦賢者切磋之力但不知時論
既¶爾能不退轉否耳周南仲書來甚勤然覺得安排準
擬之¶意多而無驀直向前之氣若一向如此遲囘擔閣
恐難得¶入頭處也所喻涵養本原之功誠易間斷然纔
覺得間㫁¶便是相續處只要常自提撕分寸積累将去
乆之自然接¶續打成一片耳講學功夫亦是如此莫論
事之大小理之<md:KR4d0226_SBCK_056-24a>¶淺深但到目前即與理㑹到底乆之自
<pb:KR4d0226_WYG_056-37a>
然浹洽貫通也¶
　　　答陳師徳¶
熹愚不肖早嘗涉學歲月逝矣老大無聞静循初心每
自¶愧歎過承下問其何以稱厚意之辱然嘗聞之程夫
子之¶言曰涵養須是敬進學則在致知此二言者實學
者立身¶進步之要而二者之功葢未嘗不交相發也然
夫子教人¶持敬不過以整衣冠齊容貌為先而所謂致
知者又不過¶讀書史應事物之間求其理之所在而已
<pb:KR4d0226_WYG_056-37b>
皆非如近世荒¶誕怪譎不近人情之説也左右玩意之
乆於此葢必已深¶有得矣更願勉旃而無或怠焉則亦
何事於他求哉抑讀¶書之法要當循序而有常致一而
不懈從容乎句讀文義¶之間而體驗乎操存踐履之實
然後心静理明漸見意味<md:KR4d0226_SBCK_056-24b>¶不然則雖廣求博取日誦五
車亦奚益於學哉故程子又¶曰善學者求言必自近易
於近者非知言者也此言殊有¶味惟困於逺求而無得
者知之亦願左右者之識之也
<pb:KR4d0226_WYG_056-38a>
　　　答陳師徳¶
示喻格物持敬之方足見鄉道不忘之意甚善甚善持
敬¶正當自此而入至於格物則伊川夫子所謂窮經應
事尚¶論古人之屬無非用力之地若舍此平易顯明之
功而必¶搜索窺伺於無形無迹之境竊恐陷於思而不
學之病将¶必神疲力殆而非所以進於日新矣况聞左
右體羸多病¶尤當完養思慮毋令過苦成就徳器以慰
士友之望
<pb:KR4d0226_WYG_056-38b>
　　　答吳生(申/)¶
所喻從祀曲折乃向者令邸吏於監學畫到如此因閲
楊<md:KR4d0226_SBCK_056-25a>¶廣文元範渠往學乆亦云實然遂依本畫之近到都
下遍¶問知識亦皆云爾決不誤也¶
　　　答李周翰¶
熹跧伏累年不獲以時候問作止區區鄉往葢不自勝
今¶嵗適滿六十而衰病支離無復四方之志恐不復得
遂既¶見之願矣兹辱惠書三復感歎來喻諄復益見謙
<pb:KR4d0226_WYG_056-39a>
光又愧¶向來妄論之率爾也然是非得失之間正當精
察而明辨¶或者内實安於舊習而陽為是言則非熹之
愚所望於髙¶明也無由面論臨書浩歎¶
　　　答李周翰¶
示喻縷縷備見本末但原説之辨歳月浸乆不復記憶
獨¶髣髴其間頗有陽尊孔子而隂主瞿耼之意耳今乃
承有<md:KR4d0226_SBCK_056-25b>¶未全伏罪之言又恐當時看得不子細也所謂終
焉位天¶地育萬物厚人倫者乃吾道之正亦未見其上
<pb:KR4d0226_WYG_056-39b>
文不知盛¶意之微果何所寄未容遽陳鄙見便中幸復
有以教之則¶雖自顧無闗可抽無鑰可啟然亦不敢不
披露胸臆以求¶訂證也¶
　　　答朱飛卿¶
　某承先生誨以持敬某自求病痛是氣衰不能勝其
　怠¶惰如頭容欲直手容欲恭則時或不能即此便是
　持敬¶不純私意已行矣窮理不知其當然今遂欲一
　一如禮¶則力困實做不得不知但存之於心而四體
<pb:KR4d0226_WYG_056-40a>
　則少寛之¶終可以有得而無害於敬否¶
心無不敬則四體自然収斂不待著意安排而四體亦
自<md:KR4d0226_SBCK_056-26a>¶舒適矣著意安排則難乆而生病矣¶
　某比欲窮理而事物紛紜未能有灑落處近惟見得
　¶富貴果不可求貧賤果不可迯耳¶
此是就命上理㑹須更就義上看當求與不當求當避
與¶不當避更看自家分上所以求之避之之心是欲何
如且¶其得喪榮辱與自家義理之得失利害孰為輕重
<pb:KR4d0226_WYG_056-40b>
則當有¶以處此矣¶
　先生授以詩傳且教誨之曰須是熟讀某嘗熟讀一
　二¶篇未有感發竊謂古人教人兼以聲歌之漸漸引
　廸故¶最平易又疑鄭衛之諸詩皆淫聲小學之功未
　成而遽¶教以淫聲恐未能使之知戒而適以蕩其心
　志否抑其¶聲哀思怨怒自能令人畏惡故雖小子門
　人亦知戒乎<md:KR4d0226_SBCK_056-26b>¶某欲令弟姪輩學詩尚疑此未敢曉以
　文義
<pb:KR4d0226_WYG_056-41a>
詩且逐篇旋讀方能旋通訓詁豈有不讀而自能盡通
訓¶詁之理乎讀之多玩之乆方能漸有感發豈有讀一
二篇¶而便有感發之理乎古之學詩者固有待於聲音
之助然¶今已亡之無可奈何只得熟讀而從容諷味之
耳若疑鄭¶衛不可為法即且令學者不必深究而於正
當説道理處¶子細消詳反復玩味應不枉費工夫也¶
　人常有清明昏濁之殊此固是氣稟然心不能不隨
　¶氣稟而少異夫口耳目心皆官也不知天賦之氣質
<pb:KR4d0226_WYG_056-41b>
　不昏¶明清濁其口耳目而獨昏明清濁其心何也若
　曰心理¶本不異惟為氣質所拘而不能自明然夷恵
　伊尹非拘¶於氣質者處物之義乃不若夫子之時孟
　子論三子葢<md:KR4d0226_SBCK_056-27a>¶謂其智不若夫子夫是非之心智也豈
　三子能充其惻¶隠羞惡辭讓之心而獨於其是非之
　心不能充之乎¶
口耳目等亦有昏明清濁之異如易牙師曠離婁之徒
是¶其最清者也心亦猶是而已夷惠之徒便是未免於
<pb:KR4d0226_WYG_056-42a>
氣質¶之拘所以孟子以為不同道而不願學也¶
　孟子盡其心者知其性也¶
盡心之説當時見得如此故以為意誠之事後來思之
似¶只是知至之事當更尋舊説攷之下文且只平看不
必以¶所以二字為闗鍵也¶
　改踐形説¶
人皆有是形便有是理故曰形色天性也性即理之謂
也¶然衆人有是形而不能全其形之理故有形雖人而
<pb:KR4d0226_WYG_056-42b>
心實<md:KR4d0226_SBCK_056-27b>¶禽獸是不足以踐其形矣惟聖人能全其形之理
故可以¶踐其形也伊川先生所謂充人之形充字極分
明矣¶
　改誠意章説¶
誠意一章來喻似未曉章句中意當云人意之發形於
心¶者本合皆善惟見理不明故有不善雜之而不能實
其為¶善之意今知己至則無不善之雜而能實其為善
之意則¶又無病矣又善惡之實於中者皆形於外但有
<pb:KR4d0226_WYG_056-43a>
為惡之實¶則其為善也不誠矣有為善之實則無為惡
之雜而意必¶誠矣純一於善而無不實者即是此意未
嘗異也¶
　　　答鄭子上(可學/)¶
前此所惠書歸來乃得之所論詳悉此間朋友難得如
此¶㑹思索者今書所説易中庸亦甚子細今并答去具
在别<md:KR4d0226_SBCK_056-28a>¶紙更熟玩之自見曲折也程氏易傳已甚詳細今
啟蒙所¶附益者只是向來卜筮一節耳若推廣旁通則
<pb:KR4d0226_WYG_056-43b>
離不得彼¶書也程先生説易得其理則象數在其中固
是如此然泝¶流以觀却須先見象數的當下落方説得
理不走作不然¶事無實證則虚理易差也不知嵗暮或
春暖能一來否此¶間難得人講論每深懐想耳¶
　　　答鄭子上¶
所論大槩多得之偶以事出近村不曽帶得書來不及
一¶一奉報其間亦有一二合商量處旦夕當别有便却
附書¶也孟子求放心一條尋常亦草草看了以今觀之
<pb:KR4d0226_WYG_056-44a>
真是學¶問之要不可不畱意也¶
　　　答鄭子上<md:KR4d0226_SBCK_056-28b>¶所喻人心道心之説比舊益精宻矣但常如此虚心精
察¶自然見得舊説是非漸次長進矣甚善甚善今説如
云必¶有道心然後可以用於人心以下數語亦未瑩也
所謂守¶得定方可以致知窮理此説甚當孟子云學問
之道無他¶求其放心而已豈是此事之外更無他事只
是此本不立¶即無可下手處此本既立即自然尋得路
<pb:KR4d0226_WYG_056-44b>
逕進進不已耳¶易中占辭其取象亦有來歴不是假説
譬喻但今以説卦¶求之多所不通故不得已而闕之或
且從先儒之説耳論¶語説已注在卷中幸更詳之有便
復以見喻也二子同往¶金華或相見幸有以規切之¶
　　　答鄭子上¶
道心之説甚善人心自是不容去除但要道心為主即
人<md:KR4d0226_SBCK_056-29a>¶心自不能奪而亦莫非道心之所為矣然此處極難
照管¶須臾間斷即人欲便行矣通書等何故不曽寄去
<pb:KR4d0226_WYG_056-45a>
今往一¶本所疑附録數條亦畧要見脈絡相連處耳不
足深致疑¶於其間也但第三十六章注中二字當作一
字西銘卒章¶兩句所釋頗未安試更思之如何向來諸
書近來整頓愈¶精宻矣只是近處難得學者肯用心耳
此道之傳不絶如¶綫甚可憂歎唯冀益加勉厲以副所
望¶
　　　答鄭子上¶
此却有數士友相聚然極難得可共學者浙人為功利
<pb:KR4d0226_WYG_056-45b>
浸¶漬壊了腹心尤難説話甚可嘆又可懼也¶
　　　答鄭子上¶
所論大學之疑甚善但覺前日之論頗涉倒置故讀者
汨<md:KR4d0226_SBCK_056-29b>¶沒不知𦂳切用功子細看來經文只是就大體規模
上推¶説将來耳非謂實經此漸次等級然後及於格物
也故後¶來頗削舊語意以此耳補亡不能盡用程子之
言故畧説¶破亦無深意也大抵看大學須先𦂳著精神
領畧取大體¶規模却便囘來尋箇實下手處著𦂳用功
<pb:KR4d0226_WYG_056-46a>
不可只守著此¶箇行程節次便認作到頭處也賦題之
説若論詩人本意¶則湛露云云只是興發下句之詞未
有他意而説者推以¶取義則似有今日之論亦不害於
義理但露以陽晞猶諸¶侯稟王命以從事非謂陽盛而
露晞如王道盛而諸侯衰¶滅也治道去泰甚誠出於黄
老之意然吾言亦頗有近似¶者但在用者如何若看得
準則定當不可易處然後隨其¶深淺而不求備焉此則
儒者之去泰甚也若一切漫漶十<md:KR4d0226_SBCK_056-30a>¶分放倒而曰吾姑去
<pb:KR4d0226_WYG_056-46b>
泰甚焉則是詖淫邪遁之詞而非所¶以為訓矣聖賢惡
似而非正為此也尚安得捨吾不可易¶之權度而徇彼
漢儒黄老之餘哉不知子上以為如何趙¶推書云談義
理者多被擯黜不知其間有能及此意者否¶然此勿以
示人恐又生競辨譊譊可憎也别紙已注其下¶卒章幸
深留意也¶
　　　答鄭子上¶
子晦書煩致之或相見間鄉里公共利害告之無嫌也
<pb:KR4d0226_WYG_056-47a>
君¶平之説鄙見正如此南蒯事國語中所記尤詳可檢
看也¶
　　　答鄭子上¶
來書所問鬼神二事古人誠實於此處直是見得幽明
一¶致如在其上下左右非心知其不然而姑為是言以
設教<md:KR4d0226_SBCK_056-30b>¶也後世説設教二字甚害事如温公之學問雖一
本於誠¶而其排釋氏亦曰吾欲扶教耳此只是看道理
不透非獨¶欺人而并以自欺此大學之序所以必始於
<pb:KR4d0226_WYG_056-47b>
格物以致其¶知也平康正直則來喻得之矣但不知剛
克柔克謂自克¶耶抑謂勝彼耶此上四句須看得有歸
著乃無窒礙耳¶
　　　答鄭子上¶
所示論語數條備見别來玩索功夫偶以病中意思昏
憒¶未暇細觀不敢草草奉報此間亦有朋友數人往來
講學¶但乆病倦甚無力應酬無以副其逺來之意新舊
諸書尚¶有合整頓處頭緒不一亦以病倦不復能如舊
<pb:KR4d0226_WYG_056-48a>
日䟎得課¶程未知何時復得㑹面所欲言者無窮臨書
徒悵然也¶
　　　答鄭子上<md:KR4d0226_SBCK_056-31a>¶　此心之靈即道心也道心苟存而此心虚則無所不
　知¶而豈只知此數者而止焉¶
此心之靈其覺於理者道心也其覺於欲者人心也昨
答¶季通書語却未瑩不足據以為説¶
　使學者於致知上循序而進則凡所謂道徳齊禮之
<pb:KR4d0226_WYG_056-48b>
　¶類皆舉之矣¶
格物致知乃是就此等實事功夫上窮究非謂舍置即
今¶職分之所當為而泛然以窮事物之理待其窮盡而
後意¶自誠心自正身自脩也¶
　意不誠則撓亂其心牽連引動無所不至能誠意則
　心¶自正意雖不誠心固不可欺¶
此説甚善但不知既謂心不可欺何故却可撓動請更
詳<md:KR4d0226_SBCK_056-31b>¶之
<pb:KR4d0226_WYG_056-49a>
　善端無時而不呈露於外又云尚何待於發見哉又
　云¶只於居處恭執事敬上用力即天理常存何時而
　不發¶見¶
既知善端無時而不呈露則當知無時不有下功夫處
不¶可謂常時都不發見必待其有時發見而後可加功
也若¶如所論只於恭敬上用功夫則又只是存養之事
若便以¶此為格物功夫則是程先生所謂若但敬而不
知窮理却¶是都無事者矣須知遇事而知其當然即是
<pb:KR4d0226_WYG_056-49b>
發見就此推¶究以造其極即是格物但能如此用功則
所謂妄有所指¶而流於空虚未有所見而苟且自止之
病亦不必慮矣¶
　知至意誠一段<md:KR4d0226_SBCK_056-32a>¶來喻得之舊説有病近已頗改定矣其他改處亦多恨
未¶能録寄也¶
　論易傳¶
易之為書本為卜筮而作然其義理精微廣大悉備不
<pb:KR4d0226_WYG_056-50a>
可¶以一法論葢有此理即有此象有此象即有此數各
隨問¶者意所感通如利涉大川或是渡江或是涉險不
可預為¶定説但其本指只是渡江而推類旁通則各隨
其事¶
　論中庸¶
此書從前被人説得髙了更不曽子細推考文意若細
讀¶而深味之其條理脈絡曉然可見非是固欲如此剖
析自¶是并合不聚也如道也者不可須臾離也至故君
<pb:KR4d0226_WYG_056-50b>
子謹其¶獨也若不分作兩叚則是故君子云云故君子
云云此兩<md:KR4d0226_SBCK_056-32b>¶處豈不重複况不可須臾離與莫見乎隠莫
顯乎微戒謹¶恐懼於不睹不聞與謹其獨分明是兩事
騐之日用之間¶理亦甚明只是今人用心粗淺下工不
親切故不見其不¶同耳君子之道四丘未能行焉雖是
聖人自責之詞然必¶其於責人之際反求諸已而見其
於道之全體曲折細微¶容有不能無不盡處如舜之號
泣于旻天之類但當於此¶負罪引慝益加勉勵而不敢
<pb:KR4d0226_WYG_056-51a>
自恕焉耳以此見得古人文¶字闗鍵深宻直是不草草
依乎中庸博學審問兩段亦非¶強為分别如庖丁眼中
自是不容有全牛也請更詳之¶
　　　答鄭子上¶
　此心之靈其覺於理者道心也其覺於欲者人心也
　可¶學蒙喻此語極有開發但先生又云向答季通書
　語未<md:KR4d0226_SBCK_056-33a>¶瑩不足據以為説可學竊尋中庸序云人心出
　於形氣¶道心本於性命而答季通書乃所以發明此
<pb:KR4d0226_WYG_056-51b>
　意今如所¶説却是一本性命説而不及形氣可學竊
　疑向所聞此¶心之靈一段所見差謬先生欲覺其愚
　迷故直於本原¶處指示使不走作非謂形氣無預而
　皆出於心愚意以¶為覺於理則一本於性命而為道
　心覺於欲則涉於形¶氣而為人心如此所見如何¶
中庸序後亦改定别紙録去來喻大槩亦已得之矣¶
　告子問性云云解云葢指血氣知識為性下又云近
　於¶後世佛家所謂作用是性之説又云告子謂人之
<pb:KR4d0226_WYG_056-52a>
　甘食¶悦色性之自然葢猶上章知覺運動之意也可
　學謂甘¶食悦色固非性而全其天則則食色固天理
　之自然<md:KR4d0226_SBCK_056-33b>¶此説亦是但告子却不知有所謂天則但見其能甘食
悦¶色即謂之性耳¶
　告子先云義猶杯捲而下云以人性為仁義其意葢
　謂¶仁義非出本性但下文又指仁為在内疑告子本
　皆以¶仁義為外既得孟子説畧認責以為内而尚未
<pb:KR4d0226_WYG_056-52b>
　知其所¶以愛故猶執義為外告子知所以愛之由乎
　仁則亦知¶義之不離乎仁矣仁内義外之説不知告
　子何以附於¶食色性也之下可學竊疑告子指食色
　為性以為由心¶出故亦畧指愛以為在心¶
初意亦只如此看適細推之似亦不以仁為性之所有
但¶比義差在内耳¶
　盡心知性云云可學每讀先生書解於文義之間最
　不<md:KR4d0226_SBCK_056-34a>¶草草如君子深造之以道夜氣不足以存他人便
<pb:KR4d0226_WYG_056-53a>
　不認¶之以足以兩字先生拈出而一段之意皆全故
　可學因¶此每觀書於文義之間一字不敢放過葢古
　人文字髙¶下曲折之間皆其意所寓故於此一段雖
　先生之説指¶意明白而竊有疑焉伏乞批示¶
論其理則心為粗而性天為妙論其功夫則盡為重而
知¶為輕故云所謂盡其心者即是知性而知天者也三
者只¶是一時事但以表裏虚實反復相明非有功夫漸
次也三¶者初無分别故又曰存其心養其性所以事天
<pb:KR4d0226_WYG_056-53b>
亦言其本¶一物耳所謂深造夜氣看得甚子細此書近
為建陽人販¶賣甚廣不知有㡬人看得此意出來亦可
歎耳¶
　　　答鄭子上<md:KR4d0226_SBCK_056-34b>¶　有子言其為人也孝悌只是言尋常人如此則好犯
　上¶者鮮矣其言頗輕下文孝悌其為仁之本言即重
　葢世¶間自有一等孝悌人而不知仁正是由而不知
　耳然則¶此一段當於務字立字上著工夫
<pb:KR4d0226_WYG_056-54a>
上兩句是説道有本末務本是工夫當於務字立字上
著¶工夫¶
　志學一段伊川先生謂聖人未必然亦只是為學者
　立¶法先生注中亦取此説又云聖人生知安行非有
　進為¶之漸然其乾乾不已之心未嘗自足則其極至
　之妙必¶有日新而又新者故其言如此愚鄙未曉且
　欲從伊川¶説如何恐識未至而彊求之徒有揣摩料
　想之病而無¶確實自得之功<md:KR4d0226_SBCK_056-35a>¶
<pb:KR4d0226_WYG_056-54b>
聖賢之學非常情所能測依約如此須有與他人不同
處¶耳¶
　子謂韶盡美一段先儒皆引征伐以説武正謂其樂
　聲¶自不能掩今注云其實有不同亦是指其聲耶或
　謂其¶聲雖皆美推原其義則自有不同也¶
美者其功也善者功之所以立即揖遜征伐是也¶
　吾道一以貫之一章前注云此皆借學者而言在聖
　人¶則至誠無息而萬物各得其所是也(忠恕二字本/是學者分上)
<pb:KR4d0226_WYG_056-55a>
　(事不曽刪¶去/忠也恕也)今注去上一句雖云至誠無息萬物各
　得其所¶而不明指其為忠也未適如何¶
道體無二而聖人(今改作聖人之/心渾然一理而)此注是後來改本解
釋¶極明白矣<md:KR4d0226_SBCK_056-35b>¶　　　答鄭子上¶
　或謂伊川先生令尹子文之忠陳文子之清使聖人
　¶為之是仁否先生曰不然聖人為之亦只是清忠先
　生解¶云心徳全體非事為一節可論但二子之清忠
<pb:KR4d0226_WYG_056-55b>
　使聖人¶為之固只是清忠莫亦是仁中之清忠與二
　子異孔子¶謂二子之清忠而未仁可學謂二人既未
　仁則清忠亦¶未至似此反觀之如何¶
此説得之¶
　囘也三月不違仁尹氏曰三月言其乆若聖人則渾
　然¶無間矣可學觀尹氏之意葢以不違仁與安仁異
　必則¶聖人之安仁則無間斷若只如顔子之不違則
　雖欲無¶間斷不可非謂不違仁已至極特有間斷耳
<pb:KR4d0226_WYG_056-56a>
　又不知尹<md:KR4d0226_SBCK_056-36a>¶氏之意果是如此否¶
此亦得之¶
　天生徳於予一章上蔡云使其能害己亦天也龜山
　亦¶然諸家多從之先生解云言必不能違天害己可
　學謂¶衰亂之世氣運差謬福善禍淫容或有失若天
　理則卓¶然常在如許盛徳必不應殺得故伊川云聖
　人極能斷¶致以理¶
伊川説是夫子正意謝楊是推説餘意亦不可不知也
<pb:KR4d0226_WYG_056-56b>
　泰伯及周之至徳¶
此兩段且寛著意思看事殷伐紂事雖不同然其隨時
順¶天則一而已¶
　　　答鄭子上<md:KR4d0226_SBCK_056-36b>¶　太極圗曰無極而太極可學竊謂無者葢無氣而有
　理¶然理無形故卓然而常存氣有象故闢闔斂散而
　不一¶圗又曰太極動而生陽動極而静静而生隂太
　極理也¶理如何動静有形則有動静太極無形恐不
<pb:KR4d0226_WYG_056-57a>
　可以動静¶言南軒云太極不能無動静未達其意¶
理有動静故氣有動静若理無動静則氣何自而有動
静¶乎且以目前論之仁便是動義便是静此又何闗於
氣乎¶他説已多得之但此處更須子細耳¶
　誠與仁之名所以異者誠自其渾然不動言之而仁
　則¶已流出矣故在濂溪圖誠為太極而通書謂誠無
　為於¶圖陽動屬仁於易元屬仁程先生亦謂生之理
　便是仁¶推此可見<md:KR4d0226_SBCK_056-37a>¶
<pb:KR4d0226_WYG_056-57b>
自性言之仁字亦未流出但是其生動之理包得四者
其¶實與誠字所指不同須更辨得分明始得¶
　在臨漳問仁公先生曰仁在内公在外可學謂仁然
　後¶能公程説則是公然後能仁不知未仁何以能公¶
仁是本有之理公是克己功夫極至處故惟公然後能
仁¶理甚分明其曰公而以人體之則是克盡己私之後
只就¶自身上看便見得仁也¶
　大學云在止於至善程先生所謂理之精㣲不可得
<pb:KR4d0226_WYG_056-58a>
　而¶名姑以至善目之也文言曰元者善之長也程先
　生云¶仁者善之本乃是自發出説與大學非有二善
　如孟子¶説性善自情觀之亦是因發以見其善而其
　本善者固¶昭然而不可掩也程先生所謂姑以至善
　目之者乃所<md:KR4d0226_SBCK_056-37b>¶以極形容其精微耳所謂精微之不為
　善而借此以名¶之也近世諸儒論性往往執此説謂
　性不可以善名而¶必欲置之於渾淪茫昧之地乃是
　粗見其外而不精見¶於内故其説差
<pb:KR4d0226_WYG_056-58b>
此説得之¶
　命者天之所以賦予乎人物也性者人物之所以禀
　受¶乎天也然性命各有二自其理而言之則天以是
　理命¶乎人物謂之命而人物受是理於天謂之性自
　其氣而¶言之則天以是氣命乎人物亦謂之命而人
　物受是氣¶於天亦謂之性¶
氣不可謂之性命但性命因此而立耳故論天地之性
則¶専指理言論氣質之性則以理與氣雜而言之非以
<pb:KR4d0226_WYG_056-59a>
氣為<md:KR4d0226_SBCK_056-38a>¶性命也¶
　人生有夀夭氣也賢愚亦氣也夀夭出於氣故均受
　生¶而有顔子盜跖之不同賢愚出於氣故均性善而
　有堯¶桀之或異然竊疑天地間只是一氣所以為夀
　夭者此¶氣也所以為賢愚者亦此氣也今觀盜跖極
　愚而夀顔¶子極賢而夭如是則夀夭之氣與賢愚之
　氣容或有異¶矣明道誌程邵公墓云以其間遇之難
　則其數或不能¶長亦宜矣吾兒其得氣之精一而數
<pb:KR4d0226_WYG_056-59b>
　之局者歟詳味此¶説氣有清濁有短長其清者固所
　以為賢然雖清而短¶故於數亦短其濁者固所以為
　愚然雖濁而長故其數¶亦長不知果然否¶
此説得之貴賤貧富亦是如此但三代以上氣數醇濃
故<md:KR4d0226_SBCK_056-38b>¶氣之清者必厚必長而聖賢皆貴且夀且富以下反
是¶
　儒釋之異¶
儒釋之異正為吾以心與理為一而彼以心與理為二
<pb:KR4d0226_WYG_056-60a>
耳¶然近世一種學問雖説心與理一而不察乎氣禀物
欲之¶私故其發亦不合理却與釋氏同病又不可不察¶
　和靖論敬以整齊嚴肅然專主於内上蔡專於事上
　作¶工夫故云敬是常惺惺法之類¶
謝尹二説難分内外皆是自己心地功夫事上豈可不
整¶齊嚴肅静處豈可不常惺惺乎¶
　君子親親而仁民仁民而愛物然謂之愛物則愛之
　惟¶均今觀天下之物有二等有有知之物禽獸之類
<pb:KR4d0226_WYG_056-60b>
　是¶也有無知之物草木之類是也如數罟不入洿池
　不麛不<md:KR4d0226_SBCK_056-39a>¶卵不殺胎不殀夭聖人於有知之物其愛之
　如此斧斤¶以時入山林木不中伐不鬻於市聖人於
　無知之物亦¶愛之如此如佛之説謂衆生皆有佛性
　故專持不殺之¶戒似若愛矣然髙宫大室斬刈林木
　則怙不加恤愛安¶在哉竊謂理一而分殊故聖人各
　自其分推之曰親曰¶民曰物其分各異故親親仁民
　愛物亦異佛氏自謂理¶一而不知分殊(佛氏未必知/理一但借此)
<pb:KR4d0226_WYG_056-61a>
　(言/)但指血氣言之故混人¶民物為一而其他不及察
　者反賊害之此但據其異言¶之若吾儒於物竊恐於
　有知無知亦不無小異葢物雖¶與人異氣而有知之
　物乃是血氣所生與無知之物異¶恐聖人於此須亦
　有差等如齊王愛牛之事施於草木¶恐又不同<md:KR4d0226_SBCK_056-39b>¶此説得之¶
　天地之間有理有氣理常不移而氣不常定中庸曰
　大¶徳必得其名必得其位必得其夀理固當如此然
<pb:KR4d0226_WYG_056-61b>
　孔子¶無位顔子夭死蓬蓽之士固有老死而名不著
　者豈非¶氣使之然耶故君子道其常而不道其非常
　然竊疑理¶先而氣後今理既不足以勝氣則凡福善
　禍淫之説不¶驗常多何以為天地之常經意謂氣雖
　不同然亦隨世¶而異堯舜禹以聖人在上天下平治
　以和召和則氣亦¶醇正而隨於理如春秋戰國之時
　刑殺慘酷則氣亦隨¶之而變而理反不能勝此處亦
　當闗於人事否
<pb:KR4d0226_WYG_056-62a>
此於前段論性命處已言之矣雖是所感不同亦是元
氣¶薄耳<md:KR4d0226_SBCK_056-40a>¶　　　答鄭子上¶
　誠仁天下之理一而已然誠體也仁義禮智皆在其
　中¶仁用也與禮義智皆為誠中之一理仁為生動之
　理包¶含義禮智則又合為一全理又只是誠之推耳¶
理一也以其實有故謂之誠以其體言則有仁義禮智
之¶實以其用言則有惻隠羞惡恭敬是非之實故曰五
<pb:KR4d0226_WYG_056-62b>
常百¶行非誠非也葢無其實矣又安得有是名乎¶
　性命若生而知之者渾然盡善則氣自氣理自理兩
　¶不相闗又必説氣質自生知而下雖是天理無虧然
　却繫¶於氣氣清而理明氣濁則理晦二者常合故指
　為氣質¶之性言此理視氣以為進退非以氣質亦為
　性命也¶
生而知者氣極清而理無蔽也學知以下則氣之清濁
有<md:KR4d0226_SBCK_056-40b>¶多寡而理之全缺繫焉耳
<pb:KR4d0226_WYG_056-63a>
　儒釋前承所答云¶
吾以心與理為一彼以心與理為二亦非固欲如此乃
是¶其所見處不同彼見得心空而無理此見得心雖空
而萬¶物咸備也雖説心與理一而不察乎氣稟物欲之
私亦是¶見得不真故有此病此大學所以貴格物也¶
　敬得批教反復思繹乃知只有動静之異而無内外
　¶之别又云二人亦各就一處言之¶
敬字工夫乃聖門第一義徹頭徹尾不可頃刻間斷了
<pb:KR4d0226_WYG_056-63b>
上¶於講論處儘詳宻却恐此處功夫未到所以不甚精
明於¶已分無得力處須更於此子細著力以固根本為
佳¶
　　　答鄭子上<md:KR4d0226_SBCK_056-41a>¶近修何業因來幸語及也此間夏間精舍有數朋友自
熹¶避地入山遂皆散去今則其室乆虚葢火色如此想
彼自¶不敢來此亦不敢願其來也閒中㸔得舊書一過
有所未¶安隨筆更定恨相去逺不得相與討論也
<pb:KR4d0226_WYG_056-64a>
　　　答鄭子上¶
病中不敢勞心看經書閒取楚詞遮眼亦便有無限合
整¶理處但恐犯忌不敢形紙墨耳因思古人是費多少
心思¶做下此文字只隔一手便無人理㑹得深可嘆息
也所編¶左氏文字如何若有人冩旋冩得數段來亦甚
幸也病中¶不敢出門已累月精舎亦鞠為茂草塊坐無
晤語偶便附¶此臨風依然<md:KR4d0226_SBCK_056-41b>¶
<pb:KR4d0226_WYG_056-65a>
考異¶
答前日看所寄易説(云云/)先天次序(序一/作第)¶
答鄭子上既知善端無時而不呈露(云云/)茍且自止¶
　(茍且一/作流於)¶
　
　
　
　
<pb:KR4d0226_WYG_056-65b>
　
　
　
　
　
　
　
　晦庵集卷五十六

<pb:KR4d0226_WYG_057-1a>
欽定¶四庫全書
　晦庵集卷五十七　　　　　宋　朱子　撰
　　書(知舊門人問答/)
