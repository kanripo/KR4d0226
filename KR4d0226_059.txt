# -*- mode: mandoku-view -*-
#+TITLE: 晦庵集
#+DATE: 2015-09-23 10:22:30
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 59

<md:KR4d0226_SBCK_059-1a>¶
林正卿¶
季通書來亦謂正卿甚進不知乃有異論如此此正是
渠¶病處葢不先其在已而欲廣求於外所以向裏不甚
得力¶又不察學者才識之髙下而槩欲其無所不知所
以誤得¶他人亦多馳騖於外吾人當識其好處而畧其
<pb:KR4d0226_WYG_059-1b>
所偏也聞¶渠謫居却能自適亦甚不易歸期正不須問
旬呈亦不必¶求免如陳了翁曾作諫官及被謫猶著白
布衫繫麻鞋赴¶旬呈朝廷行遣罪人正欲以此困辱之
若必求免是不受¶君命也不受君命不受天命也而可
乎所論易大槩得之¶但時事人位等字説得太早今只
可且作卦爻看看得通<md:KR4d0226_SBCK_059-1b>¶透了到推説處方説得平居無
事處時應事之法是第二¶節事也如乾之初九只是陽
氣潛藏之象未可發用之占¶耳若便著箇不易乎世不
<pb:KR4d0226_WYG_059-2a>
成乎名隠而未見行而未成底¶人坐在裏面便死殺了
非所謂潔静精微者若㑹得卦爻¶本意却不妨當此時
居此位作此人也頃年嘗因人問易¶應之曰公曾看靈
棋課否易之模様便只是如此也後有¶人問豈以其不
足告而云爾耶此錯認了話頭也試思之¶
　　　答林正卿¶
　觀變於隂陽而立卦發揮於剛柔而生爻¶
分竒偶便是畫積畫便成卦卦中看畫便是爻若如所
<pb:KR4d0226_WYG_059-2b>
説¶只是引證作文不知四句之義又如何説諺所謂囫
圇吞¶棗者是也何由知其味耶<md:KR4d0226_SBCK_059-2a>¶　伏羲畫卦以寫隂陽之變化文王周公作彖爻辭以
　¶決天下之疑孔子作彖象傳以推明事物當然之理然
　爻畫¶既具而三者已備乎其中前聖後聖互相發明
　耳¶
此説近之然亦未盡¶
　所以名卦之例非一端有兼取二義二象者有專取
<pb:KR4d0226_WYG_059-3a>
　二義者有專取二¶象者有兼取二象與人情者有專
　取人¶情者有兼取一象與隂陽之位者有取爻畫之
　多寡者¶有取爻畫兼二象者有取變卦者有取爻畫
　之形與二¶義者有不可曉者¶
且逐卦玩索當見各有意味不須如此安排貪多涉淺
勞¶心費力不濟得事¶
　家人卦乾剛也施於家則離兌説也施於家則亂坤
　静<md:KR4d0226_SBCK_059-2b>¶也施於家則廢震動也施於家則擾坎艮非所取
<pb:KR4d0226_WYG_059-3b>
　義惟¶明而順家之道也¶
穿鑿得不好¶
　革與睽相類睽上火下澤則不相入此火在澤下有
　變¶革之理睽中女在前少女在後有相離之義而此
　以中¶女繼少女故曰革¶
鑿¶
　豫四以震體之陽為隂主如大臣轉天下之危為安
　上¶無為而下佚樂故曰豫
<pb:KR4d0226_WYG_059-4a>
此等處孔子分明説順以動豫理甚分明安得舍之而
自¶為説耶大病只是著力安排不曾虚心玩味耳¶
　中孚外剛中柔至誠惻怛之人也<md:KR4d0226_SBCK_059-3a>¶得無色厲内荏之姦耶大抵此一類都不是此特其小
失¶耳¶
　以伏羲易觀之則看先天圖如寒暑往來隂陽代謝
　¶若有推排而又莫知其所以然者以文王周公易觀
　之則¶六十四卦之名乃十八變以後之私記三百八
<pb:KR4d0226_WYG_059-4b>
　十四爻¶乃三變竒偶之私記潛龍牝馬等物如今之
　卦影勿用¶利有攸往等語如今斷卦之文以孔子易
　觀之則卦名¶者時也事也物也初二三四五上者位
　也而初上又或¶為始末之義九六者人之才也處某
　事居某時用某物¶其才位適其所當則吉不然則凶
　(始末一本/作始終)¶
此説近之然乃知此而又不免為前段之支蔓穿鑿何
耶¶(然乃一本/作然既)<md:KR4d0226_SBCK_059-3b>¶
<pb:KR4d0226_WYG_059-5a>
　易有取兩卦象以為法者有取卦名之義而思所以
　處¶之者有取二義而思所以處之者¶
亦不必如此籠罩¶
　易疏論連山歸藏一以為伏羲黄帝之書一以為夏
　¶商之書未知孰是¶
無所考當闕之¶
　論上下二經為文王所分果可信否¶
亦不必論
<pb:KR4d0226_WYG_059-5b>
　論六十四卦重於伏羲果否¶
此不可考或耒耜市井已取重卦之象則疑伏羲已重
卦¶或者又謂此十三卦皆云葢取則亦疑詞未必因見
此卦¶而制此物也今無所考只説得到此以上當且闕
之但既<md:KR4d0226_SBCK_059-4a>¶有八卦則六十四卦已在其中此則不可不知
耳¶
　　　答林正卿¶
所示易疑恐規模未是葢讀書之法須是從頭至尾逐
<pb:KR4d0226_WYG_059-6a>
句¶玩味看上字時如不知有下字看前句時如不知有
後句¶看得都通透了又却從頭看此一段令其首尾通
貫然方¶其看此段時亦不知有後段也如此漸進庶幾
心與理㑹¶自然浹洽非惟㑹得聖賢言語意脈不差且
是自己分上¶身心義理日見純熟若只如此匆匆檢閱
一過便可隨意¶穿鑿排布硬説則不唯錯㑹了經意於
已分上亦有何干¶涉耶且如看此幅紙書都不行頭直
下看至行尾便只作¶旁行横讀將去成何文理可試以
<pb:KR4d0226_WYG_059-6b>
此思之其得失亦不難¶見也<md:KR4d0226_SBCK_059-4b>¶　　　答林正卿¶
季通云亡凡在同志無不痛傷然人生要必有死遲速
逺¶近亦何足較聞其臨行却甚了了區處付屬皆有條
理亦¶足强人意也所示中庸疑義畧此條析奉報大率
朋友看¶文字多有淺迫之病淺則於其文義多所不盡
迫故於其¶文理亦或不暇周悉兼義理精微縱横錯綜
各有意脈今¶人多是見得一邊便欲就此執定盡廢他
<pb:KR4d0226_WYG_059-7a>
説此乃古人所¶謂執德不𢎞者非但讀書為然也要須
識破此病隨事省¶察庶幾可以深造而自得也¶
　　　答曹元可¶
示喻為學之意仰見造詣之深不勝歎仰然嘗聞之為
學¶之實固在踐履茍徒知而不行誠與不學無異然欲
行而<md:KR4d0226_SBCK_059-5a>¶未明於理則所踐履者又未知其果何事也故大
學之道¶雖以誠意正心為本而必以格物致知為先所
謂格物致¶知亦曰窮盡物理使吾之知識無不精切而
<pb:KR4d0226_WYG_059-7b>
至到耳夫天¶下之物莫不有理而其精藴則已具於聖
賢之書故必由¶是以求之然欲其簡而易知約而易守
則莫若大學論語¶中庸孟子之篇也是以頃年嘗刻四
古經於臨漳而復刻¶此四書以先後其説又畧述鄙意
以附書後區區於此所¶以望於當世之友朋者葢已切
矣歸來只有數本皆為知¶識持去不得納呈然彼間相
去不逺自可致之不難也讀¶之有得復以見教千萬之
望
<pb:KR4d0226_WYG_059-8a>
　　　答李巽卿¶
所喻進學處事之意省察警懼固當如此然頭緒太多
却<md:KR4d0226_SBCK_059-5b>¶成紛擾但將聖賢之書小立程課熟讀深思反復玩
味以¶栽培澆灌自有長進處不必如此閑計度也¶
　　　答程次卿¶
示喻存心之説此固為學之本然來喻又有所謂有是
事¶必有是理者不知又何從而察之耶若如所謂當應
事然¶後思是事之理當接物然後思是物之理則恐思
<pb:KR4d0226_WYG_059-8b>
之不豫¶而無所及若豫講之則又䧟於所謂出位而思
念慮紛擾¶之病竊意用力之久必有説以處此矣幸明
告我得以反¶復之¶
　　　答龔惟微¶
聞進學不倦之意甚幸甚幸但春秋之説向日亦嘗有
意¶而病於經文之大畧諸説之太煩且其前後抵牾非
一是<md:KR4d0226_SBCK_059-6a>¶以不敢妄為必通之計而姑少緩之然今老矣竟
亦未敢¶再讀也來喻以為他處皆可執其一説以為據
<pb:KR4d0226_WYG_059-9a>
獨即位之¶説為難通愚恐其所執之説未必聖人之真
意而非獨即¶位之説為無據也若只欲為塲屋計則姑
取其近似而不¶害理者用之若欲真實為學則不若即
他書之易知者而¶求之庶明白而不差也¶
　　　答龔伯著¶
示喻以門户之故不免兩用其心於道全未有得此今
日¶士子之通患但窮達有命非可力求若其有之當不
待求¶而自至如其無之求亦奚益惟道義在我人皆有
<pb:KR4d0226_WYG_059-9b>
之而求¶無不得今乃以彼而易此其於利害之筭可謂
舛矣願以¶此而反思之庶乎其有决也<md:KR4d0226_SBCK_059-6b>¶　　　答汪叔耕¶
十月二十三日熹扣首啓叔耕茂材郷友辱書并示詩
文¶論説甚富三復不置足以見鄉道之勤衛道之切而
所以¶用力於詞章者又若是其博而篤也顧惟衰晚於
道既無¶所聞不足以堪見予之意而少日粗親筆研終
不能窺作¶者藩籬且自覺其初無補於身世遂用絶意
<pb:KR4d0226_WYG_059-10a>
棄去不為今¶數十年矣又無以知所論之中失而上下
其説也然私竊¶計之鄉道之勤衛道之切不若求其所
謂道者而修之於¶已之為本用力於文詞不若窮經觀
史以求義理而措諸¶事業之為實也葢人有是身則其
秉彛之則初不在外與¶其鄉往於人熟若反求諸已與
其以口舌馳説而欲其得¶行於世孰若得之於已而一
聽其用舎於天耶至於文章<md:KR4d0226_SBCK_059-7a>¶一小伎耳以言乎邇則不
足以治已以言乎逺則無以及¶人是亦何所與於人心
<pb:KR4d0226_WYG_059-10b>
之存亡世道之隆替而校其利害¶勤懇反復至於連篇
累牘而不厭耶足下志尚髙逺才氣¶明决過人逺甚而
所以學者未足以副其天資之美熹竊¶惜之又念其所
以見予之厚而不忍忘也不敢不盡其愚¶足下試一思
之果能舍其舊而新是圖則其操存探討之¶方固自有
次第矣請繼今以言人還姑此為報向寒千萬¶以時為
親自愛不宣熹再拜¶
　　　答汪叔耕
<pb:KR4d0226_WYG_059-11a>
來書所論向來為學次第足以見立志之髙矣然雜然
進¶之而不由其序譬如以枵然之腹入酒食之肆見其
肥羮¶大胾餅餌膾脯雜然於前遂欲左挐右攫盡納於
口快嚼<md:KR4d0226_SBCK_059-7b>¶而亟吞之豈不撑腸拄腹而果然一飽哉然未
嘗一知其¶味則不知向之所食者果何物也今承來喻
將欲損其逐¶末玩華之習而加反本務實之功則善矣
然所論周程傳¶授次第恐亦有未易言者而以太極圖
為有單傳宻付之¶三昧則又近世學者背形逐影指妄
<pb:KR4d0226_WYG_059-11b>
為真之弊也夫道在¶目前初無隠蔽而衆人沈溺膠擾
不自知覺是以聖人因¶其所見道體之實發之言語文
字之間以開悟天下與來¶世其言丁寧反復明白切至
惟恐人之不解了也豈有故¶為不盡之言以愚學者之
耳目必俟其單傳宻付而後可¶以得之哉但患學者未
嘗虚心静慮優柔反覆以味其立¶言之意而妄以已意
輕為之説是以不知其味而妄意乎¶言外之别傳耳不
欺論中所談儒佛同異得失似亦未得<md:KR4d0226_SBCK_059-8a>¶其要至論所以
<pb:KR4d0226_WYG_059-12a>
求乎儒者之學而以平其出入之息者參¶之又有忘心
忘形非寐非寤虚白清鏡火珠静月每現輙¶變之説則
有大不可曉者不知儒者之學自六經孔孟以¶來何嘗
有是説而吾子何所授受而服行之哉所以求之¶者如
是之雜無怪乎愈求而愈不得也而反自謂將從主¶静
持敬應事接物以求之則有没世而不能達者是豈應¶
事接物主静持敬之罪哉如此不已不唯求之不得而
已¶愚恐其必將有狂易喪心之患竊為吾子憂之不敢
<pb:KR4d0226_WYG_059-12b>
不以¶告也幸且置此而即聖賢之言平易明白之處虚
心平氣¶熟玩而躬行之玩之深則理自明行之篤則力
自進持之¶以久亹亹而上達焉則道體精微之妙聖賢
親切之傳不¶待單傳宻付而已了然心目之間矣其他
所論亦儘有合<md:KR4d0226_SBCK_059-8b>¶商量處未暇悉陳然根本若正則此等
枝葉亦不待辨而¶明矣史論却勝他書然姑少後之而
先其本則其所至又¶當不止此也大學章句一本附往
古人為學規模及今日¶用力次第盡在此矣幸試詳之
<pb:KR4d0226_WYG_059-13a>
勿以為老生常談而忽之¶也¶
　　　答李元翰¶
元翰前日説得儘近似今看所示又説開了葢前日所
説¶尤非實見故把捉不定又㑹走作爾如前日云存得
此心¶即便是仁此句甚好但下面説合於心者行之不
合於心¶者勿為又説從義上去了不干仁事矣今所寫
來者乃先¶存得此心一句便只説合於心為之(云云/)却
是全説不符¶也今且只以孟子仁人心也義人路也兩
<pb:KR4d0226_WYG_059-13b>
句看來便見仁<md:KR4d0226_SBCK_059-9a>¶義之别葢仁是此心之德纔存得此心
即無不仁如説克¶己復禮亦只是要得私欲去後此心
常存爾未説到行處¶也纔説合於心者(云云/)則便侵過
義人路底界分矣然義¶之所以能行却是仁之用處故
學者須是此心常存方能¶審度事理如其不然則方寸
之間自無主宰亦不復能審¶度可否而行所當行矣此
孔門之學所以必以求仁為先¶葢此萬事之原萬事之
本且要先識認得先存養得方有¶下手立脚處爾其他
<pb:KR4d0226_WYG_059-14a>
所論未稳者多但先看此一節久之¶自見得也¶
　　　答陳與叔(夢良/)¶
　弟子職音韻¶
此非大義所繫不暇深考<md:KR4d0226_SBCK_059-9b>¶　夢良竊意弟子職一章自先生施教弟子是則以下
　似¶言學莫先於立教(云云/)自志無虚邪以下又詳言
　其學¶之之功如此(云云/)¶
此説得之然亦本無奥義不必如此之詳也
<pb:KR4d0226_WYG_059-14b>
　夢良竊意弟子職一章論教學之方其所以敬親事
　長¶從師受業與夫洒掃應對進退之要皆括乎是自
　二章¶至末十二章又分明條具其節目之詳由早至
　夜周旋¶從事葢為纎悉其四章弟子饌饋注饋謂選
　具在食葢¶饌乃訓具食饋訓進食恐饋者是進具在
　之食疑進字¶誤作選字未審如何又飯是為卒注既
　飯而食則卒義¶未能通五章三飲二斗注三飯必毁
　二斗及左執虚豆¶斗是何器毁義如何左執虚豆欲
<pb:KR4d0226_WYG_059-15a>
　何用六章拚前枚祭<md:KR4d0226_SBCK_059-10a>¶枚字何訓何用物搜歛所祭置
　之何地八章葉適已葉¶義如何(葉是箕舌此句即曲/禮所謂以箕自鄉者)
　(也/)章措摠之法注摠設燭¶之束類今時何物(此段中/小字先)
　(生/批)¶
此數條多所未詳但貳是周禮再貳一貳之貳葢必所
食¶已盡而增益之也故執虚挾匕視其不足者而貳之
但豆¶中有物而謂之虚此不可曉爾¶
　大學明明德新民皆欲止於至善而傳之一章結語
<pb:KR4d0226_WYG_059-15b>
　止¶言自明而二章結語乃言無所不用其極¶
二章兼明自新新民之事故通結之下章又自正解止
於¶至善之意初不相妨也¶
　胡子知言曰天下莫大於心患在不能推之爾莫久
　於¶性患在不能順之爾莫成於命患在不能信之爾
　不能<md:KR4d0226_SBCK_059-10b>¶推故人物内外不能一也不能順故死生晝夜
　不能通¶也不能信故富貴貧賤不能安也先生嘗以
　延平先生¶讀正䝉書語示夢良此後五峯胡子書竟
<pb:KR4d0226_WYG_059-16a>
　未敢看然此¶段語已嘗熟誦自見得説心著大字推
　字性著久字順¶字命著成字信字為有理恐大亦是
　與天地同體之意¶久只是常而不變之意成只是一
　定不易之意否¶
此段好但㸃出兩處理㑹不得¶
　子在川上曰逝者如斯夫不舍晝夜程子曰自漢以
　來¶儒者皆不識此義此見聖人之心純亦不已也純
　亦不¶已乃天德也有天德便可語王道其要只在謹
<pb:KR4d0226_WYG_059-16b>
　獨竊意¶其要在謹獨莫是工夫無間斷否¶
川流不息天運也純亦不已聖人之心也謹獨所以為
不<md:KR4d0226_SBCK_059-11a>¶已學者之事也¶
　夫仁者已欲立而立人已欲達而達人能近取譬可
　謂¶仁之方也已集注以上一截説仁之體下一截説
　仁之¶術而程子於此二截乃合而言曰欲令如是觀
　仁可以¶得仁之體¶
程子合而言之上下句似不相應不若分作兩截看然
<pb:KR4d0226_WYG_059-17a>
惟¶其仁者之心如此故求仁之術必如此也¶
　　　答陳與叔¶
所示疑義各已批鑿附回幸更思之且於義理上留心
制¶度名物少緩亦不妨也¶
　　　答方履之¶
杜門讀書謝去場屋自計已決夫復何言逖聞髙風第
劇<md:KR4d0226_SBCK_059-11b>¶歎尚但所謂難者過之不復致疑此則汎汎悠悠恐
不得¶力目前雖似無事向後無歸宿處茫然如未始學
<pb:KR4d0226_WYG_059-17b>
者則恐¶不免却有多事之累也平生見朋舊間好資質
而似此者¶多矣私心嘗竊深歎惜之故不願賢者之為
之也因便寓¶書并此奉曉幸試思之以為如何也¶
　　　答方若水(壬/)¶
龍巖之行若問得實使無罪者不以寃死而有罪者無
所¶逃刑此非細事也静退之説亦甚善但今亦未是教
人求¶退只是要得依本分識廉恥不敢自&KR0247;自鬻以求
知求進¶耳然亦須是讀書窮理使方寸之間洞見此理
<pb:KR4d0226_WYG_059-18a>
知得不求¶只是本分求著便是罪過不惟不可有求之
之迹亦不可¶萌求之之心不惟不得説著求字亦不可
説著不求字方<md:KR4d0226_SBCK_059-12a>¶是真能自守不求人知也¶
　　　答方子實(芹之/)¶
昨者經由幸獲一見别又數月豈勝馳情令叔來承書
獲¶審比日秋冷德履佳勝為慰熹比幸粗遣無足言長
泰令¶兄幸得同事相去不逺亦時相見也跋語殊犯不
韙更勤¶刻畫為愧益深耳示喻主敬之説先賢之意葢
<pb:KR4d0226_WYG_059-18b>
以學者不¶知持守身心散漫無縁見得義理分明故欲
其先且習為¶端莊整肅不致放肆怠惰庶幾心定而理
明耳程子無適¶之適訓之訓往而讀如字論語無適之
適訓專訓主而讀¶如的其音義皆不同不當以此而明
彼細考之可見程子¶之云只是持守得定不馳騖走作
之意耳持守得定而不¶馳騖走作即是主一主一即是
敬只是展轉相解非無適<md:KR4d0226_SBCK_059-12b>¶之外别有主一主一之外又
别有敬也
<pb:KR4d0226_WYG_059-19a>
　　　答何巨元(進之/)¶
杜門讀書固為可樂而入居學校又可推以及人想賢
者¶於此亦不憚應接之煩也示喻人物之説未知康節
之意¶果如何但如來喻以隂陽分之似亦有理大抵先
天圖自¶復至乾為陽自姤至坤為隂隂陽所主既有淑
慝之分則¶人物所禀亦不能無純駮之辨也手探足躡
出於一時之¶謬説無足深論當時但以姤在上而復在
下故以手足言¶之耳四端之説若以體用言之則體為
<pb:KR4d0226_WYG_059-19b>
首而用為末若自¶其發處而言則發之初為首而發之
終為未二説亦不相¶妨熟玩之可見也匆匆奉報幸更
思之有所未安復以見¶喻幸甚<md:KR4d0226_SBCK_059-13a>¶　　　答程成甫¶
熹服膺二先生之教有年矣雖幸得誦其詩讀其書然
猶¶以未得識其子孫為恨兹迺辱書欣感無量且承叙
述世¶次行治之詳使得聞之又嘆大賢之後中間流落
不偶至¶於如此甚者遂至淪陷隔絶而無聞獨幸賢者
<pb:KR4d0226_WYG_059-20a>
於此乃能¶守其門户而不失其問學之傳猶足以自慰
也今郡博士¶又能屈致以為學校之重其所以望於賢
者豈不欲其服¶先生之服誦先生之言行先生之行以
警動其學者而勉¶勵之哉荷意之勤敢申其説以致區
區之意惟左右者念¶之¶
　　　答竇文卿¶
辱書知進學不倦之意甚善甚善但自以不能致疑便
謂<md:KR4d0226_SBCK_059-13b>¶賢於辨論而不能行者似有臨深為髙不求進益之
<pb:KR4d0226_WYG_059-20b>
病亦¶未免為自畫也彼以空言生辨我以實見致疑自
不相妨¶固不當以似彼為嫌而倦於探討亦不當一槩
視彼皆為¶空言而逆料其全無實見也顔子以能問不
能以多問寡¶曷嘗敢是已非人而自安於不進之地哉
程先生説於不¶疑處有疑方是長進此不可不深念也
知日誦四書時時¶省察此意甚善但不知何故都無所
疑恐只是從頭讀過¶不曾逐段思索玩味所以不見疑
處若果如此則不若且¶看一書逐段思索反復玩味俟
<pb:KR4d0226_WYG_059-21a>
其畢而别換一書之為愈¶也近思録説得近世學問規
模病痛親切更能兼看亦佳¶也公謹未及附書相見煩
致意渠從吕東萊讀左傳宜其¶於人情物態見得曲折
今乃如此不解事何耶德章似亦<md:KR4d0226_SBCK_059-14a>¶不安其官頗有責上
責下而中自恕之意皆是學問不用¶力處吾輩觀此真
當痛自警省實下工夫也¶
　　　答竇文卿¶
為學之要只在著實操存宻切體認自已身心上理㑹
<pb:KR4d0226_WYG_059-21b>
切¶忌輕自表襮引惹外人辨論枉費酬應分却向裏工
夫¶
　　　答竇文卿¶
示喻問學之難豈獨今日吾黨但當日加持守省察之
功¶而不廢講誦討論之業專以古人之為已者為師而
深以¶今人之為人者為戒則庶乎其無負平生之志矣¶
　　　答竇文卿¶
　夫為妻喪未𦵏或已𦵏而未除服當時祭否不當祭
<pb:KR4d0226_WYG_059-22a>
　則¶已若祭則宜何服<md:KR4d0226_SBCK_059-14b>¶恐不當祭熹家則廢四時正祭而猶存節祠只用深衣
涼¶衫之屬亦以義起無正禮可考也節祠見韓魏公祭
式¶
　未葬不當祭時或遇先忌又不知當祭否若祭則又
　何¶服¶
忌者喪之餘祭似無嫌然正寢已設几筵即無祭處恐
亦¶可暫停也
<pb:KR4d0226_WYG_059-22b>
　凡題主男子婦人無官稱者宜何書¶
伊川主式已詳言之可考也¶
　夫在妻之神主宜何書何人奉祀若用夫則題嬪某
　氏¶神主旁注夫某祀否夫祭妻而云奉祀莫太尊否¶¶
旁注施於所尊以下則不必書也<md:KR4d0226_SBCK_059-15a>¶　古者父在子為母期夫為妻期其練祥禫之祭皆同
　今¶制夫為妻服與古同而子為母齊衰三年則夫為
　妻大¶祥之日乃子為母小祥之祭矣至於子為母大
<pb:KR4d0226_WYG_059-23a>
　祥及禫¶夫已無服其祭當如何恐只是夫為祭主其
　辭曰夫某¶為子某薦其祥事如曾子問宗子為介子
　之禮不識可¶否¶
今禮几筵必三年而除則小祥大祥之祭皆夫主之但
小¶祥之後夫即釋服大祥之祭夫亦恐須素服(如弔服/可也)
以祭¶但改其祝詞亦不必言為子而祭也¶
　父在母没父既除期之喪子尚為母服其見父之時
　當¶以何服
<pb:KR4d0226_WYG_059-23b>
此於禮無文但問喪有父在不杖之説可更檢疏議參
訂<md:KR4d0226_SBCK_059-15b>¶之¶
　子之所生母死不知題主當何稱祭於何所祔於何
　所¶
今法五服年月篇中母字下注云謂生已者則但謂之
母¶矣若避嫡母則止稱亡母而不稱妣以别之可也(伊/川)
(先生云祭/¶於私室)¶
　禮記曰妾母不世祭於子祭於孫止又曰妾祔于妾
<pb:KR4d0226_WYG_059-24a>
　祖¶姑既不世祭至後日子孫有妾母又安有妾祖姑
　之可¶祔耶不知合祭幾世而止¶
此條未詳舊讀亦每疑之更詢考也¶
　妾母若世祭其孫異日祭妾祖母宜何稱自稱云何¶
世祭與否未可知若祭則稱之為祖母而自稱孫無疑
矣¶
　　　答李公晦<md:KR4d0226_SBCK_059-16a>¶所喻數條蘇氏逺慮之説只是譬喻未必專以地言謀
<pb:KR4d0226_WYG_059-24b>
道¶一章若取舊説則二語為復出矣兼又有以學求禄
之嫌¶恐不若今文協而義精也知及仁守之説則是但
此亦泛¶言如云知之非艱行之惟艱古之聖賢亦未嘗
無此戒也¶恕之示義亦佳先儒訓詁直是不草草也正
思所言覽之¶令人感歎偶其鄉人有在此者當轉致其
家也至之一族¶被擾非常極可念渠近日講論儘精細
但前日忿不思難¶生此辠端累及無辜為可恨耳聞其
敵近日遣人四出捕¶緝至有來此登門尋覔者惜不及
<pb:KR4d0226_WYG_059-25a>
知不得收縳送官耳近¶日章徐皇甫黄商伯四章各出
何人之手幸宻批示¶
　　　答李公晦¶
墓銘前已為令叔言之矣若無此慮豈敢辭也子約之
亡<md:KR4d0226_SBCK_059-16b>¶深可痛悼不知諸公能因此事惻然於中盡還諸遷
客否¶如其不然舂陵之請適足為禍亦尚未見復之當
即作書¶以力止其行耳近日蘇子曰(日字/疑)任德翁文字
當已見之¶宜春之詬至今未知此近事之鑒也
<pb:KR4d0226_WYG_059-25b>
　　　答李公晦¶
所喻四説往嵗在彼固皆聞之只是欠却明理其説如
東¶坡所謂不以火㸃終不明耳説詩近修得國風數巻
舊本¶且未須出甚善¶
　　　答李處謙¶
昨辱逺訪深以不獲一見為恨及得所留書而讀之益
知¶賢者之有志慶閥之多才又重以為喜也大抵為學
當以¶存主為先而致知力行亦不可以偏廢縱使已有
<pb:KR4d0226_WYG_059-26a>
一長未<md:KR4d0226_SBCK_059-17a>¶可遂恃以輕彼而長其驕吝克伐之私况其有
無之實又¶初未可定乎凡日用間知此一病而欲去之
則即此欲去¶之心便是能去之樂但當堅守常自警覺
不必妄意推求¶必欲舍此拙法而必求妙解也¶
　　　答劉復之¶
衰朽益甚思與朋友反復講論而外事紛擾不能如願
如¶復之者又相去之逺不得早晩相見為恨然此事全
在當¶人自家著力雖日親師友亦須自做功夫不令間
<pb:KR4d0226_WYG_059-26b>
斷方有¶入處得箇入處却隨時游心自不相妨雖應科
舉亦自不¶為科舉所累也¶
　　　答楊子順(履正/)¶
示喻具悉古人之學雖不傳於天下而道未嘗不在於
人<md:KR4d0226_SBCK_059-17b>¶心但世之業儒者既大為利禄所決潰於其前而文
詞組¶麗之習見聞掇拾之工又日夜有以滲泄之於其
後使其¶心不復自知道之在是是以雖欲慕其名而勉
為之然其¶所安終在彼而不在此也及其求之而茫然
<pb:KR4d0226_WYG_059-27a>
如捕風繋影¶之不可得則曰此亦口耳之習耳吾將求
其躬行力踐之¶實而為之殊不知學雖以躬行力踐為
極然未有不由講¶學窮理而後至今惡人言仁言恕言
西銘言太極者之紛¶紛而吾乃不能一出其思慮以致
察焉是惡人説河而甘¶自渴死也豈不誤哉承許枉臨
尚須面論(紛紛一本/作紛紜)¶
　　　答楊子順¶
來書所論為學大意似已得之但賢者本自㑹説説得
<pb:KR4d0226_WYG_059-27b>
相¶似却不為難只恐體之未實即此所説皆是空言不
濟事<md:KR4d0226_SBCK_059-18a>¶耳又以後書孟子之説考之即前書所謂講明義
理以為¶涵養培植之地者似若未精此處尚且未精則
其本領工¶夫恐未免亦類此也孟子所云必有事焉乃
承上文集義¶而言語脈通貫即無敬字意思來厯但反
覆讀之便自見¶得不假注釋矣明道之語却是借此四
句移在敬字上説¶非解此章文義不若伊川先生之説
為得本文之意然其¶解正字即是助長則亦未安記得
<pb:KR4d0226_WYG_059-28a>
一處説正之之甚遂至¶於助長此語却差近然猶有所
未盡也若看得本文語脉¶分明而詳考集注以究其曲
折子細識認見得孟子當時¶立意造語無一字無來厯
不用穿鑿附㑹枉費心力而轉¶無交涉矣來書所云孟
子不肯措恁説欲學者體認此處¶喫緊工夫又云學者
纔要修身正心便是助長告子釋氏<md:KR4d0226_SBCK_059-18b>¶之學皆坐此爾又
云但嫌於迂曲其文以從注釋此皆非¶是而第二條為
尤甚請更詳之也
<pb:KR4d0226_WYG_059-28b>
　　　答楊子順¶
所喻數條皆善如克己復禮工夫只是如此著實用力
久¶之自然見效若只如此做閒話説過則不濟事矣天
下歸¶仁亦是畧以其效言之非是便能使天下皆知吾
之仁也¶但言若能如此則雖天下之大亦無異詞耳人
稱不稱固¶非已之所急但其效自必至如此食而飽飲
而醉亦固然¶之理也云天下皆歸吾仁之中即是太作
意説得張皇了¶仁義禮智是性之四德四端乃其發處
<pb:KR4d0226_WYG_059-29a>
乃所謂情也孟子¶論性而曰乃若其情則可以為善正
指其發處以明其本¶體之有是耳非直指四端為性也
鍾磬有特懸者有扁懸<md:KR4d0226_SBCK_059-19a>¶者其特懸者器大而聲宏雜奏
於八音之間則絲竹之音¶皆為所掩而不可聴故但於
起調畢曲之時撃其本律之¶懸以為作止之節其扁懸
者則聲器皆小故可以雜奏於¶八音之間而不相凌也
不知今世所謂大樂者其制如何¶但以理推之意古者
當如此耳魂氣之説近之但便謂魂¶為知則又未可大
<pb:KR4d0226_WYG_059-29b>
抵氣中自有箇精靈底物即所謂魂耳¶正名一義乃可
與權者之事今以常情論之決不能合不¶若且置勿論
而於君臣父子大倫之正深致察焉則亦不¶待他求而
其輕重取舍之間當自知所處矣(此亦食肉之馬/肝不須深¶論也)至於
書中所説則狷忿之外加以猜防意思殊覺鄙陋¶此是
氣質本不髙明寛廣又為學日淺未有得力處所以¶不
免如此今且未論其他只夫子乗桴之歎獨許子路之<md:KR4d0226_SBCK_059-19b>¶能從而子路聞之果以為喜且看此等處聖賢氣象是
<pb:KR4d0226_WYG_059-30a>
如¶何世間許多紛紛擾擾如百千蚊蚋鼓發狂閙何嘗
入得¶他胸次耶若此等處放不下更説甚克已復禮直
是無交¶涉也至之粗疎不如子順細宻然此等處却似
打得過正¶好相切磋也儀禮此間所編已畧定便遽未
暇詳報亦恨¶賢者未能勇於自拔不能一來共加刋訂
耳¶
　　　答楊子順¶
謂一隂一陽之謂道已涉形器五性為形而下者恐皆
<pb:KR4d0226_WYG_059-30b>
未¶然隂陽固是形而下者然所以一隂一陽者乃理也
形而¶上者也五事固是形而下者然五常之性則理也
形而上¶者也試更思之即可見矣¶
　　　答楊子順<md:KR4d0226_SBCK_059-20a>¶所示疑義若據易文即艮其背即止其所之義而伊川
説¶作兩般恐非經之本指然其言止欲於無見乃非禮
勿視¶勿聴之義於學者亦不為無用更思之¶
　　　答李寳之
<pb:KR4d0226_WYG_059-31a>
祭禮畧看已甚可觀但特牲第一條凖前篇例合入祭
義¶耳其他更俟詳考續奉報唯祭法及宗廟兩篇附諸
篇後¶不見祭祀綱領恐須依向寫去者移在諸篇之前
為祭禮¶之首但舊作兩篇太細碎今可只通作祭法一
篇(如此則王制一¶段周禮事鬼神&KR0344;之日及祭法本文/皆可全載不必拆開矣祭法禘郊祖宗更攷國語去)
(取又鄭注/恐不可用)次¶特牲次少牢次有司次諸侯釁廟次諸侯
遷廟次祼獻(易名¶甚當但前篇之例依儀禮本/又皆自下而上故其序當如此)次祭義
内事(此如來示合祭義祭統為¶之通言上下/祭先之義故又加内事二字以别後篇)次中霤次
<pb:KR4d0226_WYG_059-31b>
郊社次祭義外事(此為<md:KR4d0226_SBCK_059-20b>¶中霤郊社兩篇之/義其蜡祭等説亦附此)此祭禮篇目
也其他大傳外傳向已¶附去者可并為之只此目中祭
義(内外/二篇)及中霤郊社二篇¶亦未編定幸并留念也禘郊
祖宗之説公穀國語家語趙¶氏春秋纂例中説横渠禮
説皆當考也¶
　　祭法祭義及遷廟附記三篇今附還可照前説重
　　定¶為佳中霤郊社二篇可并編定其祭義内外事
　　兩篇¶并處諸篇之後亦佳祭法内郊之祭也一章
<pb:KR4d0226_WYG_059-32a>
　　當入外¶事篇他皆放此¶
　　　答吴生　(玭/)¶
熹遲鈍之資總角聞道終躬求之未有得也賢者誤聴
以¶為可與言者誨諭詳悉皆非熹所敢當也而令弟仲
方判¶院之來又幸數得從容開警雖多然所未合者亦
不少熹<md:KR4d0226_SBCK_059-21a>¶既以乍到疾病公私紛冗而匆匆遽歸之際仲
方亦不甚¶佳遂不得竟其説至今以為恨也葢道之體
用雖極淵微¶而聖賢言之則甚明白學者誠能虚心静
<pb:KR4d0226_WYG_059-32b>
慮而徐以求之¶日用躬行之實則其規模之廣大曲折
之詳細固當有以¶得之燕閒静一之中其味雖淡而實
腴其㫖雖淺而實深¶矣然其所以求之者不難於求而
難於養故程夫子之言¶曰學莫先於致知然未有能致
知而不在敬者而邵康節¶之告章子厚曰以君之材於
吾之學頃刻可盡但須相從¶林下一二十年使塵慮銷
散胸中豁豁無一事乃可相授¶正為此也今觀來喻似
於義理未有實見而强言之所以¶談經則多出於新竒
<pb:KR4d0226_WYG_059-33a>
立意則或流於偏蕩而辭氣之間又¶覺其無温厚和平
歛退篤實之意是固未論其説之是非<md:KR4d0226_SBCK_059-21b>¶而此數端者已
可疑矣豈於先賢指示入道之方猶有所¶未至耶抑已
講之而用力有未至耶若熹之愚無以及此¶然荷不鄙
不敢不盡其愚而又不敢摘一辭之未達一義¶之未安
以浼髙明之聴也區區拙直言不能文恕其僭率¶千萬
之幸¶
　　　答吴斗南(人傑/)
<pb:KR4d0226_WYG_059-33b>
竊伏田間久聞德義且知著述甚富每以未得亟見其
人¶而盡讀其書為恨兹辱惠問并寄古易刋誤二書所
以見¶屬之意甚勤且厚非熹淺陋之所能堪也比日春
和敬惟¶撫字有相尊履萬福二書三復不能去手可謂
極精博矣¶鄙意尚有欲奉扣者迫此治行之冗未能盡
布别紙略見¶一二幸復有以告之他書承許盡以見寄
何幸如之但洪<md:KR4d0226_SBCK_059-22a>¶範詩樂二論尤欲早得之或其餘未能
悉辦且先得此幸¶甚幸甚來書又謂方思所以收其放
<pb:KR4d0226_WYG_059-34a>
心而患於未有以自¶入此見髙明之志又將有意於古
人為已之學不但為言¶語誦説之計而已區區不敏尤
所敬歎葢竊嘗謂今之人¶知求雞犬而不知求其放心
固為大惑然茍知其放而欲¶求之則即此知求之處一念
悚然是亦不待别求入處而¶此心體用之全已在是矣
由是而持敬以存其體窮理以¶致其用則其日增月益
自將有欲罷而不能者矧以執事¶之明而加意焉則其
見聞之博參考之詳亦何適而非窮¶理之地哉如其不
<pb:KR4d0226_WYG_059-34b>
然則是直為玩物喪志而已固知賢者¶不屑為此然熹
之愚不得不為執事者慮之也感見與之¶勤不敢隠其
固陋伏惟察焉旦夕南去相望益逺惟幾以<md:KR4d0226_SBCK_059-22b>¶時自愛亟
膺召用時時書來慰此窮寂千萬之望¶
　　　别紙(一本作答吴斗南/)¶
古易既畫全卦繫以彖辭又再畫本卦分六爻而繫以
爻¶辭似涉重復且覆卦之法不知何所考據近歲林栗
侍郎¶乃有此説然其法又與所論小異不知曾見其書
<pb:KR4d0226_WYG_059-35a>
否渠亦¶自以為先儒未發之秘則是古未嘗有是説也
且如所論¶以用九為少陽用六為少隂如此只當為用
七用八矣何¶九六之有乎此與啟蒙陋説正相南北不
審今當定從何¶説因筆幸見喻也¶
吕伯恭頃嘗因晁氏本更定古易十二篇考訂頗詳然
據¶淳于俊之説便以今王弼易為鄭康成易嘗疑其未
安今¶得所示分别鄭王二本乃有歸著甚善甚善然不
知别有<md:KR4d0226_SBCK_059-23a>¶何證據也
<pb:KR4d0226_WYG_059-35b>
未有文字已有此書謂有此理則可謂有此書則不可¶
繫辭恐并彖辭亦是葢彖繫於全卦之下而爻繇分繫
於¶逐爻之下其經只是連書并在卦下不再畫卦如今
所定¶之本也¶
彖傳釋卦辭象傳釋爻辭繫辭傳則通釋卦爻之辭故
統¶名之曰繫辭傳恐不可改繫辭傳為説卦葢説卦之
體乃¶分别八卦方位與其象類故得以説卦名之繫辭
傳兩篇¶釋卦爻之義例辭意為多恐不得謂之説卦也
<pb:KR4d0226_WYG_059-36a>
大傳言繫辭者四今攷其二上文皆兼卦爻而言恐不
得¶專以為爻辭其一雖專指爻辭則爻辭固繫辭之一
也其¶一為七八九六而言七八九六雖是逐爻之數然
全卦七<md:KR4d0226_SBCK_059-23b>¶八則當占本卦辭三爻七八則當占兩卦辭全
卦九六則¶當占之卦辭卦辭固不害其為繫辭也¶
蔡墨謂乾之坤曰見羣龍無首吉則覆卦之説有不可
行¶者矣¶
漢書刋誤固多熹所未講然其暗合者亦多但劉氏所
<pb:KR4d0226_WYG_059-36b>
斷¶句如項羽傳由是始為諸侯上將軍儒林傳出入不
悖所¶聞者此類甚多皆與史記合恐當表而出之以見
其非出¶臆斷唯為原廟渭北一條頃見一書廟渭之間
有於字亦¶其明證但今不記此出處徧檢史記漢書之
屬皆無之恐¶或記得幸批喻也¶
劉氏所疑亦自有舛誤處如溝洫志第二條於楚字本
文¶自屬下句下文於呉於齊於蜀字皆是句首而劉誤讀
屬之<md:KR4d0226_SBCK_059-24a>¶上句乃不悟其非而反疑本文之誤補遺未之正
<pb:KR4d0226_WYG_059-37a>
也¶
楚詞協韻尚多謬誤幸略為訂之復以見¶喻尚可修改
也¶
　　　答吴斗南¶
便中奉告感慰亡量比已改歲竊惟履此泰亨倍膺多
祉¶熹承攝於此忽已踰年疾病侵凌無一日好况請祠
不遂¶經界之役得請後時不可舉手少須三五月即復
告歸矣¶世路艱棘不若歸卧田里以休餘年及人之事
<pb:KR4d0226_WYG_059-37b>
非復吾力¶之所及矣每誦先聖不夢周公之嘆未嘗不
慨然也承受¶代改秩亦既有期甚以為慰不知諸公相
知者為誰鼎之¶有實宜謹所之我仇有疾乃無尤耳前
寄諸書竟未得細¶考然疑諸儒之説有不足信據者要
當審擇而遴取之乃<md:KR4d0226_SBCK_059-24b>¶無誤耳今此所寄却得一觀恨讀
書少未能有以上下其¶論然亦有一二疑處假開多事
便人行速未暇一一奉扣¶姑録一二别紙奉呈幸一一
批報頃見東漢討羌檄日辰¶與通監長厯不同又沈存
<pb:KR4d0226_WYG_059-38a>
中筆談所載朱浮傳引天作詩¶目今范書印本亦異不
記前書曾奉問否今亦見紙尾幸¶併喻及也李彦平所
見趙顔子不知何人莫是永嘉趙彦¶昭否其所論學大
意甚佳然恐於窮理功夫有所未至則¶亦只㝠行終不
能升堂睹奥直入聖賢之域也裒集程門¶諸公行事頃
年亦嘗為之而未就今邵武印本所謂淵源¶録者是也
當時編集未成而為後生傳出致此流布心甚¶恨之不
知曾見之否然此等功夫亦未須作比來深考程¶先生
<pb:KR4d0226_WYG_059-38b>
之言其門人恐未有承當得此衣鉢者此事儘須商<md:KR4d0226_SBCK_059-25a>¶量
未易以朝耕而暮穫也心不耐閒亦是大病此乃平時¶
記憶討論慣却心路古人所以深戒玩物喪志政為此
也¶此後且當盡心一意根本之學此意甚善今人陷於
所長¶決不能發此聴信身心也佛學之與吾儒雖有畧
相似處¶然正所謂貌同心異似是而非者不可不審明
道先生所¶謂句句同事事合然而不同者真是有味非
是見得親切¶如何敢如此判斷耶聖門所謂聞道聞只
<pb:KR4d0226_WYG_059-39a>
是見聞玩索而¶自得之之謂道只是君臣父子日用常
行當然之理非有¶𤣥妙竒特不可測知如釋氏所云豁
然大悟通身汗出之¶説也如今更不可别求用力處只
是持敬以窮理而已參¶前倚衡今人多錯説了故每流
於釋氏之説先聖言此只¶是説言必忠信行必篤敬念
念不忘到處常若見此兩事<md:KR4d0226_SBCK_059-25b>¶不離心目之間耳如言見
堯於羮見堯於牆豈是以我之¶心還見我心别為一物
而在身外耶無思無為是心體本¶然未感於物時事有
<pb:KR4d0226_WYG_059-39b>
此本領則感而遂通天下之故矣恐¶亦非如所論之云
云也所云禪學悟入乃是心思路絶天¶理盡見此尤不
然心思之正便是天理流行運用無非天¶理之發見豈
待心思路絶而後天理乃見耶且所謂天理¶復是何物
仁義理智豈不是天理君臣父子兄弟夫婦朋¶友豈不
是天理若使釋氏果見天理則亦何必如此悖亂¶殄滅
一切昏迷其本心而不自知耶凡此皆近世淪陷邪¶説
之大病不謂明者亦未能免俗而有此言也子合便人
<pb:KR4d0226_WYG_059-40a>
督書甚速草草布此手痛復作不能究所欲言何時面
談¶倒此胸臆正逺唯千萬自愛為禱<md:KR4d0226_SBCK_059-26a>¶　　　答吴斗南¶
所示廟議乃全用左氏臨于周廟一條為説然不知似
此¶安排有何經據如髙祖以下通為禰廟已非所安又
皆以¶西為上乃後漢同堂異室之制無復左昭右穆之
分非古¶法也若如江都集禮所載孫毓之説却似可信
而所示舊¶太廟圖近之不知是誰所定但其圖又以廟
<pb:KR4d0226_WYG_059-40b>
皆東向而以¶北為昭南為穆乃是室中祫祭之位而非
廟制耳周有帝¶嚳廟禮書並無此文左傳亦無此説似
難臆斷况僖祖只¶可比后稷又與帝嚳不相似如此牽
合如熹之陋固不敢¶盡信况朝廷諸賢皆深於禮者恐
亦未敢便依此改作也¶草木疏用力多矣然其説蘭蕙
殊不分明葢古人所説似¶澤蘭者非今之蘭(澤蘭此中/有之尖葉)
(方莖紫節正如洪慶善説若/蘭草似此則決非今之蘭矣)<md:KR4d0226_SBCK_059-26b>¶自劉次莊以下所説乃今
之蘭而非古之蘭也今並引之¶而無結斷却只辨得畦
<pb:KR4d0226_WYG_059-41a>
畹二字似欠子細又所謂蕙以蘭¶推之則古之蕙恐當
如陳藏器説乃是若山谷説乃今之¶蕙而亦非古之蕙
也此等處正當掊撃乃見功夫今皆如¶此放過似亦太
草草矣荼恐為蓼屬(見詩疏/載芟篇)故詩人與堇¶並稱堇乃烏
頭非先苦而後甘也又云荼毒葢荼有毒今¶人用以藥
溪取魚荼是其類則宜亦有毒而不得為苦苣¶矣如薺
如飴乃詩人甚言周原之美舊室之悲如易之載¶鬼詩
之童羖非荼實能甘也熹讀書最少然見此類不能¶無
<pb:KR4d0226_WYG_059-41b>
疑者尚多則恐此書亦更少子細也若論為學則考證¶
已是末流况此又考證之末流恐自此不須更留意却
且¶收拾身心向裏做些工夫以左右之明其必有所至
矣若<md:KR4d0226_SBCK_059-27a>¶遂困於所長而不知所以自反則熹之愚竊為賢
者惜之¶也因便奉報不覺傾倒勿過勿過南北相望未
知見日千¶萬珍重以副願言¶
　　　答輔漢卿(廣/)¶
示喻所疑足見探討不倦之意前時所報實有錯誤已
<pb:KR4d0226_WYG_059-42a>
令¶直卿子細報去矣熹向於中庸章句中嘗著其説今
并録¶去可見前説之誤也漢卿身在都城俗學聲利場
中而能¶閉門自守味衆人之所不味雖向來金華同門
之士亦鮮¶有見其比者區區之心實相愛重但恨前日
相見不款今¶又相去之逺無由面講以盡鄙意更幾勉
力卒究大業¶
　　　答輔漢卿¶
近况如何既失楊館之期後來别有相聚處否讀書既
<pb:KR4d0226_WYG_059-42b>
有<md:KR4d0226_SBCK_059-27b>¶味想見自住不得近看舊作諸書其間有説未透處
見此¶畧加刋削深覺義理之無窮也¶
　　　答輔漢卿¶
所記鄙語亦有小小差誤處便中未暇詳報并所改書
亦¶未暇寫寄不知近讀何書有疑示及此間今嵗絶無
人來¶只所招上饒某人早晚講論耳¶
　　　答輔漢卿¶
知徙居寛曠不廢讀書足以為慰此間年來應接差簡
<pb:KR4d0226_WYG_059-43a>
然¶苦多病不能用力文字間又無朋友共講間有一二
則其¶鈍者既難凑泊敏者又不耐煩有話無分付處甚
思賢者¶相聚之樂也諸書無人整頓抄寄然改處亦不
多但所録¶語儘有商量恐非面不能盡耳風力稍勁而
此一等人多<md:KR4d0226_SBCK_059-28a>¶是立却不住千萬更加勉力以副所期餘
祝自愛而已柴¶中行聞報漕司考校之語其詞甚壯亦
聞之否¶
　　　答輔漢卿
<pb:KR4d0226_WYG_059-43b>
年滿七十禮合休致又以罪戾不敢自上奏牘百端懇
禱¶僅得州郡申省狀一紙今託常寧游宰附與邸吏投
之已¶子細寫與十弟更煩賢者同為分付此事或觸禍
機不可¶知但已斷置一切不須較矣恐有浮議相阻止
者幸勿聴¶也比來看何文字做何工夫亦頗有進處否
向所寄來冊¶子方為看得一半其間亦有不足記者其
小未備者已頗¶為補足矣後便方得寄去也精舍亦有
朋友數人相聚李¶敬子胡伯量尚未去早晚頗有講説
<pb:KR4d0226_WYG_059-44a>
但每相與共恨賢者¶之不同此樂也只是禮書不能得
成又以氣痞不可凭几<md:KR4d0226_SBCK_059-28b>¶恐此事又成不了底公案也省
榜非久當出不知一畨朋¶友得失如何味道聞寓書館
今尚留否耶其在彼者頗皆¶相見否當此時節立得脚
定者亦甚難得人况更向上事¶耶¶
　　　答輔漢卿¶
省闈不利亦是時節如此看此火色且得安坐喫飯已
是¶幸事豈可别有冀望耶承許秋涼相訪甚幸此箇道
<pb:KR4d0226_WYG_059-44b>
理功¶夫本不可有間斷時節目下雖無人講貫自已分
上思索¶體認持守省察自不可頃刻虚度如此積累功
夫則其間¶必有所大疑亦必有所大悟一旦相聚覿面相
呈如決江¶河更無凝滯矣今以謝致仕表附便去令十
弟分付投下¶及更料理一二事渠相見必自説及恐有
可疑合商量處<md:KR4d0226_SBCK_059-29a>¶亦望與之剖決也昨承許借博古圖甚
欲見之但重滯如¶何得來可更試為籌度也¶
　　　答輔漢卿
<pb:KR4d0226_WYG_059-45a>
精舍有朋友十數人講學頗有趣仲秉甚不易逺來看
得¶文字亦好但恨漢卿不同此㑹耳¶
　　　答陳思誠(景思/)¶
承喻為學之意與其所聞於師友而服膺弗失者甚慰
甚¶幸然此乃近世所謂詭偽之學而斥去之者向來雖
或好¶之今亦隠諱遁逃之不暇以賢者之門地聲迹葢
將進為¶於斯世者而乃有意於此何嗜好之異耶夫名
實義利為¶已為人之判正則之言是也但其所為者要
<pb:KR4d0226_WYG_059-45b>
當真實有用¶力處所不為者要當深自省察蚤戒而預
逺之是乃所謂<md:KR4d0226_SBCK_059-29b>¶徴驗之實不然則提空名以鄉道而實
無以自拔於流俗¶之所為則亦君子之不取也荷意之
勤率易布此不識以¶為然否然勿以語人又千萬之懇
也¶
　　　答陳衛道(鞏/)¶
疏示所見此固足以自樂賢於世之沈迷冒没之流逺
矣¶但猶有許多節次脈絡何耶然以釋氏所見較之吾
<pb:KR4d0226_WYG_059-46a>
儒彼¶不可謂無所見但却只是從外面見得箇影子不
曾見得¶裏許真實道理所以見處則儘髙明脱洒而用
處七顛八¶倒無有是處儒者則要得見此心此理元不
相離雖毫釐¶絲忽間不容畧有差舛才是用處有差便
是見得不實非¶如釋氏見處行處打成兩截也嘗見龜
山先生引龎居士¶説神通妙用運水般柴話來證孟子
徐行後長義竊意其<md:KR4d0226_SBCK_059-30a>¶語未免有病何也葢如釋氏説則
但能般柴運水即是神¶通妙用此即來喻所謂舉起處
<pb:KR4d0226_WYG_059-46b>
其中更無是非若儒者則¶須是徐行後長方是若疾行
先長即便不是所以格物致¶知便是要就此等處微細
辨别令日用間見得天理流行¶而其中是非黑白各有
條理是者便是順得此理非者便¶是逆著此理胸中洞
然無纎毫疑礙所以才能格物致知¶便能誠意正心而
天下國家可得而理亦不是兩事也天¶生烝民有物有
則只生此民時便已是命他以此性了性¶只是理以其
在人所稟故謂之性非有塊然一物可命為¶性而不生
<pb:KR4d0226_WYG_059-47a>
不滅也葢嘗譬之命字如朝廷差除性字如官¶守職業
故伊川先生言天所賦為命物所受為性其理甚¶明故
凡古聖賢説性命皆是就實事上説如言盡性便是<md:KR4d0226_SBCK_059-30b>¶盡
得此君臣父子三綱五常之道而無餘言養性便是養¶
得此道而不害至微之理至著之事一以貫之畧無餘
欠¶非虚語也此話甚長非幅紙可盡然其梗槩於此可
見不¶審明者以為如何因風示及有所未契尚容反復
也
<pb:KR4d0226_WYG_059-47b>
　　　答陳衛道¶
示喻謹悉但今欲為儒者之學却在著實向低平處講
究¶踐履日求其所未至所謂樂處却好且拈向一邊久
逺到¶得真實樂處意又自别不似此動蕩攪聒人也性
命之理¶只在日用間零碎去處亦無不是不必著意思
想但每事¶尋得一個是處即是此理之實不比禪家見
處只在儱侗¶恍惚之間也所云釋氏見處只是要得六
用不行則本性¶自見只此便是差處六用豈不是性若
<pb:KR4d0226_WYG_059-48a>
待其不行然後性<md:KR4d0226_SBCK_059-31a>¶見則是性在六用之外别為一物矣
譬如磨鏡垢盡明見¶但謂私欲盡而天理存耳非六用
不行之謂也又云其接¶人處不妨顛倒作用而純熟之
後却自不須如此前書所¶譏不謂如此正謂其行處顛
錯耳只如絶滅三綱無父子¶君臣一節還可言接人時
權且如此將來熟後却不須絶¶滅否此箇道理無一息
間斷這裏霎時間壊了便無補填¶去處也又云雖無三
綱五常又自有師弟子上下名分此¶是天理自然他雖
<pb:KR4d0226_WYG_059-48b>
欲滅之而必竟絶滅不得然其所存者¶乃是外面假合
得來而其真實者却已絶滅故儒者之論¶每事須要真
實是當不似異端便將儱侗底影象來此罩¶占真實地
位也此等差互處舉起便是不勝其多寫不能¶窮説不
能盡今左右既是於彼留心之久境界熟了雖説<md:KR4d0226_SBCK_059-31b>¶欲却
歸此邊來終是脱離未得熹向來亦曾如此只是覺¶得
大槩不是了且權時一齊放下了只將自家文字道理¶
作小兒子初上學時様讀後來漸見得一二分意思便
<pb:KR4d0226_WYG_059-49a>
漸¶見得他一二分錯處迤邐看透了後直見得他無一
星子¶是處不用著力排擯自然不入心來矣今云取其
長處而¶㑹歸於正便是放不下看不破也今所謂應事
接物時時¶提撕者亦只是提撕得那儱侗底影象與自
家這下功夫¶未有干涉也鄙見如此幸試思之還説得
病痛著否因來¶却見喻也中庸欲修改未得功夫然看
文字亦不可如此¶一輥念過便只領畧得儱侗影象不
見裏面間架詳宻毫¶髪不可差處須是且看一書一日
<pb:KR4d0226_WYG_059-49b>
只看一兩段俟其通透¶浹洽然後可漸次而進也(必竟/之必)
(恐當/作畢)<md:KR4d0226_SBCK_059-32a>¶　　　答陳才卿¶
前書所論方叔所説不同者只是渠以知覺為性此是
大¶病後段所謂本然之性一而已矣者亦只是認著此
物而¶言耳本領既差自是不能得合今亦不能枉費言
語但要¶學者見得性與知覺字義不同則於孟子許多
説性善處¶方無窒礙而告子生之謂性所以為非者乃
<pb:KR4d0226_WYG_059-50a>
可見耳才卿¶所論中庸戒懼謹獨二事甚善但首章之
説性或通人物¶或專以人而言此亦當隨語意看不當
如此滯泥也葢天¶命之性雖人物所同稟然聖賢之言
本以修為為主故且¶専言人而修為之功在我為切故
又有以吾為言者如言¶上帝降衷于民民受天地之衷
以生不可謂物不與有孟¶子言我善養吾浩然之氣不
可謂他人無此浩然之氣也<md:KR4d0226_SBCK_059-32b>¶又謂微細之物亦皆有性
不可以仁義禮智而言微物之¶性固無以見其為仁義
<pb:KR4d0226_WYG_059-50b>
禮智然亦何縁見得不是仁義禮¶智此類亦是察之未
精當更思之又謂所謂率性只就人¶物當體而言却欲
刪去而言之三字此亦誤矣道只是性¶之流行分别處
非是以人率性而為此道也謝氏天地不¶恕之論所説
亦未當凡此之類有本不須致疑者但且虚¶心反復當
自見得不必如此横生辨難枉費詞説也¶
　　　答陳才卿¶
子顔一室蕭然有以自樂令人敬歎看詩且如此亦佳
<pb:KR4d0226_WYG_059-51a>
大¶凡讀書須且虚心參驗久當自見切忌便作見解主
張也¶玉山所説當已見之若嫌離析即却教他揑做一
團也所¶答守約書大槩得之更當虚心玩味當更純熟
也(離析下一/本無<md:KR4d0226_SBCK_059-33a>¶即字)¶
　　　答陳才卿¶
秋試不逺計不免小忙然以義理觀之此亦當有處也
來¶書所喻大率少寛裕之氣有勁急之心如此不已恐
轉入¶棒喝禪宗矣切宜省覺不可一向如此也子融看
<pb:KR4d0226_WYG_059-51b>
得文字¶痛快直截可喜想時相見正叔在此無日不講
説終是葛¶藤不斷也¶
　　　答陳才卿¶
方叔子融曾相見否方叔看得道理儘自稳實却是子
融¶去嵗在此講論多不合處中間葢嘗苦口言之後來
一向¶不得書不知能相信否似渠堅苦力量朋友間豈
易得覺¶微有向外欲速意思便做出許多病痛學者於
此豈可不<md:KR4d0226_SBCK_059-33b>¶痛加省察或因通書幸為致意
<pb:KR4d0226_WYG_059-52a>
　　　答陳才卿¶
詳來示知日用功夫精進如此尤以為喜若知此心此
理¶端的在我則參前倚衡自有不容捨者亦不待求而
得不¶待操而存矣格物致知亦是因其所已知者推之
以及其¶所未知只是一本元無兩様工夫也¶
　　　答陳才卿¶
新詩甚佳康節胸懐未易窺測須更於實地加功若只
就¶之乎者也上學他恐無交涉也
<pb:KR4d0226_WYG_059-52b>
　　　答陳才卿¶
熹碌碌如昨但年老益衰已分上自未有得力處朋友
功¶夫亦多間斷方以為憂而忽此紛紛遂皆不敢為久
留計<md:KR4d0226_SBCK_059-34a>¶未知天意果何如也¶
　　　答陳才卿¶
傳簿赴部何時可歸待次之間且勉其讀書為學亦非
細¶事也熹今年足疾為害甚於常年氣全滿凭几不得
縁此¶禮書不得整頓且看向後病勢又如何若有可奉
<pb:KR4d0226_WYG_059-53a>
煩者即¶奉寄也禮學是一大事不可不講然亦須看得
義理分明¶有餘力時及之乃佳不然徒弊精神無補於
學問之實也¶
　　　答陳才卿¶
知看儀禮有緒甚善此書雖難讀然却多是重復倫類
若¶通則其先後彼此展轉參照足以互相發明久之自
通貫¶也此間所編直卿及用之兄弟分去謄寫尚未送
來熹以¶苦氣痞殊甚不能俯伏几案嵗晚諸人或來即
<pb:KR4d0226_WYG_059-53b>
開正不免<md:KR4d0226_SBCK_059-34b>¶作數月功夫自聴對讀或可了也傳兄相聚
看得甚文字¶想其家務不能專一不免小作課程而令
其日有常度則¶積累久之自見功效矣明年只在水北
即亦相去不逺猶¶不廢切磋之益也子融日益孤髙深
可歎羡一書却煩達¶之¶
　　　答陳才卿¶
精舍朋友往來不常早晚頗有講問之樂但病軀應接
比¶之日前頗費力耳禮書得直卿劉用之在此漸可整
<pb:KR4d0226_WYG_059-54a>
頓然¶亦多費功夫甚恨相去之逺不得賢者之助也所
示儀禮¶所疑此等處難卒説但看時隨手劄記向後因
讀他處邂¶逅或有發明自不費力今徒守此一處反成
擔擱虚度光¶隂不濟事也其他更讀何書子融相聚有
何講論因筆及<md:KR4d0226_SBCK_059-35a>¶之所願聞也¶
　　　答陳才卿¶
熹衰病如昨加以患難今嵗夏間復失一小孫秋來又
有¶仲婦之戚悲傷之餘羸困益甚細讀來喻知亦有災
<pb:KR4d0226_WYG_059-54b>
患不¶知何故然亦深為怛然也示喻憂懼所奪工夫不
進此亦¶别無他巧但得勉力向前爾¶
　　　答陳才卿¶
正叔别後書來復有疑問已詳報之託其轉寄才卿可
便¶依此作日用功夫不須更生疑慮空費談説過却光
隂也¶
　　　答陳才卿¶
彼中相聚子弟幾人有可告語者否此亦時有朋友往
<pb:KR4d0226_WYG_059-55a>
來¶但難得身心純一功夫不間斷耳<md:KR4d0226_SBCK_059-35b>¶　　　答陳才卿¶
所喻誠意之説只舊來所見為是昨來章句却是思索
過¶當反失本㫖今已改之矣正叔子融相聚累日多得
講論¶甚恨才卿獨不在此也諸書二兄處皆有本歸日
必同觀¶有疑幸詳諭及康節文字二兄亦已見之熹亦
不能盡究¶其説只啟蒙所載為有發於易他則别成一
家之學季通¶近編出梗槩欲刋行旦夕必見之然亦不
<pb:KR4d0226_WYG_059-55b>
必深究也¶
　　　答陳才卿¶
熹衰晚甚幸復安外祠之禄深以自慶但使賢者為亂
夢¶不無愧耳大學章句或問比復畧修大㫖不殊但稍
加精¶約耳中庸亦更欲刪訂大抵舊書太冗也遇事固
不當有¶所厭然謂欲放令此心疏豁無所執滯此却恐
硬差排不<md:KR4d0226_SBCK_059-36a>¶得著意開放却成病痛但且守常程久之純
熟自然疏豁¶乃佳耳子融説得樂意生香處甚痛快但
<pb:KR4d0226_WYG_059-56a>
恐又轉入舊腔¶裏也¶
　　　答陳才卿¶
正叔遽至於此令人痛傷人生虚浮朝不保夕深可警
懼¶真當勇猛精進庶幾不虚作一世人也¶
　　　答余正叔¶
示喻已悉前日所論正為敬義工夫不可偏廢彼專務
集¶義而不知主敬者固有虛驕急迫之病而所謂義者
或非¶其義然專言主敬而不知就日用間念慮起處分
<pb:KR4d0226_WYG_059-56b>
别其公¶私義利之所在而決取舍之幾焉則恐亦未免
於昏憒雜¶擾而所謂敬者有非其敬矣且所謂集義正
是要得看破<md:KR4d0226_SBCK_059-36b>¶那邊物欲之私却來這下認得天理之正
事事物物頭頭¶處處無不如此體察觸手便作兩片則
天理日見分明所¶謂物欲之誘亦不待痛加遏絶而自
然破矣若其本領則¶固當以敬為主但更得集義之功
以祛利欲之蔽則於敬¶益有助葢有不待著意安排而
無昏憒雜擾之病上蔡所¶謂去却不合做底事則於用
<pb:KR4d0226_WYG_059-57a>
敬有功恐其意亦謂此也正¶叔本有遲疑支蔓之病今
此所論依舊墮在此中恐亦是¶當時鄙論不甚分明致
得如此故今復如此剖析將去使¶正叔知得鄙意不是
舍敬談義去本逐末正欲兩處用功¶交相為助正如程
子所謂敬義夾持直上達天德自此者¶耳今亦不須更
生疑慮别作商量但請依此實下功夫久¶逺純熟便自
見得也前日三詩首篇計功程字是大病根<md:KR4d0226_SBCK_059-37a>¶而其下亦
未見的實用功得力之處後二篇亦未見踐言¶之效只
<pb:KR4d0226_WYG_059-57b>
成虚説尤犯聖門大禁大槩皆是平日對塔説相¶輪慣
了意思致得如此須是勇猛決烈實下功夫力捄此¶病
不可似前泛泛悠悠虚度時日也¶
　　　答余正叔¶
示喻日用工夫甚副所望然前者所論未嘗欲專求息
念¶但以為不可一向專靠書冊故稍稍放教虚閒務要
親切¶自已然其無事之時尤是本根所在不可昏惰雜
擾故又¶欲就此便加持養立个主宰其實只是一个提
<pb:KR4d0226_WYG_059-58a>
撕警策通¶貫動静但是無事時只是一直如此持養有
事處便有是¶非取舍所以有直内方外之别非以動静
真為判然二物¶也上蔡之説便是如此亦甚要切但如
此警覺久逺須得<md:KR4d0226_SBCK_059-37b>¶力爾千萬且於日用間及論語中著
力令有个㑹通處即¶他書亦不難讀爾¶
　　　答余正叔¶
熹一出無補幸已還家又幸奉祠遂請且得杜門休息
間¶讀舊書雖葵藿之心不敢弭忘然疎逺之分亦不敢
<pb:KR4d0226_WYG_059-58b>
不安¶何也别後讀書觀理復增勝否熹歸家只看得大
學與易¶修改頗多義理無窮心力有限奈何唯需畢力
鑽研¶死而後已耳¶
　　　答余方叔(大猷/)¶
所喻别紙奉報幸更思之有所未安復以見告講論不
厭¶精審方見義理之真然亦須是虚心平氣方能精審
若以¶一時粗淺之見便自主張即無由有進處也<md:KR4d0226_SBCK_059-38a>¶　大猷竊謂仁義禮智信元是一本而仁為統體故天
<pb:KR4d0226_WYG_059-59a>
　下¶之物有生氣則五者自然完具無生氣則五者一
　不存¶焉只是説及本然之性先生以為枯槁之物亦
　皆有性¶有氣此又是以氣質之性廣而備之使之兼
　體洞照而¶無不徧耳¶
天之生物有有血氣知覺者人獸是也有無血氣知覺
而¶但有生氣者草木是也有生氣已絶而但有形質臭
味者¶枯槁是也是雖其分之殊而其理則未嘗不同但
以其分¶之殊則其理之在是者不能不異故人為最靈
<pb:KR4d0226_WYG_059-59b>
而備有五¶常之性禽獸則昏而不能備草木枯槁則又
并與其知覺¶者而亡焉但其所以為是物之理則未嘗
不具耳若如所¶謂纔無生氣便無此理則是天下乃有
無性之物而理之<md:KR4d0226_SBCK_059-38b>¶在天下乃有空闕不滿之處也而可
乎他説皆得之但謂¶敬只是防去此等以復於理語意
未切須知敬即此心之¶自做主宰處更宜用力即自見
得也¶
　　　答趙恭父(師/)
<pb:KR4d0226_WYG_059-60a>
惠書得聞為學之志固已甚幸又觀所論條目甚詳皆
學¶者通患顧非親曾用力不能知耳大抵只是主敬功
夫不¶至致得間斷但日用間常自提撕勿令昏惰則久
久自長¶進矣¶
　　　答趙恭父¶
所示諸説備見用意之精然看得皆過髙不平稳若一
向¶如此説即非唯令人解經不得雖聖賢亦無開口處
凡有¶言語皆為剰物矣又説日用間似見光景不覺喜
<pb:KR4d0226_WYG_059-60b>
悦此亦<md:KR4d0226_SBCK_059-39a>¶非好消息且宜就平實明白處看道理是非久
之自然開¶明安稳無凝滯也儀禮文字却好致道一篇
已入注疏他¶時諸篇皆當放此或所附之文有難曉者
亦當附以注疏¶也致道告歸甚令人作惡此間事渠能
言之更不縷縷渠¶認得門路却不錯但恐未有勤懇積
累工夫凡百更相勸¶勉為佳耳¶
　　　答趙恭父¶
　謹終追逺游氏曰終者人之所易忽也而謹之逺者
<pb:KR4d0226_WYG_059-61a>
　人¶之所易忘也而追之厚之至也竊意游氏意恐指
　凡事¶而言非專為喪祭而發夫顙泚非為人愴悽非
　謂其終¶之當謹非謂其逺之當追是皆天理人心不
　能自¶己非若凡事玩於常情故終謹於始而及其終
　也往<md:KR4d0226_SBCK_059-39b>¶往易以忽(闕/)為近及逺也往往易以忘(非謂下/元本空)
　(一字其一/本作葢)¶
聖人之言為衆人發非專為賢者發也故其所言皆理
之¶所當然而人多不能然者若皆如來喻則世間更無
<pb:KR4d0226_WYG_059-61b>
背死¶忘先之人不待堯舜而比屋常可封矣曾子亦不
須説此¶兩句程子亦不當兼説喪祭也¶
　富貴是人之所欲一章恐亦不可小看看此自非顔
　閔¶以上工夫至到者恐未易言¶
看文字只虚心隨文平看豈有所説本小而須作大看
之¶理此章之指更宜深玩方見實用力處¶
　原思為之宰疑亦以類相從而别為一章未詳¶
此類亦多分得不同如仲弓子桑顔淵子路不曾分子
<pb:KR4d0226_WYG_059-62a>
賤¶子貢回也冉求却分了葢一時失於㸃對然非大義
所繫<md:KR4d0226_SBCK_059-40a>¶不能易也要之不若皆析為二乃佳¶
　賢哉回也章集注云今不敢妄為之説某竊疑下克
　¶己復禮之云已煞為學者説破却似剰著此語¶
不曾説樂處如何所樂何事也¶
　用之則行舍之則藏章竊疑唯我與爾之與是訓同
　則¶誰與吾不與之與是訓許故竊以為恐難合作一
　章詳¶集注意夫子行三軍必與已同意子路自謂若
<pb:KR4d0226_WYG_059-62b>
　行三軍¶則舍我復誰同耶但覺得氣象太粗暴若作
　兩章而不¶害其相蒙則字義既明而氣象亦不覺至
　如此也¶
分章已見前説但與字恐難作兩般説子路問得粗暴
是¶其氣象如此雖作兩章然粗暴亦只在也况彼之粗
暴吾¶又安能追而抑之耶<md:KR4d0226_SBCK_059-40b>¶　吾止吾往也竊意文義恐吾者聖人自吾也¶
若如所解即句内字數不足聖人之言不如是之造作
<pb:KR4d0226_WYG_059-63a>
竒¶巧也¶
　君子不以紺緅飾注云君子謂孔子下文蘇氏曰此
　孔¶子遺書雜記曲禮非特孔子事¶
此二義兼存以待學者之自擇未有一定之説¶
　集注解回也其庶乎屢空章言其近道又能安貧也
　¶竊疑又字似作兩截葢樂道故能安貧而安貧所以
　樂道¶也¶
世間亦有美質而能安貧者皆以為知道可乎更思之
<pb:KR4d0226_WYG_059-63b>
　論篤是與章集注(云云/)詳此文義恐只是説不可以
　言¶取人下文又言不可以貌取人何也<md:KR4d0226_SBCK_059-41a>¶色莊便是兼著貌字¶
　祭義¶
深愛和氣一節承上文孝子之祭不詘不愉不欲等語
而¶發非獨為敬齊之色一句也其下乃迤邐雜記孝事
未必¶為祭發也所編者但取其相闗者附之經下其全
篇且與¶泛存祭統先於祭義亦無害也
<pb:KR4d0226_WYG_059-64a>
　鄉飲酒義謹按此篇自鄉飲酒之義而下先儒以為
　記¶鄉大夫飲賔于庠序之禮自鄉飲酒之禮而下先
　儒以¶為記黨正飲酒于庠序以正齒序之位今詳考
　其文由¶前之説則有所謂古之學術道者將以得身
　也(云云/)固¶足以見賔興之意由後之説則有所謂六
　十者坐五十¶者立侍以聽政役之類亦足以證序齒
　之事但某竊疑<md:KR4d0226_SBCK_059-41b>¶儀禮所載鄉飲只是鄉大夫興其賢
　能而以禮賔之不¶知説禮者何取於黨飲而記為是
<pb:KR4d0226_WYG_059-64b>
　義據鄭注云漢郡國¶以十月行此飲酒葢取黨正之
　説然則自鄉飲酒之禮¶而下豈自成一章之文乃世
　儒述其所以有取於黨正¶之義而因以傅益之耶淺
　陋未得其説¶
此無他義只是作記者并舉之耳¶
　燕義首載庶子官一節未詳據文勢恐當以諸侯燕
　禮¶之義為篇首而置庶子官一節於篇末乃成文耳¶
當如此
<pb:KR4d0226_WYG_059-65a>
　内則一篇文理宻察法度精詳見古先聖王所以厚
　人¶倫美教化者無所不用其全某疑中間似有難看
　處如¶飯黍稷稻梁(止/)大夫於閣三士於坫一一節與
　上下文<md:KR4d0226_SBCK_059-42a>¶似不相蒙豈特載此因以著夫貴賤品節之
　差耶又凡¶養老(止/)𤣥衣而養老一節疑王制文重出
　不然亦豈先¶王之成法因子事父母而達之天下以
　及人之老哉又¶曾子曰孝子之養老也(止/)至於犬馬
　盡然而况於人乎¶一節雖承上章養老之文而云然
<pb:KR4d0226_WYG_059-65b>
　此篇既曰后王命冢¶宰降德于衆兆民則是古昔盛
　時朝廷所下教命恐不¶應引到曾子之言疑是他簡
　脱誤在此耳又凡養老五¶帝憲(止/)皆有惇史一節疑
　錯簡恐或當在上文𤣥衣而¶養老之下又淳熬(止/)以
　與稻米為酏一節亦疑錯簡恐¶或當屬上文冬宜鮮
　羽膳膏羶及雉兔皆有芼之下自¶此外數節上下井
　井有條獨此未易曉暢¶
養老一節舊亦疑之似當削去(曾子惇史/兩節亦然)但説飲食處
<pb:KR4d0226_WYG_059-66a>
未<md:KR4d0226_SBCK_059-42b>¶知如何更詳考之(所削去者亦須/别收勿使漏失)¶
　某比在侍側見余正甫云奔喪投壺兩篇可補儀禮
　¶之闕心甚喜之近見禮記釋文引鄭氏篇目注獨此
　二篇¶注云實曲禮之正篇也餘皆否某竊詳謂之正
　篇則非¶先儒雜記之文又按儀禮疏云儀禮亦名曲
　禮又禮器¶注云曲禮謂今禮也禮篇多亡本數未聞
　某謂鄭氏所¶謂今禮即指儀禮而言然則可補儀禮
　之闕似無疑矣¶内則附昏禮後作傳文亦善少儀附
<pb:KR4d0226_WYG_059-66b>
　相見禮則疑未安¶葢其間數節見少儀已編入本篇
　矣餘為雜記恐不足¶以相證而徒足以相亂耳未知
　是否禮經殘缺可疑者¶不能一二數凡此非敢泛然
　煩瀆師聽但據眼前編集¶文字因致愚慮於其間理
　既有疑問不容已自餘不惟<md:KR4d0226_SBCK_059-43a>¶不敢肆其狂斐即亦未
　暇及悉告尊察¶
少儀亦是無收附處且因篇首之言而附之耳若以為
疑¶不知却合如何區處幸批報也
<pb:KR4d0226_WYG_059-67a>
　　　答趙恭父¶
所喻數條皆善然當實用其力乃見意味徒為空言雖
多¶無益也大學或問所改首尾兼該本末具備若只讀
一半¶截便下注脚宜其不能不有偏倚之疑也鄙意却
嫌全提¶直指四字近禪學語未暇改也又論亦有真知
而自欺者¶此亦未然只此自欺便是知得不曾透徹此
間昨晚有嘗¶鼠藥而中毒者幾致委頓只此便是不曾
真知砒霜能殺¶人更何疑耶然又不是隨衆畧知之外
<pb:KR4d0226_WYG_059-67b>
别有真知更須别¶作道理尋求但只就此畧知得處著
實體驗須有自然信<md:KR4d0226_SBCK_059-43b>¶得及處便是真知也所謂退人一
步低人一頭者此則甚¶善致道恐亦不可不聞此説可
更相勉勵今已是不得已¶而從官唯有韜晦静黙勿太
近前為可免於斯世耳一或¶不幸為人所知便不是好
消息也¶
　　　答趙恭父¶
所論大學則似不必如此致疑此等大槩諷詠畧見經
<pb:KR4d0226_WYG_059-68a>
意¶以助知新之功耳如此拘滯却成支蔓而墮於異學
之所¶訶矣要之淇澳言其明德而可以新民以見明德
之極功¶烈文因言非獨一時民不能忘而後世之民亦
不能忘以¶見新民之極功自是語勢當然况又無可疑
耶親賢樂利¶上四字皆自後人而言下四字或指前王
之身(親/賢)或指前¶王之澤(樂/利)又皆毫分縷析無可疑者可
試考之當自見得<md:KR4d0226_SBCK_059-44a>¶也¶
　　　答趙恭父
<pb:KR4d0226_WYG_059-68b>
道心雖微然非人欲亂之則亦不至甚難見惟其人心
日¶熾是以道心愈微也¶
人之所以為人以其有是性耳若云性之所以為性則
語¶意大重複矣¶
君子之時中與索隠行怪兩章未是可更將章句反覆
體¶認不須便如此立説也¶
體羣臣子庶民子字與吕説不異體字雖小不同然吕
説¶大意自好不欲廢也勸者所以致吾親愛之心而慰
<pb:KR4d0226_WYG_059-69a>
悦其¶意也親親似多一字然非大義所繫不能深論也¶
前知之説章句中説得已自分眀<md:KR4d0226_SBCK_059-44b>¶經綸大經立大本似亦是看得章句未熟¶
知逺之近亦不必如此迫切却有不實之病知風之自
一¶句尤無著落須看教寛平著實乃佳耳¶
大學若從物格上看下去即不可不如此之意甚少更
詳¶之¶
　　　答趙詠道
<pb:KR4d0226_WYG_059-69b>
熹求道不力衰晚無聞辱問之勤不知所以為報然少
嘗¶聞之天下有正理唯博學審問慎思明辨不先自主
於一¶偏之説而虚心以察衆理之是非乃可以自得於
一定之¶説而無疑若得一先入之言而媛媛姝姝自以
為足便謂¶天下之美無易於此則不唯不足以得天下
之正理亦歸¶於陋而已矣胡子曰學欲博不欲雜欲約
不欲陋此天下<md:KR4d0226_SBCK_059-45a>¶之至言也願明者以是思之若曰佛老
之説衆人亦知其¶非豈以彼之明智而肯取以為用此
<pb:KR4d0226_WYG_059-70a>
殆侏儒觀優之論今¶固未論有見於吾道者之如何但
讀近嵗所謂佛者之言¶則知其原委之所在矣此事可
笑非面見極談不能盡其¶底裏然為學之初便欲窮其
説之是非而去取之則又恐¶緑衣黄裏之轉而為裳也
如渉大水渺無津涯要當常以¶聖賢之言為標凖則不
至於陷矣令弟致道在此相聚數¶月雖未能悉力鋭進
亦似頗識為學之門戸經由必能具¶道此間曲折凡此
所未及言者可問而不暇盡布也
<pb:KR4d0226_WYG_059-70b>
　　　答趙致道(師夏/)¶
所疑理氣之偏若論本原即有理然後有氣故理不可
以¶偏全論若論禀賦則有是氣而後理隨以具故有是
氣則<md:KR4d0226_SBCK_059-45b>¶有是理無是氣則無是理是氣多則是理多是氣
少即是¶理少又豈不可以偏全論耶¶
　　　答趙致道¶
　周子曰誠無為幾善惡此明人心未發之體而指其
　¶已發之端葢欲學者致察於萌動之微知所決擇而
<pb:KR4d0226_WYG_059-71a>
　去取¶之以不失乎本然之體而已或疑之以謂有類
　於胡子¶同體而異用之云者遂妄以意揣量為圖如
　后¶
　　此明　　　　　　　此證　　　　惡幾¶
　　周子　誠幾善幾　　胡氏　　誠幾¶
　　之意　　　　　　　之説　　　　善幾¶
　善惡雖相對當分賔主天理人欲雖分𣲖必省宗孽
　自¶誠之動而之善則如木之自本而幹自幹而末上
<pb:KR4d0226_WYG_059-71b>
　下相<md:KR4d0226_SBCK_059-46a>¶達者則道心之發見天理之流行此心之本主
　而誠之¶正宗也其或旁榮側秀若寄生龎贅者此雖
　亦誠之動¶則人心之發見而私欲之流行所謂惡也
　非心之固有¶葢客寓也非誠之正宗葢庶孽也茍辨
　之不早擇之不¶精則客或乗主孽或代宗矣學者能
　於萌動幾微之間¶而察其所發之向背凡其直出者
　為天理旁出者為人¶欲直出者為善旁出者為惡直
　出者固有旁出者横生¶直出者有本旁出者無源直
<pb:KR4d0226_WYG_059-72a>
　出者順旁出者逆直出者¶正旁出者邪而吾於直出
　者利導之旁出者遏絶之功¶力既至則此心之發自
　然出於一途而保有天命矣於¶此可以見未發之前
　有善無惡而程子所謂不是性中¶元有此兩物相對
　而生又曰凡言善惡皆先善而後惡<md:KR4d0226_SBCK_059-46b>¶葢謂此也若以
　善惡為東西相對彼此角立則是天理¶人欲同出一
　源未發之前已具此兩端所謂天命之謂¶性亦甚汙
　雜矣此胡氏同體異用之意也
<pb:KR4d0226_WYG_059-72b>
此説得之而圖子有病已畧改定更詳之¶
　四子言志一條程子曰夫子與㸃葢與聖人之志同
　便¶是堯舜氣象故子路若達為國以禮道理却便是
　這氣¶象也何也葢為國不循理道則必任智力不任
　智力則¶循理道不能出此二途也曾㸃有見乎發育
　流行之體¶而天地萬物之理所謂自然而然者但吾
　不以私智擾¶之則天地順序而萬物各得其所此堯
　舜事業也子路¶則以才氣之勝自以為雖當顛沛敗
<pb:KR4d0226_WYG_059-73a>
　壊不可支持之處¶而吾為之亦能使之有成子路誠
　足以任此矣然不免<md:KR4d0226_SBCK_059-47a>¶有任智力之意故志意激昻而
　氣象勇鋭不若曾㸃之¶閒暇和平也然不曰理而曰
　禮者葢言理則隱而無形¶言禮則實而有据禮者理
　之顯設而有節文者也言禮¶則理在其中矣故聖人
　之言體用兼該本末一貫若曾¶㸃則見其體而不及
　用識其本而違其末所以行有不¶掩而失於狂矣¶
得之
<pb:KR4d0226_WYG_059-73b>
　上蔡云佛氏之言性如儒者之言心釋氏之言心如
　儒¶者之論情葢釋氏以作用者為性而儒者以主宰
　為心¶所以相似也釋氏以縁景而生者為心儒者以
　感物而¶動者為情所以相似也大要釋氏不識理故
　其言遞低¶一級故雖欲歸於清浄寂滅而卒不能離
　乎形而下者<md:KR4d0226_SBCK_059-47b>¶也然雖遞低一級而僅相似即其僅相
　似者實大不同¶何也其於作用則不分真妄而皆以
　為真其於感物則¶不分真妄而皆以為妄儒者則於
<pb:KR4d0226_WYG_059-74a>
　其中分真妄云耳此¶其大不同也¶
大槩亦是¶
　荀子言性惡禮偽其失葢出於一大要不知其所自
　來¶而二者亦互相資也其不識天命之懿而以人慾
　横流¶者為性不知天秩之自然而以出於人為者為
　禮所謂¶不知所自來也至於以性為惡則凡禮文之
　美是聖人¶制此以返人之性而防遏之則禮之偽明
　矣以禮為偽¶則凡人之為禮皆反其性矯揉以就之
<pb:KR4d0226_WYG_059-74b>
　則性之惡明矣¶此所謂互相資也告子杞栁之論則
　性惡之意也義外<md:KR4d0226_SBCK_059-48a>¶之論則禮偽之意也¶
亦得之¶
　　　答趙致道¶
　人心道心一章其上三句只循中庸章句叙説看未
　¶有所疑所謂允執厥中之中不知指何者而言若言
　時中¶恐於提綱挈領處未遽及此若言未發之中則
　所謂人¶心道心正是因已發而言兼未發之時亦難
<pb:KR4d0226_WYG_059-75a>
　以言執今¶欲於人受天地之中上看未知可否¶
程子曰惟精惟一所以至之允執厥中所以行之如此
則¶所謂允執厥中正時中之中矣惟精惟一正是提綱
挈領¶處此句乃言其效耳¶
　程子言仕宦奪人志或言為富貴所移也愚意以為
　<md:KR4d0226_SBCK_059-48b>¶不特言此但才仕宦則於窒礙處有隨宜區處之意
　浸浸¶遂入於隨時狥俗之域與初間立心各别此所
　謂奪志¶也不知程子之意果出於此否又不知人未
<pb:KR4d0226_WYG_059-75b>
　免仕宦而¶有此病又何以救之敢乞指誨¶
所喻奪志之説是也若欲救此但當隨事省察而審其
輕¶重耳然㡬微之間大須著精彩也<md:KR4d0226_SBCK_059-49a>¶
<pb:KR4d0226_WYG_059-76a>
考異¶
荅汪叔耕來書(書有/)熹扣首啓前此人還奉書草草深
　¶以未得面論為恨專人至此荐辱枉書獲聞新歲以
　來¶起居佳勝為慰¶
少儀亦是無收附處(一無/收字)¶
　
　
　
<pb:KR4d0226_WYG_059-76b>
　
　
　
　
　
　
　
　晦庵集卷五十九

<pb:KR4d0226_WYG_060-1a>
欽定四庫全書
　晦庵集卷六十　　　　　　宋　朱子　撰
　　書(知舊門人問答/)
　　　答朱朋孫
長書垂示尤荷不鄙所論為學之意又足以見雅志之
所存也夫學非讀書之謂然不讀書又無以知為學之
方故讀之者貴專而不貴博葢惟專為能知其意而得
其用徒博則反苦於雜亂淺畧而無所得也今一旦而
<pb:KR4d0226_WYG_060-1b>
讀八書則其茫然而不得其要也豈足怪哉願且致精
一書優柔厭飫以求聖學功夫次第之實俟其心通意
解書冊之外别有實下功夫處然後更易而少進焉則
得尺得寸雖少而皆為吾有矣欲為沙隨程丈立祠甚
善但衰病不堪思慮曲折已報余正父矣幸察之
　　　答周純仁
彼中既有故舊可以相依氣候亦須差勝嶺外又在鄉
里逺亦時得親闈安問於理似亦可少安年來時論似
<pb:KR4d0226_WYG_060-2a>
亦漸平昨日又聞廟堂一畨除拜固不足為吾道之重
輕然於故舊或畧能垂意但在自己分上只合閉門堅
坐聽其所為切不可因此便起妄念徒爾紛紜有損無
益也所欲買書偶小兒赴銓未歸己為託相識置到付
之來人數在别紙可自檢㸃付來楮券殊少不足於用
已為兌數券買去然尚有不能盡買者及所補印漢書
不知是要何等紙板様大小如何其人未敢為印有便
子細報及當續為印也閒中無事固宜謹出然想亦不
<pb:KR4d0226_WYG_060-2b>
能一併讀得許多似此專人往來勞費亦是未能省事
隨寓而安之病又如多服(闕/)熱藥亦使人血氣偏勝不
得和平不但非所以衛生亦非所以養心竊恐更須深
自思省收拾身心漸令向裏令寧静閒退之意勝而飛
揚躁擾之氣消則治心養氣處世接物自然安稳一時
長進無復前日内外之患矣
　　　答周純仁
　神也者妙萬物而為言者也(止/)既成萬物也本義(云/)
<pb:KR4d0226_WYG_060-3a>
　(云/)某竊謂上言六子用文王八卦之位者以六子之
　主時成用而言故以四時為序而用文王後天之序
　下言六子用伏羲八卦之位者推六子之所以主時
　成用而言故以隂陽交合為義而用伏羲八卦之序
　葢隂陽各以其偶合而六子之用行所以能變化盡
　成萬物也伏羲八卦則兌震以長男而合少女艮巽
　以長女而合少男皆非其偶然故自動萬物者莫疾
　乎雷至終萬物始萬物者莫盛乎艮皆别言六子之
<pb:KR4d0226_WYG_060-3b>
　用故以四時之次言之則用文王八卦之序下則推
　其所以成用於隂陽各得(闕/)　故用伏羲八卦之序
　若上用伏羲卦次則四時失其序下用文王八卦則
　兌震艮巽皆非其偶矣伏羲卦序與今卦序不同不
　知是孔子創為之而作序卦耶抑自文王周公繫辭
　之後已更伏羲之序如此而孔子特以序卦明其義
　耶
伏羲自是伏羲卦序文王周公自是文王周公卦序
<pb:KR4d0226_WYG_060-4a>
　　　答周南仲(南/)
往嵗湖寺雖嘗獲一面而病冗不能款扣餘論後乃得
見廷對之文切中時病深以歎服益恨相去之逺不得
㑹聚以講所聞也兹辱惠書又見季通具道遊從切磋
之益深以為慰比日雪寒德履佳福熹頑鈍之學晚方
自信每病當世道術分裂上者入於佛老下者流於管
商學者既各以其所近便先入者為主而又驅之以其
好髙欲速之心是以前者既以自誤而遂以自欺後者
<pb:KR4d0226_WYG_060-4b>
既為所欺而復以欺人文字愈工辨説愈巧而其為害
愈甚不有明者孰能舍其舊而新是謀哉來喻許以所
疑下詢幸甚大抵聖賢之言已是明白真實説盡道理
讀者但能虚心一意循序致詳使其句内無一字之不
通則其道理無一毫之不察矣切不可為人大言相誑
如九方臯相馬之説者而妄意馳逐於言語之外也方
賔王每書來説得道理儘有歸著知與遊從可謂得友
恐今已歸嘉禾也周叔謹行草草附此不能究所言政
<pb:KR4d0226_WYG_060-5a>
逺切祈珍重
　　　答周南仲
承喻教學相長之意尤副所望但為學之序必先成已
然後可以成物反復來示似於自己分上未免猶有所
闕恐不若且更向裏用工也此心此理元無間斷虧欠
聖賢遺訓具在方冊若果有意何用遲疑等待何用凖
擬安排只從今日為始隨處提撕隨處收拾隨時體究
隨事討論但使一日之間整頓得三五次理㑹得三五
<pb:KR4d0226_WYG_060-5b>
事則日積月累自然純熟自然光明矣若只如此立得
箇題目頓在面前又却低徊前却不肯果決向前真實
下手則悠悠嵗月豈肯待人恐不免但為自欺自誣之
流而終無得力可恃之地也何程二君能招致之甚善
甚善來書已報之矣(闕/)　書中問及三事雖未要切然
已是能著實講究若(闕/)　　未可量也後來之秀未見
有能勇往直前探討負荷以續傳道之脈兹為可歎耳
　　　答周南仲
<pb:KR4d0226_WYG_060-6a>
誠其意者自修之首也毋者禁止之辭自欺云者知為
善以去惡而心之所發有未實也慊快也足也獨者人
所不知而已所獨知之地也言欲自修者知為善以去其
惡則當實用其力而禁止其自欺使其惡惡則如惡惡
臭好善則如好好色皆務決去而求必得之以自快足
於已不可徒茍且以狥外而為人也然其實與不實葢
有他人所不及知而已獨知之者故必謹之於此以審
其幾焉
<pb:KR4d0226_WYG_060-6b>
　　　答周南仲
此言小人隂為不善而陽欲掩之則是非不知善之當
為與惡之當去但不能實用其力以至此耳然欲掩其
惡而卒不可掩欲詐為善而卒不可詐則亦何益之有
哉此君子所以重以為戒而必謹其獨也
　　　答孟良夫(猷/)
示喻為學之意甚善但伊洛垂訓以持敬為先此要切
之語若不於此處立得根本即讀書應事思惟計度徒
<pb:KR4d0226_WYG_060-7a>
成紛擾卒無歸宿之所也若能於此用力則動静之間無
適而不為學矣有書數冊託茂實送學中與諸生共之
能往一觀當有益也聞當路有奉薦者足見公論之不
泯甚慰然更深其本以須時用乃所望耳
　　　答許生　　(中應/)
去嵗陸(闕/)先過此極道左右賢德令聞之美甚恨跧伏
無因縁相見今者乃承惠書一通反復讀之益見所以
求道鄉學之意深以為幸至於稱引前輩比擬非倫則
<pb:KR4d0226_WYG_060-7b>
有所不敢當也左右以應舉覔官美名好事之學為不
足學而欲講乎義理以求修已治人之方固已不繆於
所趨矣夫道之體用盈於天地之間古先聖人既深得
之而慮後世之不能以達此於是立言垂教自本至末
所以提撕誨飭於後人者無所不備學者正當熟讀其
書精求其義考之吾心以求其實參之事物以驗其歸
則日用之間諷誦思存應務接物無一事之不切於已
矣來喻乃謂讀書逐於文義玩索墮於意見而非所以
<pb:KR4d0226_WYG_060-8a>
為切已之實則愚有所不知其説也世衰道微異論蠭
起近年以來乃有假佛釋之似以亂孔孟之實者其法
首以讀書窮理為大禁常欲學者注其心於茫昧不可
知之地以僥倖一旦恍然獨見然後為得葢亦有自謂
得之者矣而察其容貌辭氣之間修已治人之際乃與
聖賢之學有大不相似者左右於此無乃亦惑其説而
未能忘耶夫讀書不求文義玩索都無意見此正近年
釋氏所謂看話頭者世俗書有所謂大慧語録者其説
<pb:KR4d0226_WYG_060-8b>
甚詳試取一觀則其來厯見矣若曰儒釋之妙本自一
同則凡彼之所以賊恩害義傷風壊教聖賢之所大不
安者彼既悟道之後乃益信其為幻妄而處之愈安則
亦不待他求而邪正是非已判然於此矣又如所謂寧
有人皆得見之過無或有不睹不聞之欺夫中庸之言
正謂道體流行初無間斷是以無所不致其戒懼非謂
獨戒懼乎隱微而忽畧其顯著也若如來喻則人所共
見之處間斷多矣而曰循是存養不疾不徐吾恐其未
<pb:KR4d0226_WYG_060-9a>
免為好髙欲速之尤者也至如孟子所謂非義襲而取
之文義本自分明而今學者未嘗細考但據口耳相承
以至施安失所者葢十人而二五也既勤下問不敢不
盡其愚然亦未暇詳究其曲折幸深察之當否俟報也
近至富沙見陳安舍人説及建閣藏書事欲以記文見
委而未得其詳今收張卿元善蔡兄季通書備見首末
偶數日脚氣發作不能飲食而右臂亦痛至不能親執
筆憊卧支離口占布此知代期不逺他日病起草得記
<pb:KR4d0226_WYG_060-9b>
成當因薛卿轉達代者或同官中必有能竟其事者但
恐文詞鄙俚議論不同未必可用耳
　　　答章季思(康/)
辱書具悉雅志大抵聖賢之教不過博文約禮四字博
文則須多求博取熟講而精擇之乃可以浹洽而通貫
約禮則只敬之一字已是多了日用之間只以此兩端
立定程課不令間斷則久之自有進歩處矣
　　　答顔伯竒昆仲(椅柖/)
<pb:KR4d0226_WYG_060-10a>
聖門設教具有科條持守講習要當各致其功無所偏
廢而不使有頃刻之間斷焉則當有以自得其趣矣
　　　答杜叔髙(游/)
往嵗辱訪於湖寺且以佳篇為贈讀之知所志之不凡
然恨去國怱怱未得從容罄所懐也兹辱枉書并寄兩
論詞意竒偉則所以知足下者益以深矣顧念頃與仁
里諸賢屢講此事尚多未契足下必已聞之若以愚言
為是則固無今日之辨若以為非則又何以見語為哉
<pb:KR4d0226_WYG_060-10b>
聖逺道湮人心頗僻險詞怪説雜然並起不憚於誣天
罔聖詭經破義而務以適其利欲之私自非剛健明哲
之才確然以勝私復理為己任者鮮不惑焉率獸食人
人將相食其兆已見於此甚可懼也足下試以愚言思
之反諸其身而驗以聖賢之明訓必有以得其本心之
正然後可以燭理揆事而無不合毋徒苦心勞力為此
附㑹穿鑿而卒以陷溺其良心也
　　　答杜叔髙
<pb:KR4d0226_WYG_060-11a>
示喻克已之説甚慰所望道理分明本如大路聖賢又
如此指示提撕不為不切今人都不理㑹却别去千生
萬受杜撰百般胡説亂道於自已分上了無分毫利益
只可誑嚇他人然亦只誑嚇得不識底人若被識道理
人旁邊冷看成甚模様此區區所以於前日面論之際
不能不失笑於賢者之言也今承來喻乃知後來思之
有得力處此又見賢者資質本自過人但從前本欲誑
人却反為人所誑今日一聞逆耳便能發悟於心不易
<pb:KR4d0226_WYG_060-11b>
得也然克已固學者之急務亦須見得一切道理了了
分明方見日用之間一言一動何者是正何者是邪便
於此處立定脚根凡是已私不是天理者便克將去不
但輕躁二字也辛丈相㑹想極款曲今日如此人物豈
易可得向使早向裏來有用心處則其事業俊偉光明
豈但如今所就而已耶彼中見聞豈不有小未安者想
亦具以告之渠既不以老拙之言為嫌亦必不以賢者
之言為忤也
<pb:KR4d0226_WYG_060-12a>
　　　答程生(珙/)
示喻正名之説胡氏所論固有未盡然其大義謹嚴而
聖人之妙用變通又自有不可測者不可以私情常識
議其方也如以為疑則食肉不食馬肝未為不知味姑
置此而議其切於吾身者焉可也
　　　答王南卿
熹方幸閒中得與一二學徒整理舊書而忽蒙恩收用
雖實衰老不敢以逺為辭但恐迂疎議論多與時背一
<pb:KR4d0226_WYG_060-12b>
辭不獲比已再上傳聞諸公亦無相彊之意計必得之
矣萬一未遂則又未知所以為計也示及隊圖雖不知
兵然頃讀曹公杜牧孫子見其所論車乗人數諸儒皆
所未言唯友人蔡季通每論此事以考周禮軍制皆合
今得此書乃知前輩已嘗用之而有效矣是其可傳無
疑也跋尾所論皆精當卒章辨荆公事則恐未然家有
荆公與襄敏公手帖數紙見當時事若非荆公力主於
内則羣議動摇決難成功但是後來襄敏見其他政事
<pb:KR4d0226_WYG_060-13a>
多出於聚斂掊克之意故不免有異論耳若論熈河之
事則二公實同心膂無異説也幸試思之恐須畧轉換
過乃可取信其帖今録以上呈荆公政事固多失然此一
事却是看得破也
　　　答王南卿
長沙除命深感上恩但老病衰懶昏塞廢忘恐不能堪
一道之寄而再辭不獲上語丁寧伏讀皇恐遽欲起拜
而鄙意尚有少疑又苦足疾未容拜受遂且宿留更須
<pb:KR4d0226_WYG_060-13b>
旬日可決去就萬一可往不知老兄能一乗興相過否
所欲扣者千條萬端非面不能究但恐不成行即此㑹
又未可知承所改後語甚佳但恐金人立嘉勒氏後一節
恐不足深辨耳彼於我為外臣而反連夏㓂以為邊患
則我之討伐自為義舉彼於金人非相吞之國則金人
立之以樹黨在彼不失為逺交近攻之計而外假存亡
繼絶之名又足以使之怨我而德彼亦其狡計之過人
也豈足為義舉哉且嘉勒斯賚既有罪則當時討其所立
<pb:KR4d0226_WYG_060-14a>
之子自不為過正不必以討其叛孫自解雖或金人能
立斯賚所立之後亦未足以愧我而為賢也又謂因進
陣法而或以咎荆公亦不記是誰説然此事只合論其
取之是非而其瑣細皆不足較若果是矣則雖進陣法
亦何不可之有耶又云今為荆公之累恐此句亦未甚
稳不知盛意是謂我累彼耶彼累我耶若我累彼則此
語可用而非所為立説之意不然則恐當改之為安或
云今以荆公為累語意似覺深厚也妄論如此目昏不
<pb:KR4d0226_WYG_060-14b>
見字潦草勿怪而并詳之幸甚幸甚陣法印本有便求
數冊
　信州有潏水集印本乃長安人李復之文記董氊非
　嘉勒斯賚之子乃盗斯賚之妻而竊其國不知曾見之
　否事冗不暇細看更考之也
　　　答王南卿
陣法細看尚有誤處如上卷第五板陣法内左邊兩隊
各欠馬軍紅㸃二十五人第四板陣法凡馬軍後並無
<pb:KR4d0226_WYG_060-15a>
押隊照隊中卷第一版四十萬人而增之至三十萬其
四字當作由字幸更詳考恐更有此等當改正也
　　　答汪易直
示喻尊名之意極荷不鄙但今朋友必已有所稱往時
忘記奉扣後便幸批示或已得先端明本㫖即不必改
也疑義數條意皆甚正但首章管仲事程子所推聖人
本意恐已得之葢其不死子糾而從桓公乃是先迷後
得如今叛逆而遭赦宥自無可死之理然此事夫子當
<pb:KR4d0226_WYG_060-15b>
時不曾明言但今以其言專取其功而畧無譏貶之詞
可以推見之耳若果有罪則聖人必有微詞以見功過
不相掩之意不特如此説矣故疑程子此意講之甚精
而鄙意所疑則其曰若當死而不死則後雖有功亦不
復取此則未安耳功自功過自過若過可以掩功則功
亦得以掩其過矣康節先生論學春秋者當先定五伯
之功罪而以五伯為功之首罪之魁此語最為切當然
非獨論古事為然也見諸行事則操賞罰之權持黜陟
<pb:KR4d0226_WYG_060-16a>
之柄者亦當以是為心乃能盡用一世之材以濟天下
之務而不失其正耳仁之一字以其德而言則必心無
私而事當理乃能當之若其功則惟利澤及人有恩有
惠便可稱之初不計其德之如何也偶來城中人事冗
擾且畧為論此條試更思之餘俟還家奉答别附便也
夫子説可與立未可與權程子説春秋大義易見而時
措從宜者為難知此等處更宜致思思而得之則所示
數條皆可類推矣然此不可以强通却須反求諸心向
<pb:KR4d0226_WYG_060-16b>
性分上講究存養始當有以自得耳末由面論臨風馳
想切幾力學自愛
　　　答汪易直
示喻自訟之篇足見立志為已之切尤以為慰此正大
學所謂誠其意者然意不能以自誠故推其次第則欲
誠其意者又必以格物致知為先葢仁義之心人皆有
之但人有此身便不能無物欲之蔽故不能以自知若
能隨事講明令其透徹精粗巨細無不通貫則自然見
<pb:KR4d0226_WYG_060-17a>
得義理之悦心猶芻豢之悦口而無待於自欺如其不
然而但欲禁制抑遏使之不敢自欺便謂所以誠其意
者不過如此則恐徒然為是迫切而隠微之間終不免
為自欺也舊説大學此章葢欲發明此意而近日讀之
殊覺未透因畧更定數句今謾録去試深察之以為何
如也近思小本失於契勘致有差誤此執事不敬之罪
也後來此間書坊别刋得一本卷尾所增已附入卷中
仍削去重出數字矣偶未有别本旦夕求得續當附去
<pb:KR4d0226_WYG_060-17b>
也
　　　答彭子壽(龜年/)
齊銘之屬豈所敢承况此病餘昏憊將何以發明聖賢
之㫖為日用功夫之助乎然竊聞之大學於此雖若使
人戒夫自欺而推其本則必其有以用力於格物致知
之地然後理明心一而所發自然莫非真實如其不然
則雖欲防微謹獨無敢自欺而正念方萌私欲隨起亦
非力之所能制矣竊意髙明於此非有所未察特因來
<pb:KR4d0226_WYG_060-18a>
喻僭復言之以為誠能於此益致其功則亦無待於&KR0591;
御之箴而學日益進德日益修矣
　　　答彭子壽(以日不足或作不足日以/)
垂喻中庸疑義别紙甚詳乃知賢者於此方且以講求
經㫖究極精微以日不足為事世間利害固未易以入
其胸次也修道之教修之者固専出於人事而所修之
道則天地萬物之理莫不具焉是乃天人之合亦何害
其為同耶又論事豫之説張游不同葢此章首尾以誠
<pb:KR4d0226_WYG_060-18b>
為本而推其所以誠者乃出於明善故釋其文義且得
以誠為言如大學之序始於格物而其後乃云壹是皆以
修身為本亦此類也隠微聞見之分當時偶見如此而
謾序之若疑未安置之無害此非大義所繫不足深論
也智仁勇經文本不曾分若以為疑亦不足論但諸家
所分却未稳當必欲分之則須從今説乃為盡善若如
來喻則仁字不合列於三德之中而又位於其次葢聖
人之言其名理隨處輕重所指不同讀者須隨其輕重
<pb:KR4d0226_WYG_060-19a>
而讀之乃見其意不可一槩死殺排定也鄙見如此不
審明者以為如何如復未安更望報及也
　　　答折子明
伏蒙鐫喻先正墓文使人三返而勤懇益至熹雖至愚
心非木石豈不惻然有動於中亦何忍為此牢辭固拒
以逆盛意實以衰悴心目俱疲不堪思慮檢閱而兩年
以來名在罪籍每讀邸報觀其怒目切齒之態未知將
以此身終作如何處置然後快於其心未嘗不惕然汗
<pb:KR4d0226_WYG_060-19b>
出浹背沾衣也是以年來絶不敢為人作一字近所祈
懇百拜而辭者已數家矣若以尊喻之嚴遽弛此禁則
四面之責紛然而至從之則召禍不從則取怨反復思
之未見其可兼餘年無幾疾病侵凌神思昏然豈有精
力可以給此切告矜亮貸此殘生不勝千萬哀懇之至
　　　答劉君房(元城之孫/)
先正忠定公有德有言没而不朽百世之下聞者興起
而熹之外舅聘士劉公嘗得親見而師承之熹少時猶
<pb:KR4d0226_WYG_060-20a>
及竊聞其餘論於忠定公之言行志節詳矣是以雖不
得及其門牆而想望其聲容猶若相接不止於今世紙
上所傳而已也今辱惠書乃知其後人所以繼業承家
之意如此而所以見顧者又甚厚非淺陋之所敢承也
但來喻頗以未有世其禄者為憂此則賢者慮之過矣
先德遺風具在方冊有能誦其言行其行不替其志節
則所以世其家者孰大於是彼區區之外物何足道哉
又承類次遺文已就篇帙見使為之序引以傳來世此
<pb:KR4d0226_WYG_060-20b>
則又豈晚生妄意所敢幾及但願亟遂鋟木傳之其人
使熹與有聞於大體之純全則為幸甚矣
　　　答劉君房
所喻讀易甚善此書本為卜筮而作其言皆依象數以
斷吉凶今其法已不傳諸儒之言象數者例皆穿鑿言
義理者又太汗漫故其書為難讀此本義啟蒙所以作
也然本義未能成書而為人竊出再行模印有誤觀覽
啟蒙本欲學者且就大傳所言卦畫蓍數推尋不須過
<pb:KR4d0226_WYG_060-21a>
為浮説而自今觀之如論河圖洛書亦未免有剰語要
之此書真是難讀不若詩書論孟之明白而易曉也此
是偽學見識不審明者以為如何
　　　答曾無擇
(闕/)　　　　已報去但覺得多是在外邊看未有箇入
門處須更虚心静慮將聖賢言語從裏面親切處看出
來庶幾見得意味不為空言不然似此泛濫含糊無益
於事終久不得力也
<pb:KR4d0226_WYG_060-21b>
　　　答曾無疑(三/)
時承枉書奉報草草方以為愧忽辱再告益荷眷勤且
審比日涼秋起處佳福足以為慰詩卷寵示尤認不鄙
之意三復以還既歎其精麗警拔之不可及又重歎其
不為大言險語以投世俗之耳目也然承喻及為學之
意則似所志又有不止於此者此尤區區所樂聞但未
知雅意姑欲粗一闖其藩籬而為彼善於此之計耶抑
將勇革舊習而真欲一蹴以至道也如前之説則非區
<pb:KR4d0226_WYG_060-22a>
區所敢知如後之説則如來喻之云固非不善然欲自
是以求道則恐亦未免為空言也大率人之為學當知
其何所為而為學又知其何所事而可以為學然後循
其次第勉勉而用力焉必使此心之外更無異念而舊
習之能否世俗之毁譽身計之通塞自無一毫入於其
心然後乃可幾耳此固未易以毫楮既而承見語亦將
有枉顧之期矣儻得面論庶竭鄙懐顧此迂濶干觸科
禁恐非賢者進取之利更冀審處於未動之前毋使貽
<pb:KR4d0226_WYG_060-22b>
後日之悔焉乃所願也
　　　答曾無疑
辱書良以為慰而反復來喻已得雅志之所存則區區
所疑亦不敢隠也葢嘗聞之孟子之言有曰人之所以
異於禽獸者幾希庶民去之君子存之此君子所為而
學也然欲存此則必有以識此之為何物而後有以存
之能識之則所以存之者又必勉勉孜孜而不少懈焉
然後乃可幾也此君子之所以為學者而終身勉焉唯
<pb:KR4d0226_WYG_060-23a>
恐一毫之不盡而不敢少貳其心者也今足下自謂學
無本原心常駁雜豈亦自覺其未嘗用力於此而然耶
此其自知亦明矣然又欲因其固有而循習之則亦可
以殊塗而同歸則未知足下所謂固有者為何物又如
何而循習之與何者為殊塗又同歸於何許也又謂雖
舊習之未忘而未嘗為學之累則又未知今之新者為
何學而昔之舊者若何而能不為之累也凡此所云竊
恐非獨熹之愚有所不解意者足下之心亦未必能别
<pb:KR4d0226_WYG_060-23b>
其孰為同異而孰為是非也足下幸試思之其然乎其
不然乎如其果然則願姑以前者所引孟子之言為主
而博考古昔聖賢之遺訓以參驗之則夫人之所為而
學與其所以學者不待外求而得之於我向之所謂固
有所謂同歸者始為有以識之而知昔之舊者真不足
為而果有累乎今日之新矣人之為學必其有以先識
乎此而知取舍之所定然後其功夫利病可得而言如
其不然徒為論説皆是空言無下落處無所補於事也
<pb:KR4d0226_WYG_060-24a>
景陽季章於此皆嘗有聞雖未知其後來所進如何然
茍善取之亦當有以為助矣吾人既不見用於世只有
自己分上一段功夫若見得門户分明端緒正<md:KR4d0226_SBCK_059-49b>¶當實用
得些子氣力乃可以不負降衷秉彞之重此外瑣瑣一
知半解正不足為重輕也不審明者亦有意乎
　　　答曾無疑
示喻為學之方固得其要然若只如此便了則論語只
須存此兩條其餘皆可以削去矣聖人教人博學審問
<pb:KR4d0226_WYG_060-24b>
慎思明辨而篤行之葢於理之巨細精粗無所不講然
後胸次光輝明徹無所不通踐履服行無非真實似不
當如此先立界限預設嫌疑以自障礙也
　　　答曾無疑
承喻令兄喪期於禮聞訃便合成服當時自是成服太
晚以已失之於前然在今日祥練之禮却當計成服之
日至今月日實數為節但其間忌日却須别設祭奠始
盡人情耳
<pb:KR4d0226_WYG_060-25a>
謂聖人以喜怒動其志固為不可若謂都無所動則是
聖人心如木石而喜怒之見於外者特為偽耳豈有是
理哉此等處須是存養體驗自做得些工夫當自見之
難以淺識懸斷也
學習之習與傳習之習非有不同傳即謂所學也大抵
博學審問學之事也慎思明辨而篤行之習之事也集
注中所載諸先生説甚備可細考之
來喻忠恕二説皆近之熹鄉來所論正謂如此近復細
<pb:KR4d0226_WYG_060-25b>
觀乃有未盡已於論語集注中更定其説矣試詳考之
當見曲折所謂竊恐狂騖髙逺者視之(云云/)却不當如
此顧慮終身行之自是學者事於聖人何所預哉
蓍數之説其義亦精但不知所謂老隂老陽其數則一
少隂少陽其數乃三是如何葢四象之變極於六十有
四老陽十二老隂四少陽二十少隂二十八乃自然之
數不審增減揲者隨其所得而言之又何慮其不可觀
變耶
<pb:KR4d0226_WYG_060-26a>
揲法初爻成則便止有三十二卦二爻成則便止有十
六卦三爻成則便止有八卦四爻成則便止有四卦五
爻成則便止有二卦亦是自然次序節次可見今所疑
者亦何嫌哉
揲蓍之法周禮領於太卜之官計其法度必甚詳宻今
皆不可見矣獨賴大傳有此數句可以畧見彷彿而以
今推之亦無不可通處學者既不得見當時舊法則亦
且當守此不當妄以私意横起計度也蒿固非蓍然亦
<pb:KR4d0226_WYG_060-26b>
猶是其類若以木棊竹筭金錢當之則其去蓍亦逺矣
又如所言交重之論亦所未曉交者拆之聚故為老隂
重者單之積故為老陽亦何疑之有乎然此六爻既成
而畫地以記之象耳於揲法初無所預也
　　　答曾無疑
所論為學之意甚荷不鄙但若果有所得出言吐氣便
自不同纔見如此分疏解説欲以自見其能而唯恐人
之不信便是實無所得自明眼人觀之固不待其詞之
<pb:KR4d0226_WYG_060-27a>
畢而有以識之矣孝悌忠恕若淺言之則方是人之常
行若不由此即日用之間更無立脚處故聖人之教未
嘗不以為先如所謂入則孝出則悌忠恕違道不逺是
也若極言之則所謂通於神明光於四海無所不通而
曾子所以形容聖人一貫之妙者亦不過如此又非如
前者言之可易而及也故大學之道必以格物致知為
先而於天下之理天下之書無不博學審問慎思明辨
以求造其義理之極然後因吾日用之間常行之道省
<pb:KR4d0226_WYG_060-27b>
察踐履篤志力行而所謂孝悌之至通於神明忠恕之
一以貫之者乃可言耳葢其所謂孝悌忠恕雖只是此
一事然須見得天下義理表裏通透則此孝悌忠恕方
是活物如其不然便只是箇死底孝悌忠恕雖能持守
終身不致失墜亦不免但為鄉曲之常人婦女之檢押
而已何足道哉今且以所舉有子曾子之言觀之似於
文義之間全未考究雖近世先覺如程夫子之言所以
發明其妙者恐皆未嘗過目而經心而况於其他義理
<pb:KR4d0226_WYG_060-28a>
精微千差萬别豈能一一㑹其㫖歸也哉故熹竊以為
今日與其自辨以求合枉費言語枉費心力不若一切
放下便依此説且將大學論語反復熟讀而因程子之
言與其門人數公之説以求聖賢之㫖意所在句句而
講字字而思使無毫髪不通透處則自不須如此妄自
拘束强作主張也無疑試更思之恐或可信則一兩月
間天氣差暖或能乗興一來面罄其説庶幾彼此殫盡
免至如此擔閣虚費光隂也晷景製作甚精三衢有王
<pb:KR4d0226_WYG_060-28b>
伯照侍郎所定官厯刻漏圖一編亦與此同厯象之學
自是一家若欲窮理亦不可以不講然亦須大者先立
然後及之則亦不至難曉而無不通矣北宫&KR0627;似孟施
舍孟子本文無此語不知尋常如何曉㑹此句未敢輕
論其得失也
　　　答曾無疑
子約書來必盛稱無疑之為人但不知中間相聚所與
切磨誦説者果為何事計於𦂳要親切處亦未必能盡
<pb:KR4d0226_WYG_060-29a>
所懐而日月逝矣嵗不我與丈夫有志者豈當為此悠
悠泛泛徘徊猶豫以老其身乎
　　　答曾擇之(祖道/)
禮即理也但謂之理則疑若未有形迹之可言制而為
禮則有品節文章之可見矣人事如五者固皆可見其
大槩之所宜然到禮上方見其威儀法則之詳也節文
儀則是曰事宜細考之忠恕二字其本義只是學者衆
人之事曾子所言乃借此以形容聖人一貫之妙程子
<pb:KR4d0226_WYG_060-29b>
之言又借天地造化之體用以明聖人之事須作三節
看見得各有下落則一章之指自通貫矣更徐玩之非
欲速所能達也
此説未然但漆雕語意深宻難尋而曾㸃之言可以玩
索而見其意若見得曾㸃意則漆雕之意亦可得矣且
看程子説大意兩字是何意二子見得是向甚處如何
見得
　　　答曾擇之
<pb:KR4d0226_WYG_060-30a>
　仁者心之德愛之理也
仁者心之德猶言潤者水之德燥者火之德愛之理猶
言木之根水之原試以此意思之
　盡已之謂忠祖道初以為盡吾心之所至而無一毫
　自隠先生以為語未瑩祖道再思之恐止是竭盡吾
　心而無一毫不足之義
後語轉疎前語只自隠二字不切須知不必自隠然後
為不忠但有不盡處便是病也
<pb:KR4d0226_WYG_060-30b>
　主一無適之謂敬
此等語須力行之方見得真實意味
　禮者天理之節文人事之儀則
更就天人上看
　義者事之宜也
更以孟子説義處推之
　忠恕
曾子忠恕二字便是一以貫之底注脚可更以二程先
<pb:KR4d0226_WYG_060-31a>
生及上蔡説反復體認仍以集注之説參之便見聖賢
之意直是細宻不是泛然儱侗説話
　以約失之者鮮矣
約有收歛近裏著實之意非徒簡而已(上蔡説得好/)
　德不孤
此德不孤與易中説德不孤不同此但言有德者聲氣
相求自不孤立故必有鄰易中却是説敬義既立則内
外兼備則其德盛而不孤也
<pb:KR4d0226_WYG_060-31b>
　漆雕開曾㸃
二子是信箇甚底又是如何地信曾㸃語可更以集注
為主子細體驗仍看上蔡之説發明得亦親切
　三年之喪而復有期喪者當服期喪之服以臨其喪
　卒事則反初服或者以為方服重不當改衣輕服不
　知如何
或者之説非是
　卒哭
<pb:KR4d0226_WYG_060-32a>
百日卒哭承開元禮以今人葬或不能如期故為此權
制王公以下皆以百日為斷殊失禮意古者士踰月而
葬葬而虞虞而卒哭自有日數何疑之有但今人家諸
事不辦自不能及此期耳若過期未葬自不當卒哭未
滿一月則又自不當葬也
　　　答曾擇之
前書所説欲於一字中推尋曲折不知後來看得如何
恐亦不必如此但從頭看到要𦂳處更加功夫子細辨
<pb:KR4d0226_WYG_060-32b>
别而不𦂳要處亦不可草草則久之自然浹洽貫通精
粗一致矣季章説致曲處不知如何今亦不記當時所
説大抵彼中朋友看得文字疎畧不肯依傍先儒成説
反覆體驗而便輕以己意著字下語正使得其大意中
間亦不免有空闕處相接不著欲革此弊莫若凡百放
低且將先儒所説正文本句反覆涵泳庶幾久久自見
意味也
　　　答曾擇之
<pb:KR4d0226_WYG_060-33a>
所論曾㸃大意則然但謂漆雕開有經綸天下之志則
未必然正是已分上極親切處自覺有未盡耳雖其見
處不及曾㸃之開濶得處未至如曾㸃之從容然其功
夫精宻則恐㸃有所不逮也以此見二人之規模格局
大槩不相上下然今日只欲想象聖賢胸襟灑落處却
未有益須就自家下學致知力行處做功夫覺得極辛
苦不快活便漸見好意思也天下歸仁之説程先生是
説實事吕與叔恐不免墮於虚見其得失自可見也季
<pb:KR4d0226_WYG_060-33b>
宏之來只是要求跋尾全然不曾講學却須曾理㑹作
文大率彼間士人多是如此鄉外走作不曾鄉裏思量
論其淵源葢有不得不任其責者矣甚可歎也因其告
歸附此為報熹衰病沈痼(闕/)心之患已成尚思更與朋
友講論此事少革流弊以(闕/)　　賢者無事更能見過
相聚旬月是所望也
　　　答王才臣
來喻縷縷備見雅志然於讀書窮理所得所疑未有以
<pb:KR4d0226_WYG_060-34a>
見教者而較短量長非人是已之意實多若果有得於
義理之歸恐不應更有此病也明者思之以為如何茍
有取焉則願置此而姑相與實講所疑乃千萬之幸也
無疑書來其大指與左右亦相似已詳報之或因過目
併以一言論其得失可也六詠之需非敢忘之實以年
來纂次禮家文字頭項頗多衰病之餘精力向盡無暇
可及亦覺未是急務故不敢以奉凂爾格齊大字此却
好箇題目顧未知所以充之者如何寫字亦非所難適
<pb:KR4d0226_WYG_060-34b>
此兩日寒甚衰病拘攣不可輕動向後晴暖當試為之
以奉寄也承有枉顧之意尤荷不鄙若得㑹面彼此傾
倒以判所疑何幸如之未間千萬及時專力使有箇端
的用心處庶幾合并之日有可討論也子直詩甚佳南
容之篇尤有餘味已輙為題其後因書幸以報之也
　　　答度周卿(正/)
比來為况如何讀書探道亦頗有新功否耶嵗月易得
義理難明但於日用之間隨時隨處提撕此心勿令放
<pb:KR4d0226_WYG_060-35a>
逸而於其中隨事觀理講求思索沈潛反復庶於聖賢
之教漸有黙相契處則自然見得天理性命真不外乎
此身而吾之所謂學者舍是無有别用力處矣因書信
筆不覺縷縷切勿為外人道也
　　　答李誠之(說/)
特承寄示新刻二先生祠記并枉長書一通記文鄙淺
而書意勤厚非區區所敢當也然先生之道即伏羲堯
舜禹湯文武周公孔孟所傳之道先生之書即所以發
<pb:KR4d0226_WYG_060-35b>
明六經孔孟之書初非别有𤣥妙竒特自為一家之説
而與古之聖賢異軌殊轍也世之君子固未必嘗讀其
書而驟讀其書亦未能遽曉是葢不唯不知程氏之學
實乃并與古昔聖賢之學而不知之也舉世昏㝠恬不
覺悟而其聰明辨博能為文字語言名有氣槩才力者
則其惡之為尤甚今以門下之才之美宜已無愧此數
者而其用心獨不然葢不惟立祠伐石以著其尊慕之
意而來書之喻又將不鄙迂陋而辱問津焉此其志豈
<pb:KR4d0226_WYG_060-36a>
獨賢於今世之士也哉竊感下問之勤故粗論其梗槩
如此近所刋定大學章句一通今致几下所欲言者不
能外此幸一讀而三思之其必將有以得之而異時所
以見於文章事業者愈有光矣僭率皇恐
　　　答李誠之
昨蒙不鄙俾撰先正文集後序自知不文不足以副厚
意顧以先契之重鄉往之深且欲託此以少見尊奬節
義别嫌明微之意以是不敢力辭而輒草定其説以求
<pb:KR4d0226_WYG_060-36b>
商訂區區之心葢未敢自以為是也所欲更定尊復明
辟四字刋去繁冗著語精切前輩所謂自有稳字正此
謂也玩味歎服不能自己但平賊之功雖由外濟之語
乃是區區鄙意分功紀實以息争論之微指朱丞相所
記當時之事非不詳明正以欲專其功而反詆吕張為
敗事又其後深詆李趙諸公誣謗已甚故讀者往往心
非而鼻笑之并與其可信者而不信之也願熟思之恐
不可改如何
<pb:KR4d0226_WYG_060-37a>
　　　答徐崇文(僑/)
日用功夫且得如此照管莫令間斷久之浹洽自有見
處亦不須别立標的便計工程也敖惰之説如所引孟
子隠几而卧而以為當然則已得之矣何必疑其非本
有耶不但孟子如孔子取瑟而歌亦是此類但大學之
意却是恐人於此一向偏却更不照管今當看此重處
識取正意受用省察不必向閒慢處枉費思索也子顔
時時往來甚佳才卿得託門館甚善其人有立作看得
<pb:KR4d0226_WYG_060-37b>
道理亦子細儘好從容講論也
　　　答林叔恭
為學只要致誠耐久無有不得不須别生計較思前算
後也
　　　答潘子善(時舉/)
辱書&KR0640;知學問之志甚善甚幸杜門獨學與周旋師友
之間學之難易固不同矣然其用力實在於我非他人
所能代也况彼中朋友以書來者已自數人切切偲偲
<pb:KR4d0226_WYG_060-38a>
相觀而善似亦不可謂之全然無助者更在勉力而已
　　　答潘子善
便中兩承惠書深以為慰比日秋涼所履佳勝熹衰病
涉秋似有向安之漸但辭職告老皆未報可日深悚惕
之懐耳恭父留此甚久儘得從容因其行草草附此其
他恭父必能言之未間唯冀以時自愛眷集一一佳慶
諸疑問各疏其下矣恭父當能道其詳
　　　答潘子善(問易傳近思録/)
<pb:KR4d0226_WYG_060-38b>
　大畜彖曰能止健大正也傳曰能止乎健者非大正
　則安能據大畜天在山中之象則是能止其健於下
　也今曰止乎健者不知是止於健還是止其健耶伏
　乞批誨
能止健言以艮之止止乾之健也傳意亦是如此但其
文勢似倒他亦多此類也
　習坎八卦中獨坎加習字説者多矣未知義果如何
此等不必深求其説
<pb:KR4d0226_WYG_060-39a>
　習坎卦義傳云一始於中有生之最先者也故為水
　夫陽氣之生必始於下復卦之象是也今曰始於中
　其義如何
氣自下而上為始程説别是一義各有所主不相妨然
亦不可相雜
　咸上六咸其輔頰舌竊意此爻宜有悔吝而不言悔
　吝何也
吉凶悔吝係乎邪正此但見其不足以感人之意耳未
<pb:KR4d0226_WYG_060-39b>
見有失故不得以悔吝言也
　遯九三畜臣妾吉傳曰係吝之私恩懐小人女子之
　道也故以畜養臣妾則得其心為吉也小人女子近
　之則不孫逺之則怨若專以私恩懐之未必不有悔
　吝而此爻以為吉何耶
此爻不可大事但可畜臣妾耳御下而有以懐之未為
失正但恐所以懐之者失其正耳
　大壯上六羝羊觸藩不能退不能遂無攸利艱則吉
<pb:KR4d0226_WYG_060-40a>
　傳以艱字為遇艱困則失其壯而得柔弱之分故吉
　竊意不能退遂而無所利則是已艱困矣而又曰遇
　艱何也恐此艱字只作艱難其事而不敢求進不已
　則吉如大畜九三利艱貞之艱説如何
當如大畜之例
　晉序卦物不可以終壯故受之以晉傳曰物無壯而
　終止之理既壯盛則必進竊意物進而後至於壯盛
　既壯盛則衰退繼之矣今曰壯盛則必進此義如何
<pb:KR4d0226_WYG_060-40b>
物固有壯而後進者亦有進而後壯者各隨其事而言
難以一説拘也且以十二月卦論大壯之為夬夬之為
乾豈非壯而後進乎至乾乃極而衰耳
　晉傳曰晉之盛
