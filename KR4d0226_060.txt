# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.001485
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 60
#+PROPERTY: FILE SB04n0282-060晦庵先生朱文公文集-卷第六十.
<pb:KR4d0226_SBCK_060-1a>¶
晦庵先生朱文公文集卷第六十¶
　書(知舊門人問答)¶
　　　答朱朋孫¶
長書垂示&KR0057;荷不鄙所論爲學之意又足以見雅志之所¶
存也夫學非讀書之謂然不讀書又無以知爲學之方故¶
讀之者貴專而不貴慱盖惟專爲能知其意而得其用徒¶
慱則反苦於雜亂淺畧而無所得也今一旦而讀八書則¶
其茫然而不得其要也豈足恠哉&KR0133;且致精一書優柔厭¶
飫以求聖學功夫次第之實俟其心通意解書&KR0634;之外别¶
有實下功夫處然後更易而少進焉則得尺得寸雖少而¶
皆爲吾有矣欲爲沙随程丈立祠甚善但衰病不堪思慮¶
曲折巳報余正父矣幸察之¶
<pb:KR4d0226_SBCK_060-1b>¶
　　　答周純仁¶
彼中旣有故舊可以相依氣候亦須差勝嶺外又在郷里¶
逺亦時得親闈安問於理似亦可少安年來時論似亦漸¶
平昨日又聞廟堂一畨除拜固不足爲吾道之重輕然於¶
故舊或畧能垂意但在自巳分上只合閉門堅坐聴其所¶
爲切不可因此便起妄念徒爾紛紜有損無益也所欲買¶
書偶小兒赴銓未歸巳爲託相識置到付之來人數在别¶
&KR0083;可自檢&KR0039;付來楮劵殊少不足於用巳爲兊數劵買去¶
然尚有不能盡買者及所&KR0024;印漢書不知是要何等紙板¶
様大小如何其人未敢爲印有便子細報及當續爲印也¶
閑中無事固宜謹出然想亦不能一併讀得許多似此專¶
人來徃勞費亦是未能省事随寓而安之病又如多服燥¶
<pb:KR4d0226_SBCK_060-2a>¶
&KR0044;藥亦使人血氣偏勝不得和平不但非所以衛生亦非¶
所以養心&KR0060;恐更須深自思省收拾身心漸令向裏令寕¶
靜閑退之意勝而飛揚躁擾之氣消則治心養氣處世接¶
物自然安穩一時長進無復前日内外之患矣¶
　　　答周純仁¶
　神也者妙萬物而爲言者也(止)旣成萬物也本義(云云)¶
　某&KR0060;謂止言六子用文王八卦之位者以六子之主時¶
成用而言故以四時爲序而用文王後天之序下言六¶
　子用伏羲八卦之位者推六子之所以主時成用而言¶
　故以隂陽交合爲義而用伏羲八卦之序盖隂陽各以¶
　其偶合而六子之用行所以能變化盡成萬物也伏羲¶
　八卦則兊震以長男而合少女艮巽以長女而合少男¶
<pb:KR4d0226_SBCK_060-2b>¶
皆非其偶然故自動萬物者莫疾乎雷至終萬物始萬¶
物者莫盛乎艮皆别言六子之用故以四時之次言之¶
而用文王八卦之序下則推其所以成用於隂陽各得¶
其偶故用伏羲八卦之序&KR0002;上用伏羲卦次則四時失¶
其序下用文王八卦則兌震艮巽皆非其偶矣伏羲卦¶
序與今卦序不同不知是孔子創爲之而作序卦耶抑¶
自文王周公繋辭之後巳更伏羲之序如此而孔子特¶
　以序卦明其義耶¶
伏羲自是伏羲卦序文王周公自是文王周公卦序¶
　　　答周南仲(南)¶
徃歲湖寺雖嘗&KR0023;一靣而病冗不能欵扣餘論後乃得見¶
廷對之文切中時病深以歎服益恨相去之逺不得㑹聚¶
<pb:KR4d0226_SBCK_060-3a>¶
以講所聞也茲辱惠書又見季通具道遊從切磋之益深¶
以爲慰比日雪寒徳履佳福熹頑鈍之學晚方自信每病¶
當世道術分裂上者入於佛老下者流於管啇學者旣各¶
以其所近便先入者爲主而又驅之以其好髙欲速之心¶
是以前者旣以自誤而遂以自欺後者旣爲所欺而復以¶
欺人文字愈工辨說愈巧而其爲害愈甚不有明者孰能¶
舎其舊而新是謀哉來喻許以所疑下詢幸甚大抵聖賢¶
之言巳是明白真實說盡道理讀者但能虚心一意循序¶
致詳使其句内無一字之不通則其道理無一毫之不察¶
矣切不可爲人大言相誑如九方皐相馬之說者而妄意¶
馳逐於言語之外也方賔王每書來說得道理儘有歸著¶
知與逰從可謂得友恐今巳歸嘉禾也周叔謹行草草附¶
<pb:KR4d0226_SBCK_060-3b>¶
此不能究所言政逺切祈珍重¶
　　　答周南仲¶
承喻教學相長之意&KR0057;副所望但爲學之序必先成巳然¶
後可以成物反復來示似於自巳分上未免猶有所闕恐¶
不&KR0002;且更向裏用工也此心此理元無間斷虧欠聖賢遺¶
訓具在方&KR0125;&KR0002;果有意何用遲疑等待何用凖擬安排只¶
從今日爲始随處提撕随處收拾随時體究随事討論但¶
使一日之間整頓得三五次理會得三五事則日積月累¶
自然純熟自然光明矣&KR0002;只如此立得箇題目頓在靣前¶
又&KR0077;低徊前郤不肯果決向前真實下手則悠悠歳月豈¶
肯待人恐不免但爲自欺自誣之流而終無得力可恃之¶
地也何程二君能招致之甚善甚善來書巳報之矣何兄¶
<pb:KR4d0226_SBCK_060-4a>¶
書中問及三事雖未要切然巳是能著實講究&KR0002;更精進¶
未可量也後來之秀未見有能勇徃直前探討&KR0018;荷以續¶
傳道之脉茲爲可歎耳¶
　　　答周南仲¶
誠其意者自脩之首也母者禁止之辭自欺云者知爲善¶
以去惡而心之所發有未實也慊快也足也獨者人所不¶
知而巳所獨知之地也言自脩者知爲善以去其惡則當¶
實用其力而禁止其自欺使其悪悪則如悪悪臭好善則¶
如好好色皆務決去而求必得之以自快足於巳不可徒¶
苟且以徇外而爲人也然其實與不實盖有他人所不及¶
知而巳獨知之者故必謹之於此以審其㡬焉¶
　　　答周南仲¶
<pb:KR4d0226_SBCK_060-4b>¶
此言小人隂爲不善而陽欲揜之則是非不知善之當爲¶
與惡之當去但不能實用其力以至此耳然欲揜其惡而¶
卒不可揜欲詐爲善而卒不可詐則亦何益之有哉此君¶
子所以重以爲戒而必謹其獨也¶
　　　答孟良夫(猷)¶
示喻爲學之意甚善但伊洛埀訓以持敬爲先此要切之¶
語&KR0002;不於此處立得根本即讀書應事思惟計度徒成紛¶
擾卒無歸&KR0043;之地&KR0002;能於此用力則動静之間無適而不¶
爲學矣有書數&KR0125;託茂實送學中與諸生共之能徃一觀¶
當有益也聞當路有奉薦者足見公論之不泯甚慰然更¶
深其本以湏時用乃所望耳¶
　　　答許生(中應)¶
<pb:KR4d0226_SBCK_060-5a>¶
去歳薛象先過此極道左右賢徳令聞之羙甚恨跧伏無¶
因縁相見今者乃承惠書一通反復讀之益見所以求道¶
郷學之意深以爲幸至於稱引前輩比擬非倫則有所不¶
敢當也左右以應舉覔官羙名好事之學爲不足學而欲¶
講乎義理以求脩巳治人之方固巳不繆於所趨矣夫道¶
之體用盈於天地之間古先聖人旣深得之而慮後世之¶
不能以逹此於是立言垂教自本至末所以提撕誨&KR0346;於¶
後人者無所不備學者正當熟讀其書精求其義考之吾¶
心以求其實參之事物以驗其歸則日用之間諷誦思存¶
應務接物無一事之不切於巳矣來喻乃謂讀書逐於文¶
義玩索堕於意見而非所以爲切巳之實則愚有所不知¶
其說也世衰道㣲異論蠭起近年以來乃有假佛釋之似¶
<pb:KR4d0226_SBCK_060-5b>¶
以亂孔孟之實者其法首以讀書窮理爲大禁常欲學者¶
注其心於茫昧不可知之地以僥倖一旦恍然獨見然後¶
爲得盖亦有自謂得之者矣而察其容貌辭氣之間脩巳¶
洽人之際乃與聖賢之學有大不相似者左右於此無乃¶
亦惑其說而未能忘耶夫讀書不求文義玩索都無意見¶
此正近年釋氏所謂㸔話頭者世俗書有所謂大慧語録¶
者其說甚詳試取一觀則其來歴見矣&KR0002;曰儒釋之妙本¶
自一同則凢彼之所以賊恩害義傷風壊教聖賢之所大¶
不安者彼旣悟道之後乃益信其爲幻妄而處之愈安則¶
亦不待他求而邪正是非巳判然於此矣又如所謂寕有¶
人皆得見之過無或有不睹不聞之欺夫中庸之言正謂¶
道體流行&KR0004;無間斷是以無所不致其戒懼非謂獨戒懼¶
<pb:KR4d0226_SBCK_060-6a>¶
乎隠㣲而忽畧其顯著也&KR0002;如來喻則人所共見之處間¶
斷多矣而曰循是存養不疾不徐吾恐其未免爲好髙欲¶
速之&KR0057;者也至如孟子所謂非義襲而取之文義本自分¶
明而今學者未嘗細考但據口耳相承以至施安失所者¶
盖十人而二五也旣勤下問不敢不盡其愚然亦未暇詳¶
究其曲折幸深察之當否俟報也近至富沙見陳守舎人¶
說及建閣藏書事欲以記文見委而未得其詳今收張卿¶
元善蔡兄季通書備見首末偶數日脚氣發作不能飲食¶
而右臂亦痛至不能親執筆憊卧支離口占布此知代期¶
不逺他日病起草得記成當因薛卿轉逹代者或同官中¶
必有能竟其事者但恐文詞鄙俚議論不同未必可用耳¶
　　　答章季思(康)¶
<pb:KR4d0226_SBCK_060-6b>¶
辱書具悉雅志大抵聖賢之教不過慱文約禮四字慱文¶
則須多求慱取熟講而精擇之乃可以浹洽而通貫約禮¶
則只敬之一字已是多了日用之間只以此兩端立定程¶
課不令間斷則乆之自有進歩處矣¶
　　　答顔伯竒昆仲(椅柖)¶
聖門設教具有科條持守講習要當各致其功無所偏廢¶
而不使有頃刻之間㫁焉則當有以自得其趣矣¶
　　　答杜叔髙(游)¶
徃歳辱訪於湖寺且以佳篇爲贈讀之知所志之不凡然¶
恨去國怱怱未得從容罄所懐也兹辱枉書并&KR0009;兩論詞¶
意竒偉則所以知足下者益以深矣顧念頃與仁里諸賢¶
屢講此事尚多未契足下必巳聞之&KR0002;以愚言爲是則固¶
<pb:KR4d0226_SBCK_060-7a>¶
無今日之辨&KR0002;以爲非則又何以見語爲哉聖逺道晦人¶
心頗僻險詞怪說雜然並起不憚於誣天罔聖詭經破義¶
而務以適其利欲之私自非剛徤明哲之才&KR0192;然以勝私¶
復理爲巳任者鮮不惑焉率獸食人人將相食其兆巳見¶
於此甚可懼也足下試以愚言思之反諸其身而驗以聖¶
賢之明訓必有以得其本心之正然後可以燭理揆事而¶
無不合母徒苦心勞力爲此附會穿鑿而卒以䧟溺其良¶
心也¶
　　　答杜叔髙¶
示喻克巳之說甚慰所望道理分明本如大路聖賢又如¶
此指示提撕不爲不切今人都不理會&KR0077;别去千生萬受¶
杜撰百般胡說亂道於自已分上了無分毫利益只可誑¶
<pb:KR4d0226_SBCK_060-7b>¶
嚇他人然亦只誑嚇得不識底人&KR0002;&KR0013;識道理人旁&KR0065;冷¶
㸔成甚模様此區區所以於前日靣論之際不能不失&KR0015;¶
於賢者之言也今承來喻乃知後來思之有得力處此又¶
見賢者資質本自過人但從前本欲誑人&KR0077;反爲人所誑¶
今日一聞逆耳便能發晤於心不易得也然克巳固學者¶
之急務亦須見得一切道理了了分明方見日用之間一¶
言一動何者是正何者是邪便於此處立定脚根凡是巳¶
私不是天理者便克將去不但輕躁二字也辛文相會想¶
極欵曲今日如此人物豈易可得向使早向裏來有用心¶
處則其事業俊偉光明豈但如今所就而巳耶彼中見聞¶
豈不有小未安者想亦具以告之渠旣不以老拙之言爲¶
嫌亦必不以賢者之言爲忤也¶
<pb:KR4d0226_SBCK_060-8a>¶
　　　答程珙¶
示喻正名之說胡氏所論固有未盡然其大義謹&KR0202;而聖¶
人之妙用變通又自有不可測者不可以私情常識議其¶
方也如以爲疑則食肉不食馬肝未爲不知味姑置此而¶
議其切於吾身者焉可也¶
　　　答王南卿¶
熹方幸閑中得與一二學徒整理舊書而忽蒙恩&KR0053;用雖¶
實衰老不敢以逺爲辭但恐迂踈議論多與時背一辭不¶
獲比巳再上傳聞諸公亦無相彊之意計必得之矣萬一¶
未遂則又未知所以爲計也示及隊圖雖不知兵然頃讀¶
曹公杜牧孫子見其所論車乗人數諸儒皆所未言唯友¶
人蔡季通每論此事以考周禮軍制皆合今得此書乃知¶
<pb:KR4d0226_SBCK_060-8b>¶
前輩巳嘗用之而有効矣是其可傳無疑也跋尾所論皆¶
精當卒章辨荆公事則恐未然家有荆公與襄敏公手帖¶
數&KR0083;見當時事&KR0002;非荆公力主於内則群議動揺决難成¶
功但是後來襄敏見其他政事多出於聚歛掊克之意故¶
不免有異論耳&KR0002;論熈河之事則二公實同心膂無異說¶
也幸試思之恐須畧轉換過乃可取信其帖今録以上呈¶
荆公政事固多失然此一事&KR0077;是㸔得破也¶
　　　答王南卿¶
長沙除命深感上恩但老病衰&KR0180;昏塞廢忘恐不能堪一¶
道之&KR0009;而&KR0298;辭不獲上語丁寕伏讀皇恐遽欲起拜而鄙¶
意尚有少疑又苦足疾未容拜受遂旦&KR0043;留更須旬日可¶
決去就萬一可徃不知老兄能一乗興相過否所欲扣者¶
<pb:KR4d0226_SBCK_060-9a>¶
千條萬端非靣不能究但恐不成行即此㑹又未可知耳¶
所改後語甚佳但恐金人立唃氏後一節恐不足深辨耳¶
彼於我爲外臣而反連夏虜以爲&KR0065;患則我之討伐自爲¶
義舉彼於金虜非相吞之國則金人立之以&KR0035;黨在彼不¶
失爲逺交近攻之計而外假存亡&KR0071;絶之名又足以使之¶
怨我而徳彼亦其狡計之過人也豈足爲義舉哉且唃厮¶
囉旣有罪則當時討其所立之子自不爲過正不必以討¶
其叛孫自解雖或金虜能立厮囉所立之後亦未足以愧¶
我而爲賢也又謂因進陣法而或以咎荆公亦不記是誰¶
說然此事只合論其取之是非而其&KR0200;細皆不足較&KR0002;果¶
是矣則雖進陣法亦何不可之有耶又云今爲荆公之累¶
恐此句亦未甚穩不知盛意是謂我累彼耶彼累我耶&KR0002;¶
<pb:KR4d0226_SBCK_060-9b>¶
我累彼則此語可用而非所爲立說之意不然則恐當改¶
之爲安或云今以荆公爲累語意似覺深厚也妄論如此¶
目昬不見字老草勿恠而并詳之幸幸甚甚陣法印本有¶
便求數&KR0125;¶
　信州有潏水集印本乃長安人李復之文記董氊非唃¶
　厮囉之子乃盗厮囉之妻而&KR0060;其國不知曽見之否事¶
　冗不暇細㸔更考之也¶
　　　答王南卿¶
陣法細㸔尚有誤處如上卷第五板陣法内右&KR0065;兩隊各¶
欠馬軍紅&KR0039;二十五人第四版陣法凡馬軍後並無押隊¶
照隊中卷第一版四十萬人而増之至三十萬其四字當¶
作由字幸更詳考恐更有此等當改正也¶
<pb:KR4d0226_SBCK_060-10a>¶
　　答汪易直¶
示喻尊名之意極荷不鄙但今朋友必巳有所&KR0091;徃時忘¶
記奉扣後便幸批示或巳得先端明本㫖即不必改也疑¶
義數條意皆甚正但首章管仲事程子所推聖人本意恐¶
巳得之盖其不死子紏而從桓公乃是先迷後得如今叛¶
逆而遭赦宥自無可死之理然此事夫子當時不曽明言¶
但今以其言專取其功而畧無譏貶之詞可以推見之耳¶
&KR0002;果有罪則聖人必有㣲詞以見功過不相掩之意不特¶
如此說矣故疑程子此義講之甚精而鄙意所疑則其曰¶
&KR0002;當死而不死則後雖有功亦不復取此則未安耳功自¶
功過自過&KR0002;過可以掩功則功亦得以掩其過矣康節先¶
生論學春秋者當先定五伯之功罪而以五伯爲功之首¶
<pb:KR4d0226_SBCK_060-10b>¶
罪之魁此語最爲切當然非獨論古事爲然也見諸行事¶
則操賞罰之權持黜陟之柄者亦當以是爲心乃能盡用¶
一世之材以濟天下之務而不失其正耳仁之一字以其¶
徳而言則必心無私而事當理乃能當之&KR0002;其功則惟利¶
澤及人有恩有惠便可&KR0091;之&KR0004;不計其徳之如何也偶來¶
城中人事冗擾且畧爲論此條試更思之餘俟還家奉答¶
别附便也夫子說可與立未可與權程子說春秋大義易¶
見而時措從宜者爲難知此等處更宜致思思而得之則¶
所示數條皆可&KR0011;推矣然此不可以強通&KR0077;湏反求諸心¶
向性分上講究存養始當有以自得耳未由靣論臨風馳¶
想切㡬力學自愛¶
　　　答汪易直¶
<pb:KR4d0226_SBCK_060-11a>¶
示喻自訟之篇足見立志爲巳之切&KR0057;以爲慰此正大學¶
所謂誠其意者然意不能以自誠故推其次第則欲誠其¶
意者又必以格物致知爲先盖仁義之心人皆有之但人¶
有此身便不能無物欲之蔽故不能以自知&KR0002;能随事講¶
明令其透徹精粗巨細無不貫通則自然見得義理之恱¶
心猶芻豢之恱口而無待於自欺如其不然而但欲禁制¶
抑遏使之不敢自欺便謂所以誠其意者不過如此則恐¶
徒然爲是迫切而&KR0046;㣲之間終不免爲自欺也舊說大學¶
此章盖欲發明此意而近日讀之殊覺未透因畧更定數¶
句今謾録去試深察之以爲何如也近思小本失於契勘¶
致有差誤此執事不敬之罪也後來此間書坊别刋得一¶
本卷尾所增巳附入卷中仍削去重出數字矣偶未有别¶
<pb:KR4d0226_SBCK_060-11b>¶
本旦夕求得續當附去也¶
　　　答彭子夀(&KR0027;年)¶
齋銘之屬豈所敢承况此病餘昏憊將何以發明聖賢之¶
㫖爲日用功夫之&KR0135;乎然&KR0060;聞之大學於此雖&KR0002;使人戒¶
夫自欺而推其本則必其有以用力於格物致知之地然¶
後理明心一而所發自然莫非真實如其不然則雖&KR0082;防¶
㣲謹獨無敢自欺而正念方萌私欲随起亦非力之所能¶
制矣&KR0060;意髙明於此非有所未察特因來喻僣復言之以¶
爲誠能於此益致其功則亦無待於暬御之箴而學日益¶
進徳日益修矣¶
　　　答彭子夀(以日不足一作不足日以)¶
垂喻中庸疑義别&KR0083;甚詳乃知賢者於此方且以講求經¶
<pb:KR4d0226_SBCK_060-12a>¶
㫖究極精㣲以日不足爲事世間利害固未易以入其胷¶
次也修道之教修之者固專出於人事而所脩之道則天¶
地萬物之理莫不具焉是乃天人之合亦何害其爲同耶¶
又論事豫之說張㳺不同盖此章首尾以誠爲本而推其¶
所以誠者乃出於明善故釋其文義且得以誠爲言如大¶
學之序始於格物而其後乃云壹是以脩身爲本亦此&KR0011;¶
也&KR0046;㣲聞見之分當時偶見如此而謾序之&KR0002;疑未安置¶
之無害此非大義所繋不足深論也智仁勇經文本不曽¶
分&KR0002;以爲疑亦不足論但諸家所分&KR0077;未穏當必欲分之¶
則須從今說乃爲盡善&KR0002;如來喻則仁字不合列於三徳¶
之中而又位於其次盖聖人之言其名理随處輕重所指¶
不同讀者須随其輕重而讀之乃見其意不可一槩死殺¶
<pb:KR4d0226_SBCK_060-12b>¶
排定也鄙見如此不審明者以爲如何如復未安更望報¶
及也¶
　　　答折子明¶
伏蒙鐫喻先正墓文使人三返而勤懇益至熹雖至愚心¶
非木石豈不惻然有動於中亦何忍爲此牢辭固拒以逆¶
盛意實以衰悴心目俱疲不堪思慮檢閱而兩年以來名¶
在罪籍毎讀邸報觀其怒目切齒之態未知將以此身終¶
作如何處置然後快於其心未嘗不惕然汗出浹背沾衣¶
也是以年來絶不敢爲人作一字近所祈懇百拜而辭者¶
巳數家矣&KR0002;以尊喻之嚴遽弛此禁則四面之責紛然而¶
至從之則召禍不從則取怨反復思之未見其可兼餘年¶
無㡬疾病侵凌神思昏然豈有精力可以給此切告矜亮¶
<pb:KR4d0226_SBCK_060-13a>¶
貸此殘生不勝千萬哀懇之至¶
　　　答劉君房(元城之孫)¶
先正忠定公有徳有言&KR0255;而不朽百世之下聞者興起而¶
熹之外舅聘士劉公嘗得親見而師承之熹少時猶及&KR0060;¶
聞其餘論於忠定公之言行志節詳矣是以雖不得及其¶
門墻而想望其聲容猶&KR0002;相接不止於今世&KR0083;上所傳而¶
巳也今辱惠書乃知其後人所以繼業承家之意如此而¶
所以見顧者又甚厚非淺陋之所敢承也但來喻頗以未¶
有世其禄者爲憂此則賢者慮之過矣先徳遺風具在方¶
冊有能誦其言行其行不替其志節則所以世其家者孰¶
大於是彼區區之外物何足道哉又承&KR0011;次遺文巳就篇¶
帙見使爲之序引以傳來世此則又豈晚生妄意所敢㡬¶
<pb:KR4d0226_SBCK_060-13b>¶
及但&KR0133;亟遂鋟木傳之其人使熹與有聞於大體之純全¶
則爲幸甚矣¶
　　　答劉君房¶
所喻讀易甚善此書本爲卜筮而作其言皆依&KR0090;數以斷¶
吉㐫今其法巳不傳諸儒之言&KR0090;數者例皆穿鑿言義理¶
者又太汗漫故其書爲難讀此本義啓蒙所以作也然本¶
義未能成書而爲人&KR0060;出再行模印有誤觀覽啓蒙本欲¶
學者且就大傳所言卦畫耆數推㝷不須過爲浮說而自¶
今觀之如論河圖洛書亦未免有剰語要之此書真是難¶
讀不&KR0002;詩書論孟之明白而易曉也此是僞學見識不審¶
明者以爲如何¶
　　　答曾無擇¶
<pb:KR4d0226_SBCK_060-14a>¶
所示疑義悉巳報去但&KR0116;得多是在外邊㸔未有箇入頭¶
處須更虚心靜慮將聖賢言語從裏靣親切處㸔出來庶¶
幾見得意味不爲空言不然似此泛濫含胡無益於事終¶
乆不得力也¶
　　　答曽無疑(三)¶
昨承枉書奉報草草方以爲愧忽辱再告益荷眷勤且審¶
比日涼秋起處佳福足以爲慰詩卷寵示&KR0057;認不鄙之意¶
三復以還旣歎其精麗警㧞之不可及又重歎其不爲大¶
言險語以&KR0300;世俗之耳目也然承諭及爲學之意則似所¶
志又有不止於此者此&KR0057;區區所樂聞但未知雅意姑欲¶
粗一闖其藩籬而爲彼善於此之計耶抑將勇革舊習而¶
真欲一蹴以至道也如前之說則非區區所敢知如後之¶
<pb:KR4d0226_SBCK_060-14b>¶
說則如來喻之云固非不善然欲自是以求道則恐亦未¶
免爲空言也大率人之爲學當知其何所爲而爲學又知¶
其何所事而可以爲學然後循其次第勉勉而用力焉必¶
使此心之外更無異念而舊習之能否世俗之毁譽身計¶
之通塞自無一毫入於其心然後乃可㡬耳此固未易以¶
毫楮旣而承見語亦將有枉顧之期矣儻得靣論庶竭鄙¶
懐顧此迂闊干觸科禁恐非賢者進取之利更冀審處於¶
未動之前毋使貽後日之悔焉乃所&KR0133;也¶
　　　答曽無疑¶
辱書良以爲慰而反復來喻巳得雅志之所存則區區所¶
疑亦不敢&KR0046;也盖嘗聞之孟子之言有曰人之所以異於¶
禽獸者㡬希庶民去之君子存之此君子所爲而學也然¶
<pb:KR4d0226_SBCK_060-15a>¶
欲存此則必有以識此之爲何物而後有以存之旣識之¶
則所以存之者又必勉勉孜孜而不少懈焉然後乃可㡬¶
也此君子之所以爲學者而終身勉焉唯恐一毫之不盡¶
而不敢少貳其心者也今足下自謂學無本原心常駁雜¶
豈亦自&KR0116;其未嘗用力於此而然耶此其自知亦明矣然¶
又欲因其固有而循習之則亦可以殊塗而同歸則未知¶
足下所謂固有者爲何物又如何而循習之與何者爲殊¶
塗又同歸於何許也又謂雖舊習之未忘而未嘗爲學之¶
累則又未知今之新者爲何學而昔之舊者&KR0002;何而能不¶
爲之累也凢此所云&KR0060;恐非獨熹之愚有所不解意者足¶
下之心亦未必能别其孰爲同異而孰爲是非也足下幸¶
試思之其然乎其不然乎如其果然則&KR0133;姑以前者所引¶
<pb:KR4d0226_SBCK_060-15b>¶
孟子之言爲主而慱考古昔聖賢之遺訓以參驗之則夫¶
人之所爲而學與其所以學者不待外求而得之於我向¶
之所謂固有所謂同歸者始爲有以識之而知昔之舊者¶
真不足■而果有累乎今日之新矣人之爲學必其有以¶
先識乎此而知取舎之所定然後其功夫利病可得而言¶
如其不然徒爲論說皆是空言無下落處無所&KR0024;於事也¶
景陽季章於此皆嘗有聞雖未知其後來所進如何然苟¶
善取之亦當有以爲&KR0135;矣吾人旣不見用於世只有自巳¶
分上一叚功夫&KR0002;見得門戸分明端緒正當實用得些子¶
氣力乃可以不&KR0018;降&KR0454;秉彛之重此外&KR0200;&KR0200;一知半解正¶
不足爲重輕也不審明者亦有意乎¶
　　　答曽無疑¶
<pb:KR4d0226_SBCK_060-16a>¶
示喻爲學之方固得其要然&KR0002;只如此便了則論語只須¶
存此兩條其餘皆可以削去矣聖人教人慱學審問謹思¶
明辨而篤行之盖於理之巨細精粗無所不講然後胷次¶
光輝明徹無所不通踐履服行無非真實似不當如此先¶
立界限預設嫌疑以自障礙也¶
　　　答曽無疑¶
承喻令兄䘮期於禮聞訃便合成服當時自是成服太晚¶
固巳失之於前然在今日祥練之禮&KR0077;當計成服之日至¶
今月日實數爲節但其間忌日&KR0077;須别設&KR0021;奠始盡人情¶
耳¶
謂聖人以喜怒動其志固爲不可&KR0002;謂都無所動則是聖¶
人心如木石而喜怒之見於外者特爲僞耳豈有是理哉¶
<pb:KR4d0226_SBCK_060-16b>¶
此等處須是存養體驗自做得些工夫當自見之難以淺¶
識懸斷也¶
學習之習與傳習之習非有不同傳即謂所學也大抵慱¶
學審問學之事也謹思明辨而力行之習之事也集注中¶
所載諸先生說甚備可細考之¶
來喻忠恕二說皆近之熹郷來所論正謂如此近復細觀¶
乃有未盡已於論語集注中更定其說矣試詳考之當見¶
曲折所謂&KR0060;恐狂騖髙逺者視之(云云)&KR0077;不當如此顧慮¶
終身行之自是學者事於聖人何所預哉¶
蓍數之說其義亦精但不知所謂老隂老陽其數則一少¶
隂少陽其數乃三是如何盖四&KR0090;之變極於六十有四老¶
陽十二老隂四少陽二十少隂二十八乃自然之數不容¶
<pb:KR4d0226_SBCK_060-17a>¶
増减揲者随其所得而言之又何慮其不可觀變耶¶
揲法&KR0004;爻成則便止有三十二卦二爻成則便止有十六¶
卦三爻成則便止有八卦四爻成則便止有四卦五爻成¶
則便止有二卦亦是自然次序節次可見今所疑者亦何¶
嫌哉¶
揲蓍之法周禮領於太卜之官計其法度必甚詳密今皆¶
不可見矣獨頼大傳有此數句可以略見彷彿而以今推¶
之亦無不可通處學者旣不得見當時舊法則亦且當守¶
此不當妄以私意横起計度也蒿固非蓍然亦猶是其&KR0011;¶
&KR0002;以木棊竹筭金錢當之則其去蓍益逺矣又如所言交¶
重之論亦所未曉交者拆之聚故爲老隂重者單之積故¶
爲老陽亦何疑之有乎然此六爻旣成而畫地以記之&KR0090;¶
<pb:KR4d0226_SBCK_060-17b>¶
耳於揲法&KR0004;無所預也¶
　　　答曽無疑¶
所論爲學之意甚荷不鄙但&KR0002;果有所得出言吐氣便自¶
不同&KR0138;見如此分踈解說欲以自見其能而唯恐人之不¶
信便是實無所得自明眼人觀之固不待其詞之畢而有¶
以識之矣孝悌忠恕&KR0002;淺言之則方是人之常行&KR0002;不由¶
此即日用之間更無立脚處故聖人之教未嘗不以爲先¶
如所謂入則孝出則悌忠恕違道不逺是也&KR0002;極言之則¶
所謂通于神明光于四海無所不通而曽子所以形容聖¶
人一貫之妙者亦不過如此又非如前者言之可易而及¶
也故大學之道必以格物致知爲先而於天下之理天下¶
之書無不慱學審問謹思明辨以求造其義理之極然後¶
<pb:KR4d0226_SBCK_060-18a>¶
因吾日用之間常行之道省察踐履篤志力行而所謂孝¶
悌之至通于神明忠恕之一以貫之者乃可言耳盖其所¶
謂孝悌忠恕雖只是此一事然須見得天下義理表裏通¶
透則此孝悌忠恕方是活物如其不然便只是箇死底孝¶
悌忠恕雖能持守終身不致失墜亦不免但爲郷曲之常¶
人婦女之檢押而巳何足道哉今且以所舉有子曽子之¶
言觀之似於文義之間全未考究雖近世先&KR0116;如程夫子¶
之言所以發明其妙者恐皆未嘗過目而經心而況於其¶
他義理精㣲千差萬别豈能一一㑹其㫖歸也哉故熹&KR0060;¶
以爲今日與其自辨以求合枉費言語枉費心力不&KR0002;一¶
切放下便依此說且將大學論語反復熟讀而因程子之¶
言與其門人數公之說以求聖賢之指意所在句句而講¶
<pb:KR4d0226_SBCK_060-18b>¶
字字而思使無毫髪不通透處則自不須如此妄自拘束¶
強作主張也無疑試更思之恐或可信則一兩月間天氣¶
差暖或能乗興一來靣罄其說庻㡬彼此殫盡免至如此¶
擔閣虚費光隂也晷景製作甚精三衢有王伯照侍郎所¶
定官曆刻漏圖一編亦與此同曆&KR0090;之學自是一家&KR0002;欲¶
窮理亦不可以不講然亦須大者先立然後及之則亦不¶
至難曉而無不通矣北宫黝似孟施舎孟子本文無此語¶
不知㝷常如何曉會此句未敢輕論其得失也¶
　　　答曽無疑¶
子約書來必盛稱無疑之爲人但不知中間相聚所與切¶
磨誦說者果爲何事計於&KR0131;要親切處亦未必能盡所懐¶
爾日月逝矣歲不我與丈夫有志者豈當爲此悠悠泛泛¶
<pb:KR4d0226_SBCK_060-19a>¶
徘&KR0422;猶豫以老其身乎¶
　　　答曽擇之(祖道)¶
禮即理也但謂之理則疑&KR0002;未有形迹之可言制而爲禮¶
則有品節文章之可見矣人事如五者固皆可見其大槩¶
之所宜然到禮上方見其威儀法則之詳也節文儀則是¶
曰事宜細考之忠恕二字其本義只是學者衆人之事曽¶
子所言乃借此以形容聖人一貫之妙程子之言又借天¶
地造化之體用以明聖人之事須作三節㸔見得各有下¶
落則一章之指自通貫矣更徐玩之非欲速所能逹也¶
此說未然但&KR0238;雕語意深密難㝷而曽&KR0039;之言可以玩索¶
而見其意&KR0002;見得曽&KR0039;意則&KR0238;雕之意亦可得矣且㸔程¶
子說大意兩字是何意二子見得是向甚處如何見得¶
<pb:KR4d0226_SBCK_060-19b>¶
　　　答曽擇之¶
　仁者心之徳愛之理也¶
仁者心之徳猶言&KR0243;者水之徳燥者火之徳愛之理猶言¶
木之根水之原試以此意思之¶
　盡巳之謂忠祖道&KR0004;以爲盡吾心之所至而無一毫自¶
　&KR0046;先生以爲語未瑩祖道再思之恐止是竭盡吾心而¶
　無一毫不足之義¶
後語轉踈前語只自&KR0046;二字不切須知不必自&KR0046;然後爲¶
不忠但有不盡處便是病也¶
　主一無適之謂敬¶
此等語須力行之方見得真實意味¶
　禮者天理之節文人事之儀則¶
<pb:KR4d0226_SBCK_060-20a>¶
更就天人上㸔¶
義者事之宜也¶
更以孟子說義處推之¶
忠恕¶
曽子忠恕二字便是一以貫之底注脚可更以二程先生¶
及上蔡說反復體認仍以集注之說參之便見聖賢之意¶
直是細宻不是泛然儱侗說話¶
　以約失之者鮮矣¶
約有&KR0053;歛近裏著實之意非徒簡而巳(止蔡說得好)¶
　徳不&KR0012;¶
此徳不&KR0012;與易中說徳不&KR0012;不同此但言有徳者聲氣相¶
求自不&KR0012;立故必有鄰易中却是說敬義旣立則内外兼¶
<pb:KR4d0226_SBCK_060-20b>¶
備則其徳盛而不&KR0012;也¶
　&KR0238;雕開曽&KR0039;¶
二子是信箇甚底又是如何地信曽&KR0039;語可更以集注爲¶
主子細體驗仍㸔上蔡之說發明得亦親切¶
　三年之䘮而復有期䘮者當服期䘮之服以臨其䘮卒¶
　事則反&KR0004;服或者以爲方服重不當改衣輕服不知如¶
　何¶
或者之說非是¶
　卒哭¶
百日卒哭乃開元禮以今人葬或不能如期故爲此權制¶
王公以下皆以百日爲斷殊失禮意古者士踰月而葬葬¶
而虞虞而卒哭自有日數何疑之有但今人家諸事不辨¶
<pb:KR4d0226_SBCK_060-21a>¶
自不能及此期耳&KR0002;過期未葬自不當卒哭未滿一月則¶
又自不當葬也¶
　　　答曾擇之¶
前書所說欲於一字中推㝷曲折不知後來㸔得如何恐¶
亦不必如此但從頭㸔到要&KR0131;處更加功夫子細辨别而¶
不&KR0131;要處亦不可草草則乆之自然浹洽貫通精粗一致¶
矣季章說致曲處不知如何今亦不記當時所說大抵彼¶
中朋友㸔得文字踈畧不肯依傍先儒成說反覆體驗而¶
便輕以巳意著字下語正使得其大意中間亦不免有空¶
闕處相接不著欲革此弊莫&KR0002;凢百放低且將先儒所說¶
正文本句反覆&KR0636;泳庶㡬乆乆自見意味也¶
　　　答曽擇之¶
<pb:KR4d0226_SBCK_060-21b>¶
所論曽&KR0039;大意則然但謂&KR0238;雕開有經綸天下之志則未¶
必然正是巳分上極親切處自覺有未盡耳雖其見處不¶
及曾&KR0039;之開闊得處未至如曽&KR0039;之從容然其功夫精宻¶
則恐&KR0039;有所不逮也以此見二人之規模格局大槩不相¶
上下然今日只欲想&KR0090;聖賢胷襟灑落處&KR0077;未有益須就¶
自家下學致知力行處做功夫覺得極辛苦不快活便漸¶
見好意思也天下歸仁之說程先生是說實事吕與叔恐¶
不免堕於虚見其得失自可見也季宏之來只是要求跋¶
尾全然不曾講學&KR0077;須曽理會作文大率彼間士人多是¶
如此郷外走作不曽郷裏思量論其淵源盖有不得不任¶
其責者矣甚可嘆也因其告歸附此爲報熹衰病沈痼腹¶
心之患已成尚思更與朋友講論此事少革流弊以垂永¶
<pb:KR4d0226_SBCK_060-22a>¶
乆賢者無事更能見過相聚旬月是所望也¶
　　　答王才臣¶
來喻縷縷備見雅志然於讀書窮理所得所疑未有以見¶
教者而較短量長非人是已之意實多&KR0002;果有得於義理¶
之歸恐不應更有此病也明者思之以爲如何苟有取焉¶
則願置此而姑相與實講所疑乃千萬之幸也無疑書來¶
其大指與左右亦相似巳詳報之或因過目併以一言論¶
其得失可也六詠之需非敢忘之實以年來纂次禮家文¶
字頭項頗多衰病之餘精力向盡無暇可及亦覺未是急¶
務故不敢以奉凂爾格齋大字此&KR0077;好箇題目顧未知所¶
以充之者如何寫字亦非所難&KR0408;此兩日寒甚衰病拘攣¶
不可轉動向後睛暖當試爲之以奉&KR0009;也承有枉顧之意¶
<pb:KR4d0226_SBCK_060-22b>¶
&KR0057;荷不鄙&KR0002;得㑹靣彼此傾倒以判所疑何幸如之未間¶
千萬及時專力使有箇端的用心處庶㡬合并之日有可¶
討論也子直詩甚佳南容之篇&KR0057;有餘味巳輙爲題其後¶
因書幸以報也¶
　　　答度周卿(正)¶
比來爲況如何讀書探道亦頗有新功否耶歲月易得義¶
理難明但於日用之間随時随處提撕此心勿令放逸而¶
於其中随事觀理講求思索沈潜反復庶於聖賢之教漸¶
有黙相契處則自然見得天道性命真不外乎此身而吾¶
之所謂學者舎是無有别用力處矣因書信筆不&KR0116;縷縷¶
切勿爲外人道也¶
　　　答李誠之(&KR0003;)¶
<pb:KR4d0226_SBCK_060-23a>¶
特承&KR0009;示新刻二先生祠記并枉長書一通記文鄙淺而¶
書意勤厚非區區所敢當也然先生之道即伏羲堯舜禹¶
湯文武周公孔孟所傳之道先生之書即所以發明六經¶
孔孟之書&KR0004;非别有玄妙竒特自爲一家之說而與古之¶
聖賢異軌殊轍也世之君子固未必嘗讀其書而驟讀其¶
書亦未能遽曉是盖不唯不知程氏之學實乃并與古昔¶
聖賢之學而不之知也舉世昏&KR0256;恬不覺悟而其聦明辯¶
慱能爲文字語言名有氣槩才力者則其惡之爲&KR0057;甚今¶
以門下之才之羙宜巳無愧此數者而其用心獨不然盖¶
不惟立祠伐石以著其尊慕之意而來書之喻又將不鄙¶
迂陋而辱問津焉此其志豈獨賢於今世之士也哉&KR0060;感¶
下問之勤故粗論其梗槩如此近所刋定大學章句一通¶
<pb:KR4d0226_SBCK_060-23b>¶
今致几下所欲言者不能外此幸一讀而三思之其必將¶
有以得之而異時所以見於文章事業者愈有光矣僣率¶
皇恐¶
　　　答李誠之¶
昨蒙不鄙俾撰先正文集後序自知不文不足以副厚意¶
顧以先契之重郷徃之深且欲託此以少見尊奬節義别¶
嫌明㣲之意以是不敢力辭而輙草定其說以求啇訂區¶
區之心盖未敢自以爲是也所欲更定尊復明辟四字刋¶
去繁冗著語精切前輩所謂自有穩字正此謂也玩味歎¶
服不能自巳但平賊之功雖由外濟之語乃是區區鄙意¶
分功紀實以息爭論之㣲指朱丞相所記當時之事非不¶
詳明正以欲專其功而反詆吕張爲敗事又其後深詆李¶
<pb:KR4d0226_SBCK_060-24a>¶
趙諸公誣謗巳甚故讀者徃徃心非而鼻&KR0015;之并與其可¶
信者而不信之也&KR0133;熟思之恐不可改如何¶
　　　答徐崇父(僑)¶
日用功夫且得如此照管莫令間斷乆之浹洽自有見處¶
亦不須别立標的便計工程也敖惰之&KR0003;如此引孟子&KR0046;¶
几而卧而以爲當然則巳得之矣何必疑其非本有耶不¶
但孟子如孔子取瑟而歌亦是此&KR0011;但大學之意&KR0077;是恐¶
人於此一向偏&KR0077;更不照管今當㸔此重處識取正意受¶
用省察不必向閑慢處枉費思索也子顔時時徃來甚佳¶
才卿得託門舘甚善其人有立作㸔得道理亦子細儘好¶
從容講論也¶
　　　答林叔恭¶
<pb:KR4d0226_SBCK_060-24b>¶
爲學只要致誠耐乆無有不得不須别生計較思前筭後¶
也¶
　　　答潘子善(時舉)¶
辱書備知學問之志甚善甚幸杜門獨學與周旋師友之¶
間學之難易固不同矣然其用力實在於我非他人所能¶
代也况彼中朋友以書來者巳自數人切切偲偲相觀而¶
善似亦不可謂之全然無助者更在勉力而巳¶
　　　答潘子善¶
便中兩承惠書深以爲慰比日秋凉所履佳勝熹衰病渉¶
秋似有向安之漸但辭職告老皆未報可日深悚&KR0357;之懐¶
耳恭父留此甚乆儘得從容因其行草草附此其他恭父¶
必能言之未間唯冀以時自愛眷集一一佳慶¶
<pb:KR4d0226_SBCK_060-25a>¶
諸疑問各䟽其下矣恭父當能道其詳¶
　　　答潘子善(問易傳近思録)¶
　大畜&KR0143;曰能止徤大正也傳曰能止乎徤者非大正則¶
安能據大畜天在山中之&KR0090;則是能止其徤於下也今¶
　曰止乎徤者不知是止於徤還是止其徤耶伏乞批誨¶
能止徤言以艮之止止乾之徤也傳意亦是如此但其文¶
&KR0020;似倒他亦多此&KR0011;也¶
　習坎八卦中獨坎加習字說者多矣未知義果如何■¶
此等不必深求其說¶
　習坎卦義傳云一始於中有生之最先者也故爲水夫¶
　陽氣之生必始於下復卦之&KR0090;是也今曰始於中其義¶
　如何¶
<pb:KR4d0226_SBCK_060-25b>¶
氣自下而上爲始程說别是一義各有所主不相妨然亦¶
不可相雜¶
　咸上六咸其輔頰舌&KR0060;意此爻冝有悔吝而不言悔吝¶
　何也¶
吉㐫悔吝係乎邪正此但見其不足以感人之意耳未見¶
有失故不得以悔吝言也¶
　遯九三畜臣妾吉傳曰係吝之私恩懐小人女子之道¶
　也故以畜養臣妾則得其心爲吉也小人女子近之則¶
　不孫逺之則怨&KR0002;專以私恩懐之未必不有悔吝而此¶
　爻以爲吉何耶¶
此爻不可大事但可畜臣妾耳御下而有以懐之未爲失¶
正但恐所以懐之者失其正耳¶
<pb:KR4d0226_SBCK_060-26a>¶
<pb:KR4d0226_SBCK_060-27a>¶
&KR0051;傳曰&KR0051;之盛而無徳者無用有也然大有可謂盛矣¶
　而卦有卦徳不知如何¶
元亨利貞本非四徳但爲大亨而利於正之占耳乾卦之¶
&KR0143;傳文言乃借爲四徳在他卦&KR0057;不當以徳論也¶
　&KR0051;六三衆允悔亡傳曰或曰不由中正而與衆同得爲¶
善乎曰衆所允者必至當也&KR0060;謂世固有不義而得衆¶
　如齊之陳氏魯之季氏者矣顧可以爲善乎¶
易是虚設之辭不可以實迹論&KR0002;以卦&KR0090;言之則順而麗¶
乎大明自不應有不善也¶
　家人有嚴君焉傳曰家人之道必有所尊嚴而君長者¶
　謂父母也如此則嚴君作兩字說然自舊諸家只作一¶
　字說未知如何¶
<pb:KR4d0226_SBCK_060-27b>¶
所尊嚴之君長也¶
蹇&KR0004;九大蹇朋來傳以其無剛陽之臣不足以濟蹇&KR0060;¶
謂自古患君之不剛明耳未有有其君而無其臣者也¶
傳又以李固王&KR0098;周顗王導爲言&KR0060;意當時正以無剛¶
　明之君故耳設使有之數子未必能有爲也更乞指教¶
讀易當㸔卦畫時節不可以此論¶
　夬&KR0090;曰居徳則忌傳曰則約也忌防也謂約立防禁則¶
　無潰散某於此義不能無疑更乞批報¶
未詳¶
　艮行其庭不見其人傳曰庭除之間至近也在背則雖¶
　至近不見謂不交於物也外物不接内慾不萌如是而¶
　止乃得止之道夫人豈能不交於物而孑然自立於世¶
<pb:KR4d0226_SBCK_060-28a>¶
　哉意此所謂不交者謂非巳之所當應則雖在至近而¶
　猶不見也&KR0002;非所當應亦感之而動則非所以爲止矣¶
　未知是否¶
熟讀&KR0143;傳之詞可見文義艮其背乃止其所之意程傳恐¶
非本文之㫖¶
　啓蒙&KR0274;㫖篇云仰觀俯察始畫竒偶教之卜筮以㫁可¶
　否不知伏羲之後文王周公之前未有卦及辭何以定¶
　吉㐫敢乞批示¶
此無可考但周禮三易經卦皆八别皆六十有四則疑巳¶
有辭矣¶
　義訓宜禮訓别智訓知仁當何訓&KR0060;意仁只是人心一¶
　箇生理不知以生字訓得否¶
<pb:KR4d0226_SBCK_060-28b>¶
不必湏用一字訓但要曉得大意通透耳¶
明道先生曰學只要鞭辟近裏著巳而巳故切問而近¶
思則仁在其中矣言忠信行篤敬雖蠻貊之&KR0022;行矣言¶
　不忠信行不篤敬雖州里行乎哉立則見其參於前也¶
在輿則見其&KR0029;於衡也夫然後行只此是學質羙者明¶
得盡查滓便渾化&KR0077;與天地同體其次惟莊敬以持養¶
　之及其至則一也&KR0060;謂切問近思是主於致知忠信篤¶
敬是主於力行知與行不可偏廢而此條之意謂随人¶
資質各用其力而其至則一如是則亦有行不假於知¶
者未知如何㐲乞指教¶
切問忠信只是泛引切巳底意思非以爲致知力行之分¶
也質羙者固是知行俱到其次亦豈有全不知而能行者¶
<pb:KR4d0226_SBCK_060-29a>¶
但因持飬而所知愈明耳¶
　恕則仁之施愛則仁之用施與用不知如何分¶
恕之所施施其愛耳不恕則雖有愛而不能及人也¶
人之爲學忌先立標凖&KR0002;循循不巳自有所至矣&KR0060;意¶
&KR0002;以聖人爲標凖何不可之有&KR0002;無所指擬茫然而去¶
將何所歸&KR0043;哉伏乞指教¶
忌先立標凖如孟子所謂勿正者學者固當以聖人爲摽¶
凖然豈可日日比並而較量之乎觀顔子喟然之嘆不於¶
堅髙瞻忽處用功&KR0077;就慱文約禮上進歩則可見矣¶
徳不勝氣性命於氣徳勝其氣性命於徳窮理盡性則¶
性天徳命天理氣之不可變者獨死生脩夭而巳&KR0060;謂¶
　知所攝養者則多夀考肆其嗜慾者則多夭䘮是死生¶
<pb:KR4d0226_SBCK_060-29b>¶
　脩夭亦可變也故程子以火爲喻與此說不合如何¶
正蒙之言恐不能無偏¶
横渠云心要洪放又曰心大則百物皆通心小則百物¶
　皆病孫思邈云膽欲大而心欲小&KR0060;謂横渠之說是言¶
心之體思邈之說是言心之用未知是否¶
心自有合要大處有合要小處&KR0002;只著題目㫁了則便無¶
可思量矣¶
　且見得路逕後各自立得箇門庭歸而求之可矣&KR0060;謂¶
　門庭豈容各立耶有所未解伏乞指教¶
此是&KR0003;讀六經只要從師講問且識得如何下工夫便是¶
立得門庭&KR0077;歸去依此實下工夫便是歸而求之¶
　　　答潘子善¶
<pb:KR4d0226_SBCK_060-30a>¶
比奉從容累月别去不勝悵惘比日秋冷計還舎之乆諸¶
況安適家務酬酢之餘當亦不廢學也此間朋友去多來¶
少早晚亦且講論如常但精力愈衰愧無警切之功耳¶
　　答潘子善¶
所論爲學之意善矣然欲專務静坐又恐墮落那一邊去¶
只是虗著此心随動随静無時無處不致其戒謹恐懼之¶
力則自然主宰分明義理昭著矣然著箇戒謹恐懼四字¶
已是壓得重了要之只是略綽提撕令自省覺便是工夫¶
也所示數條今各奉答可更詳之所論孟子大學說正心¶
處不知敬仲如何說(如何是二說相似處如何/是有此四者心便不正)可更扣之¶
須盡彼說方可判斷未可便以巳意障斷他人話頭也純¶
仁可念此間方爲季通逺謫作惡忽又聞此其禍乃更甚¶
<pb:KR4d0226_SBCK_060-30b>¶
於季通使人不能忘懐然此中近日改移新學復爲僧坊¶
塑&KR0090;摧毁要膂斷折令人痛心彼聖賢者&KR0057;不免遭此厄¶
㑹况如吾輩何足道哉精舎春間有朋友數人近多散去¶
僅存一二未有精進可望者亦縁無長上在彼唱率功夫¶
殊無次第諸友頗思董叔重也¶
或疑清廟詩是祀文王之樂歌然&KR0004;不顯頌文王之徳¶
　止言&KR0135;&KR0021;諸侯旣敬且和與夫與&KR0021;執事之人能執行¶
　文王之徳者何也某曰文王之徳不可名言凡一時在¶
　位之人所以能敬且和與執行文王之徳者即文王盛¶
徳之所在也必於其不可容言之中而見其不可掩之¶
實則詩人之意得矣讀此詩想當時聞其歌者真&KR0002;洋¶
　洋乎如在其上如在其左右又何待多著言語委曲形¶
<pb:KR4d0226_SBCK_060-31a>¶
　容而後足之哉妄意如此不知是否¶
此說是¶
　谷風詩四章就其深矣方之舟之就其淺矣泳之㳺之¶
　集傳以爲興體某疑是比體未知如何乞指教¶
&KR0002;無下靣四句即是比旣有下四句則只是興矣凡此&KR0011;¶
皆然非獨此章也¶
　事君數斯辱矣胡氏曰事君諫不行則當去導友善不¶
　納則當止至於煩瀆則言者輕聽者厭矣是以求榮而¶
　反辱求親而反䟽也某&KR0060;以爲事君而納忠交友而責¶
善職所當然而心之不能巳者本非有求榮求親之心¶
　恐胡氏之說不能無過未知如何¶
胡氏說盡人情未有不是處¶
<pb:KR4d0226_SBCK_060-31b>¶
桞下惠進不&KR0046;賢集註謂不&KR0046;賢不枉道也某&KR0060;疑與¶
　下文必以其道意　莫重疊否尚乞指教¶
兩句相承只作一意讀文&KR0020;然也¶
　乃孔子則欲以㣲罪行㣲罪不知是指魯言是孔子自¶
謂也耶乞指教¶
自謂¶
　知性則知天矣不知知性便能知天亦有淺深耶乞指¶
教¶
窮理到知天處自然見得¶
　飢者&KR0372;食渴者&KR0372;飢某&KR0060;謂此章是借飢渴之害以言¶
　人心之害所謂人心之害恐不止爲貧賤而已凡一切¶
　欲有求之不得而遂不暇擇焉皆是也所謂人能無以¶
<pb:KR4d0226_SBCK_060-32a>¶
飢渴之害爲心害者謂人能無以飢渇害口腹之&KR0011;爲¶
其心害則不憂其不及人矣未知如此說得否¶
此章從來有兩說以意則此說勝盖不欲人以利欲害其¶
心如飢渇之害口腹也以語則不以飢渇之害動其心者¶
爲切於文義未知果孰是但後說差不費力耳¶
　温公稽古録秦論謂知及之仁不能守之雖得之必失¶
　之秦之謂矣又引賈生之論曰仁義不施而攻守之&KR0020;¶
　異也某&KR0060;謂秦以虎狼并天下設使守之以道且不可¶
　保况又非其道耶論者不當徒咎其守之非道而不論¶
　其攻之巳不善也　更乞指教¶
賈生温公之論&KR0002;究其極固爲有病然彼其立論非爲攻¶
取者謀以爲可以如是取之而無害也乃爲旣得之後而¶
<pb:KR4d0226_SBCK_060-32b>¶
謀以爲如是則或可以守耳今且試以身處胡亥子嬰之¶
地而自謀所以處之之冝則彼前日取之之逆者旣不可¶
及矣吾乃可以拱手安坐以待其亡耶¶
　魏論温公謂魏太祖取天下於盗手而非取之于漢室¶
　某於此有所未喻盖盡忠以事君興衰而撥亂此人臣¶
　之軄也安可因其危亂自多其功遂掩取之耶今有巨¶
　室一夕㓂至據其室廬而攘其貲財有強奴悍僕&KR0077;其¶
　群盗而復其室廬不歸之於主而遂以爲巳有謂吾取¶
　之於盗手而非取之於主人其可乎温公之論殆將啓¶
　天下姦雄之心故不能無疑併乞教誨¶
温公此論殊不可曉知其非是足矣不須深論前賢之失¶
也¶
<pb:KR4d0226_SBCK_060-33a>¶
　　　答潘子善¶
所論爲學工夫亦甚穩宻&KR0057;以爲喜更切勉力乃所望也¶
楊敬仲其人簡淡誠慤自可愛敬而其論議見識自是一¶
般又自信巳篤不可復與辨論正不必徒爲嘵嘵也¶
　　　答潘子善¶
　欽明文思某謂恐當從去聲讀&KR0002;只作思慮之思未見¶
　其發揮於事業處¶
作去聲讀爲是¶
　克明俊徳(止)&KR0058;民於變時雍俊徳或以爲已之明徳或¶
　以爲俊徳之士百姓或以爲民或以爲百官未知二說¶
　如何&KR0002;以大學之序觀之則俊徳爲巳之明徳百姓爲¶
　民似無可疑者¶
<pb:KR4d0226_SBCK_060-33b>¶
俊徳當依大學說百姓程先生以爲畿内之民是也¶
平秩南訛敬致林氏謂如周禮致日之致此乃致南方¶
　之中星耳未知是否¶
致日乃考日中之景如周禮土圭之法非考中星也¶
戒之用休董之用威勸之以九歌林氏謂自戒自董自¶
勸未知此說如何¶
九歌今亡其詞不可稽考以理觀之恐是君臣相戒如&KR0435;¶
歌之&KR0011;¶
皐陶矢厥謨禹成厥功帝舜申之未知申字如何㸔¶
此是三篇之叙第一句說皐陶謨第二句說大禹謨第三¶
句說益稷所謂申之即所謂汝亦昌言者也此書伏生本¶
只是二篇皐陶謨益稷之間語&KR0020;亦相連孔壁中析爲三¶
<pb:KR4d0226_SBCK_060-34a>¶
篇故其序如此亦不足據而說者又多失之甚可&KR0015;也¶
念兹在兹釋兹在兹允出兹在兹諸說皆以禹欲舜念¶
皐陶而林氏以爲禹自言其念之如此未知二說如何¶
林說是¶
　允迪厥徳謨明弼諧疑是稱皐陶未知是否¶
&KR0002;以爲稱皐陶則下句禹曰俞者爲何所俞耶恐此八字¶
是皐陶之言禹善之而問其詳故皐陶復說下句解此八¶
字之義或云此八字是言皐陶之徳諧字下别有皐陶之¶
言今脫去未知是否姑存之可也¶
　亦行有九徳或以爲人之性行或以爲君之行未知二¶
　說當何從¶
亦行有九徳泛言人之行有此九徳故言其人之有徳則¶
<pb:KR4d0226_SBCK_060-34b>¶
當以此而論之載采采古語不可曉當闕之¶
　夙夜浚明有家(止)亮采有&KR0022;古注以爲可以爲卿大夫¶
　及諸侯林氏以爲卿大夫諸侯用此三徳六徳之人未¶
　知孰是¶
林說恐得之猶孝經說爭臣之&KR0011;盖曰如是足矣非必以¶
是爲限也¶
　天聦明自我民聦明天明畏自我民明威不知明畏是¶
　兩字還是一字林氏以爲聦明言視聴明畏言好惡未¶
　知如何¶
林氏似是明畏言天之所明所畏所明如明明&KR0045;側陋之¶
明(上明/字)所畏如董之用威威用六極之意¶
　以出内五言林氏以爲宫啇角祉羽之言古注以爲仁¶
<pb:KR4d0226_SBCK_060-35a>¶
　義禮智信之言未知當孰從¶
未詳當闕(自侯以明之以下皆然)¶
　關石和鈞&KR0060;謂此只是鈞石之名如周禮嘉量之&KR0011;耳¶
　未知是否¶
恐是¶
　&KR0017;神其依&KR0027;筮恊從不知是巳卜還是未卜¶
恐是&KR0004;未嘗卜¶
先時者殺無赦不及時者殺無赦林氏謂是誓衆之辭¶
　非言昏迷天&KR0090;之人¶
以上文考之林說非是然此篇自可疑當闕之¶
　矧予之徳言足聴聞據古注云道徳善言某&KR0060;意言足¶
　聴聞自當作一句言吾之徳言之足使人聴聞彼安得¶
<pb:KR4d0226_SBCK_060-35b>¶
　不忌之未知是否¶
是¶
賁&KR0002;草木兆民允殖諸家說多不同未知當如何㸔¶
連上句言天命不僣明白易見故人得遂其生也¶
　自周有終古注及諸家皆以周訓忠信&KR0060;謂以忠信自¶
　周則可以忠信訓周恐未安未知如何¶
自周二字本不可曉¶
　王惟庸罔念聞諸家皆於庸字絶句&KR0060;謂只作一句讀¶
　以庸訓用如說命中王庸作書以告之庸未知是否¶
六字一句¶
　&KR0002;虞機張諸家皆訓虞爲度&KR0060;謂只作虞人&KR0003;如何¶
作虞人爲是¶
<pb:KR4d0226_SBCK_060-36a>¶
臣爲上爲徳爲下爲民諸說不同不知此四爲字當如¶
　何音¶
四爲字並去聲爲上者輔其徳而不阿其意之所欲爲下¶
者利於民而不狥巳之所安¶
　武成一篇諸家多以爲錯簡然反覆讀之&KR0060;以爲自王¶
　&KR0002;曰以後皆是史官歴叙以前之事雖作武王告群后¶
　之辭而實史官叙&KR0274;之文故其間如有道曽孫周王發¶
　及昭我周王之語皆是史官之言非武王當時自稱如¶
　此也亦如五誥中王&KR0002;曰以下多是周公之語&KR0002;如此¶
　㸔則似不必改移亦自可讀又旣生魄恐是晦日旣者¶
　言其魄之旣足也以歴推之當爲四月晦未知此篇先¶
　生尋常如何㸔¶
<pb:KR4d0226_SBCK_060-36b>¶
王&KR0002;曰以下固是吿群后之辭兼叙其致禱之辭亦與湯¶
誥相&KR0011;但此詞&KR0077;無結殺處只自叙其功烈政事之羙又¶
書戊午癸亥甲子日辰亦非誥命之體恐須是有錯簡然¶
自王氏程氏劉原父以下所定亦各不同舊嘗考之劉以¶
爲王語之末有闕文似得之彼有七經小傳否可檢㸔又¶
漢書暦志謂是&KR0010;有閠亦是也¶
　洪範之書林氏以爲洛出書之說不可深信謂帝乃震¶
　怒不&KR0140;洪範九疇彛倫攸斁猶言天奪之鍳也天乃錫¶
　禹洪範九疇彜倫攸叙猶言所謂天誘其&KR0168;也又云洪¶
　範之書大抵發明彛倫之叙本非由數而起又曰天乃¶
　錫禹洪範九疇猶言天乃錫王勇智耳不必求之太深¶
　也某&KR0060;謂　河出圖洛出書易中明有此說豈得¶
<pb:KR4d0226_SBCK_060-37a>¶
　而不之信耶未知林氏之說如何望折&KR0168;¶
便使如今天錫洛書&KR0002;非天啓其心亦無人理會得兩說¶
似不可偏廢也¶
　八庶徴曰時林氏取蔡氏說謂是歳月日之時自五者¶
　來備而下所以申言曰雨曰暘曰燠曰寒曰風之義自¶
　王省惟歳而下所以申言曰時之義某&KR0060;謂此時字當¶
　如孔氏五者各以其時之說爲長林氏徒見時字與雨¶
　暘燠寒風五者並列而爲六則遂以此時字爲贅不知¶
古人之言如此&KR0011;者多矣且仁義禮智是爲四端加一¶
　信字則爲五常非仁義禮智之外别有所謂信也故某¶
　以爲時之在庶徴猶信之在五常不知是否¶
林氏之說只與古說無異但謂有以歳而論其時與不時¶
<pb:KR4d0226_SBCK_060-37b>¶
者有以月而論其時與不時者有以日而論其時與不時¶
者可更推之¶
某讀書至盤庚及五誥諸篇其疑不可數舉&KR0002;以諸家¶
　之說勉強解去亦說得行但恐當時指意未必如此耳¶
　如此等處只得姑存之如何¶
漳州所刻四經書序有此說¶
　需卦六四出自穴上六入于穴程傳謂穴物之所安也¶
　本義謂穴者險䧟之所某以爲謂之險䧟之所正得坎¶
　體之&KR0090;未知是否¶
坎即穴也¶
　訟六三或從王事無成本義謂必無成功似與&KR0090;辭從¶
　上吉也之意不恊又與坤六三文言亦不恊&KR0060;意本義¶
<pb:KR4d0226_SBCK_060-38a>¶
　是直作占辭解如此未知是否¶
易中經傳不同如此處多且兼存之然經意是本傳辭是¶
第二節話也¶
　小畜九五富以其鄰本義謂巽體三爻同力畜乾鄰之¶
　&KR0090;也據程傳則曰以一隂畜五陽某&KR0060;謂以綂體言之¶
　固是以一隂畜五陽然就九五而言則下與四比上與¶
　下連爲鄰之&KR0090;謂巽三爻同力畜乾自見得自上畜下¶
　之意分明未知是如此否¶
更以㤗卦不富以其鄰對之即可見其文意¶
　大過上六爻本義謂是殺身成仁之事莫是如&KR0051;荀息¶
　之&KR0011;否¶
荀息所處未得爲成仁者¶
<pb:KR4d0226_SBCK_060-38b>¶
　遯小利貞本義謂小人也按易中小字未有以爲小人¶
　者如小利有攸徃與小貞吉之&KR0011;皆大小之小耳未知¶
　此義如何¶
經文固無此例然以&KR0143;傳推之則是指小人而言今當且¶
依經而存傳耳¶
　豐天地盈虗與時消息而况於人乎况於&KR0017;神乎程子¶
　曰&KR0017;神者造化之跡然天地盈虗即是造化之跡矣而¶
　復言&KR0017;神何耶¶
天地舉全體而言&KR0017;神指其功用之迹似有人所爲者(以/謙)¶
(卦&KR0143;辭推/之&KR0057;明白)¶
　聖人有以見天下之&KR0296;本義云&KR0296;雜亂也訓詁皆云深¶
　也未知如何¶
<pb:KR4d0226_SBCK_060-39a>¶
先儒有此訓今忘記檢不得字書無頥字(口/同義)只作嘖云¶
大呼也左傳曰嘖有煩言非謂深也&KR0002;是深義即與&KR0046;深¶
逺三字一義矣且又何以云不可惡乎¶
　本義云變化云爲故&KR0090;事可以知器吉事有祥故占事¶
　可以知來不知變化云爲主於人而言否¶
變化者隂陽之所爲云爲者人事之所作¶
　幽賛於神明而生蓍本義謂蓍生滿百莖某謂恐只與¶
　立卦生爻同義猶言立蓍而用之耳¶
卦爻是人所畫蓍是天地所生不可作一例說兼以立蓍¶
而用之爲生蓍亦不成文理¶
　勞乎坎某恐勞字當作去聲讀¶
恐或如此然此一節多難曉處¶
<pb:KR4d0226_SBCK_060-39b>¶
辟雍天子之學不知從來是天子之學名還是文王始¶
爲之後遂以爲定制亦如皐門應門始立於太王而後¶
遂以爲天子之門也¶
見不得¶
　召旻第六章集傳作賦體&KR0060;疑是比體¶
作比爲是¶
　仁者不憂集注云理足以勝私故不憂某嘗推之恐只¶
　是此心常存不暇閑思慮惹起閑煩惱耳未知是否¶
未是¶
　春秋翬帥師某謂春秋爲聖人褒貶之書其說舊矣然¶
　聖人豈損其實而加吾一字之功哉亦即其事之固然¶
　者而書之耳如翬帥師之&KR0011;是也盖不待君命而固請¶
<pb:KR4d0226_SBCK_060-40a>¶
以行則書之如是宜也或以爲&KR0002;是則一代之事自有¶
　一代之史春秋何待聖人而後作哉曰春秋即魯史之¶
舊名非孔子之創爲此經也使史筆之傳舉不失其實¶
聖人亦何必以是爲巳任惟官失其守而䇿書記注多¶
違舊章故聖人即史法之舊例以直書其事而使之不¶
失其實耳&KR0004;未嘗有意於褒之貶之也以是而觀春秋¶
庶足以見聖人光明正大之意而非持夫一字之功以¶
私榮辱之權也惟夫不失其實則爲善者安得而不&KR0134;¶
爲悪者安得而不懼孟子曰孔子作春秋而亂臣賊子¶
懼冝哉¶
不知書翬帥師如何見得其不待君命而行之罪又如何¶
見得舊例合如此書此須更有啇量未逹則闕之可也¶
<pb:KR4d0226_SBCK_060-40b>¶
　　　答潘子善¶
漢志引武成篇曰惟一月壬辰旁死覇&KR0002;翌日癸巳武王¶
乃朝歩自周于征伐紂(此與古文合/但一二字差)又曰粤&KR0002;來三月旣¶
死覇粤五日甲子咸劉啇王紂(顔氏曰今文/尚書之辭)又曰惟四月¶
旣旁生覇粤六日庚戌武王燎于周廟翌日辛亥祀于天¶
位粤五日乙&KR0407;乃以庶國祀馘于周廟(顔氏曰亦今/文尚書也)又畢¶
命豊刑曰惟十有二年六月庚午朏王命作䇿豊刑(孟康/曰逸)¶
(書篇/名)今按伏生今文尚書無武成獨孔氏古文尚書乃有¶
此篇今顔氏注劉歆所引兩節見其與古文不同遂皆以¶
爲今文尚書不知何所考也諸家推暦以爲此年二月有¶
閠四月丁未爲十九日庚戌爲二十二日(&KR0002;無閏即四月/無丁未庚戌)¶
然二日皆在生魄之後則古文爲倒而此志所引者爲順¶
<pb:KR4d0226_SBCK_060-41a>¶
但其言燎于周廟似無理耳况古文此篇文皆錯繆安知¶
旣生魄庶&KR0022;冡君暨百工受命于周十四字非本在示天¶
下弗服之下丁未祀于周廟之上而王&KR0002;曰以下乃大告¶
武成之文耶(以湯誥考之/此說爲是)畢命古文有此篇其年月日與¶
此同而王命作&KR0125;乃序文唯豐刑爲無据然年月之下亦¶
有至于豐字豈又&KR0002;伊訓之方明耶但古文之序&KR0125;下更¶
有畢字孔傳以爲命爲&KR0125;書以命畢公如此則全不成文¶
理本文似亦有闕語疑作&KR0125;二字乃衍文而闕一公字也¶
以此可見劉歆所見古文巳非其正而今本亦有闕誤難¶
盡信也孟康便以豐刑爲逸書篇名則亦不復本上文自¶
有畢命矣此又誤之甚也(此恐是劉氏七經/小傳之說當考)¶
　　　答潘子善¶
<pb:KR4d0226_SBCK_060-41b>¶
所喻主一功夫甚善千萬更加勉力爲佳書說今再報去¶
去歳卷子八月間已&KR0009;徃黄巖矣不知何故未到然大抵¶
㸔得似皆踈淺更冝玩索其間曲折意味方有得力處也¶
學禮之意甚善然此事頭緒頗多恐精力短包羅不得今¶
可且讀詩俟他日所編書成讀之未晚書雖讀了亦更冝¶
温習如大學語孟中庸則須循環不住温習令其爛熟爲¶
佳春秋一經從前不敢容易令學者㸔今恐亦可漸讀正¶
經及三傳且當㸔史功夫未要便穿鑿說褒貶道理乆之¶
&KR0077;别啇量亦是一事也公食禮至今未&KR0009;來巳報恭叔致¶
道趣之矣子約之亡深可傷痛此間蔡季通亦死貶所&KR0057;¶
可惜目前便覺無人說得話也¶
　　　答潘子善¶
<pb:KR4d0226_SBCK_060-42a>¶
洪範中休徴咎徴諸家多以義推說&KR0060;以爲五者不出¶
隂陽二端雨寒隂也暘燠風陽也肅謀深沉而屬静隂¶
&KR0124;也故時雨時寒應之乂哲聖發見而屬動陽&KR0011;也故¶
　時暘時燠時風應之狂反於肅急失於謀故&KR0106;雨應之¶
未知如此㸔得否¶
大槩如此然舊以雨屬木暘屬金燠屬火寒屬水而或者¶
又欲以雨屬水暘屬火燠屬木寒屬金其說孰是可試思¶
之¶
　旅&KR0392;人不易物諸家皆讀易如字某&KR0060;意當讀作輕易¶
　之易¶
恐不然¶
　時庸展親諸家多訓展作信是否¶
<pb:KR4d0226_SBCK_060-42b>¶
展審視也不當訓信¶
　召誥文只說召公先至洛而周公繼至不說成王亦來¶
　也然召公出取幣入錫周公乃曰旅王&KR0002;公其辭又多¶
　是戒成王未知如何¶
此蓋因周公以告于王耳但洛誥之文則有不可曉者其¶
後乃言王在新邑而其前巳屢有問答之詞矣可試考之¶
　立政兹乃三宅無義民據此三宅即上文宅事宅牧宅¶
　凖之宅今孔氏蘇氏以爲居無義之民猶舜典五宅三¶
　居之意吕氏以三宅無義民一句桀徳惟乃弗作徃任¶
　謂當桀之時三宅者曾無義民未知二說孰長¶
吕說是¶
　司徒司馬司空亞旅不知何故叙於太史尹伯庶常吉¶
<pb:KR4d0226_SBCK_060-43a>¶
　士之下吕氏以爲諸侯之官未知是否¶
謂三官之副與其屬耳(亞謂小司徒之屬旅則/下土也見周禮序官)¶
　奠麗陳教則肄麗字據孔氏音力馳反施也諸家多作¶
　附麗之麗謂&KR0095;著也奠麗謂養之陳教則教之未知其¶
　說如何某&KR0060;謂從孔氏說亦自平直奠麗者謂定其所¶
　施之號令也陳教則陳其所以教之之道也肄或訓勞¶
　習愚意謂從習爲長未敢自決尚幸批誨¶
前篇有以麗訓刑者肄當訓習¶
　爾無以釗冐貢於非㡬¶
㡬者事之㣲也¶
　康王釋喪服而&KR0013;衮冕且受黄朱圭幣之獻諸家皆以¶
　爲禮之變獨蘇氏以爲禮之失¶
<pb:KR4d0226_SBCK_060-43b>¶
天子諸侯之禮與士庶人不同故孟子有吾未之學之語¶
盖謂此&KR0011;耳如伊訓元祀十二月朔亦是新喪伊尹已本¶
嗣王祗見厥祖固不可用凶服矣漢唐新主即位皆行&KR0125;¶
禮君臣亦皆吉服追述先帝之命以告嗣君(韓文外集順/宗實録中有)¶
(此事/可考)盖易世傳授國之大事當嚴其禮而王侯以國爲家¶
雖先君之喪猶以爲已私服也五代以來此禮不講則始¶
終之際殊草草矣¶
　程先生文集中主式與古今家&KR0021;禮長短不同所謂古¶
　尺當今五寸五分弱不知當用今何尺古今家&KR0021;禮中¶
　有古尺様較之今尺又不止五寸五分注云省尺省尺¶
　莫是今淮尺否¶
主式適檢二書髙低雖有少不同然本只要見式様其髙¶
<pb:KR4d0226_SBCK_060-44a>¶
廣之度自有尺寸&KR0004;不取此爲凖也省尺乃是京尺温公¶
有圖子所謂三司布帛尺者是也會稽司馬侍&KR0048;家必有¶
此本可轉求之其圖并有古尺數等此舊有之今乆不見¶
矣¶
　　　答潘子善¶
六月二十七日熹頓首乆不聞問便中辱書具審比日所¶
履佳勝又知巳遂親迎良以爲慰熹衰病益侵本無足言¶
最是氣痞不可伏几觀書殊以爲撓耳近日作何工夫前¶
此問目已嘗奉報矣此間朋友亦有十餘人頗有講論之¶
益然亦皆不能乆留也不知秋冬間能率諸同志一來爲¶
旬月之集以盡所欲言者否因便口占布此草草餘唯以¶
時自愛¶
<pb:KR4d0226_SBCK_060-44b>¶
　　　答余彛孫範¶
　有憂有懼者志不勝氣&KR0148;反動其心&KR0002;志立則&KR0148;定矣¶
故曰内省不疚夫何憂何懼¶
有憂有懼者内有所慊也自省其内而無所病則心廣體¶
胖而何憂何懼之有夫子之語固巳明白完備今以志立¶
氣定爲言則是未嘗熟復本文而别生枝節也¶
文中子曰仁義教之本先王以是繼道徳此先道徳而¶
　後仁義之說也¶
此說得之¶
　大學知止以至能得孟子自得以至逢原或以二章次¶
第相似範以爲不然大學知止而下乃孟子欲其自得¶
　之事至於能得乃自得處居之安則資之深資之深則¶
<pb:KR4d0226_SBCK_060-45a>¶
　取之左右逢其原此乃自得後所進愈不止也¶
此亦得之但聖賢之言各有所指其次序深淺随事而言¶
不可如此牽合此說猶爲粗可通耳¶
　不耕穫不菑畬程子易傳爻辭恐未明白範&KR0060;謂無不¶
　耕而穫不菑而畬之理只是不於耕而計穫之利如程¶
　子所解&KR0090;辭移之以解爻辭則可¶
易傳爻&KR0090;之辭雖&KR0002;相反而意實相近特辭有未足耳爻¶
辭言當循理&KR0090;辭言不計利循理則不計利計利非循理¶
也但攷之經文則傳與來說於文義之間皆&KR0002;有可疑者¶
&KR0002;曰不耕而穫則多&KR0077;而字&KR0002;曰不於耕而求穫之利則¶
又須増數字方通嘗謂此爻乃自始至終都不營爲而偶¶
然有得之意耕穫菑畬舉事之始終而言也當无妄之世¶
<pb:KR4d0226_SBCK_060-45b>¶
事盖有如此者&KR0002;以義言則聖人之無爲而治學者之不¶
要人爵而人爵從之皆是也大抵此爻所謂无妄之福而¶
六三則所謂无妄之禍也¶
　艮六三不拯其随程子謂二不得以拯三之不中則勉¶
　而随之不拯而惟随也恐惟字未的當&KR0002;不拯而惟随¶
　則如樂正子之於子敖冉求之於季氏也當只言不拯¶
　其所随故其心不快如孔孟之於時君諌不行言不聽¶
　則去而巳勉而随之恐非時止之義¶
得之¶
　大司樂祀天地四望皆文之以五聲至於祀天神地祇¶
　人&KR0017;獨用宫角徴羽而不及啇或曰祭尚柔又何以綂¶
　言五聲耶一變致羽物六變致&KR0090;物有感則無不通但¶
<pb:KR4d0226_SBCK_060-46a>¶
　不可以次序先後言然下管鼗鼓而鳥獸蹌簫韶九成¶
　而鳯凰儀又&KR0002;有次序先後豈所感有淺深故其應如¶
　之耶(但一本/作似)¶
五聲盖揔言之其用則不及啇也沈存中筆談亦有說然¶
此等今無所考未須深究感有淺深古注之說巳詳然今¶
亦未暏其實也¶
　司服卿大夫加以大功小功則自卿大夫而上皆無此¶
　者何也¶
此義周禮䟽中其說巳備中庸所謂期之喪達乎大夫是¶
也乃古人貴貴之義吕氏之說詳矣(精義君子反/經處亦有說)然亦是¶
周公制禮而後方如此故擅弓又云古者不降上下各以¶
其親大凡禮樂制度&KR0002;欲理會須從頭做功夫不可只如¶
<pb:KR4d0226_SBCK_060-46b>¶
此章草畧說一二但恐日力未遽及此不&KR0002;且專意於其¶
近者爲佳耳(章字疑草/字之誤)¶
晦庵先生朱文公文集卷第六十終¶
考異¶
　温公稽古録攻守之&KR0020;異也(下一作)某&KR0060;以爲守固不¶
　　當如此守攻亦豈可如此攻耶秦之兼并天下不啻¶
　　如禦人於國門之外者設使守之有道且不可况又¶
　　非其道耶然則論秦之亡者豈可徒咎其守之非道¶
　　而不論其攻之巳不善哉更乞指教¶
<pb:KR4d0226_SBCK_060-47a>¶
　答潘子善欽明文思(一作)某&KR0060;謂思猶意思之思&KR0002;只¶
　　作思慮之思未見發於事業處惟從去聲讀則見其¶
　　發於事業者莫不切中情否煥然可觀彷彿如論語¶
　　中倫中慮之&KR0011;未知是否㐲乞批誨¶
　&KR0017;神其依&KR0027;筮恊從(下一作)不知巳是曽卜一畨了還¶
　　是未曾卜按文義恐是巳曽卜了禹更請枚卜故舜¶
　　言其不必再卜之意&KR0017;神其依者以&KR0017;神不可得而¶
　　知但人謀旣恊則&KR0017;神亦必依之亦是言向者卜時¶
　　巳是無可疑者今不必更卜也未知是否伏乞批誨¶
　武成一篇言其魄之旣足也(下一有)先生批云此句非¶
　　是¶
　豐天地盈虚(豐下一/有&KR0143;曰)造化之迹(下一作)今旣¶
<pb:KR4d0226_SBCK_060-47b>¶
　　言天地而復言&KR0017;神未知如何分¶
　幽賛於神明而生蓍(下一作)本義■引&KR0027;羙傳蓍生滿¶
　　百莖爲證某&KR0060;謂生字似只當與下靣對立卦立字¶
　　生爻生字同例㸔所謂生蓍者猶言立蓍而用之耳¶
　　未知是否¶
　勞乎坎(下一作)據下文云萬物之所■歸也故曰勞乎¶
　　坎&KR0060;意勞字當作去聲讀未知是否¶
　辟雍天子之學(云云/一作)於倫鼓鍾於樂辟雍註云辟雍天¶
　　子之學也不知辟雍從來是天子之學否還是文王¶
　　始爲之及周有天下遂以爲天子之學亦如臯門應¶
　　門始立於太王而後遂以爲天子之門耶¶
(又有一/問云)小序麟趾詩雖衰世之公子皆信厚如麟趾¶
<pb:KR4d0226_SBCK_060-48a>¶
　　之時也此句似無義理江有汜詩是媵自作非羙媵¶
　　也此二䖏下皆未曾註未知如何¶
(答/云)當&KR0024;¶
　某謂春秋爲聖人褒貶書(上一作)某讀春秋至翬帥師¶
　　會宋公陳侯蔡人衛人伐鄭處畧窺見聖人所以作¶
　　春秋之意僣易録呈伏乞指教¶
　洪範中(云/云)&KR0060;以爲(下一作)此猶易中取&KR0090;相似但可以¶
　　彷彿㸔而不可以十分親切求也庶徴雖有五者大¶
　　抵不出於隂陽二端而巳&KR0040;寒隂也(云云)¶
　旅&KR0392;人不易物(下一作)惟徳其物諸家皆讀易如字某¶
　　&KR0060;意當作去聲讀盖此二句接上文無替厥服與時¶
　　庸展親之意謂人不敢輕易其物惟知徳其物也徳¶
<pb:KR4d0226_SBCK_060-48b>¶
　　其物者謂以所賜之物爲徳也至下文徳盛不狎悔¶
　　&KR0077;自是别生意不與惟徳其物相接諸家徃徃以惟¶
　　徳其物之徳接下文徳盛不狎侮之徳而不以接上¶
　　　　展親之意故以易作如字讀未知是否¶
　時庸展親諸家多訓展作信謂信其親親之意某&KR0060;意¶
　　只作展省之展自是平直未知是否¶
　爾無以釗冐貢於非㡬(一作思夫人自亂/於威儀爾無以釗)冐貢於非㡬¶
　　㡬字多訓危某&KR0060;謂㡬即事也猶萬㡬之㡬冐貢于¶
　　非㡬謂冐進于非所當爲之事未知是否¶
　康王釋䘮服而&KR0013;衮冕受虎賁之逆于南門之外且受¶
　　黄朱圭幣之献諸家皆以爲禮之變獨蘇氏以爲失¶
　　禮使周公在必不爲此未知當此際合如何區處¶
<pb:KR4d0226_SBCK_060-49a>¶
　所謂古尺(上一作)程先生文集中主式與古今家祭禮¶
　　中主式長短濶狹不同不知此二書開時皆曽經先¶
　　生校過否¶
　易傳爻&KR0090;云云六三(下一無則字)¶
　　　　　　　　　　　　福州府儒學訓導鄭璉校¶
