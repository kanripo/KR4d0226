# -*- mode: mandoku-view -*-
#+TITLE: 晦庵集
#+DATE: 2015-09-23 10:22:41
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 77

<md:KR4d0226_SBCK_077-1a>¶
七十七¶　　　　　宋　朱子　撰
　　記¶
　　　髙士軒記¶
同安主簿廨皆老屋支拄殆不可居獨西北隅一軒爲
亢¶爽可喜意前人爲之以待夫治簿書之暇日而燕休
焉然¶視其所以名則若有不屑居之之意予以爲君子
當無入¶而不自得名此非是因更以爲髙士軒而客或
<pb:KR4d0226_WYG_077-1b>
難予曰漢¶世髙士不爲主簿者實御史屬漢官御史府
典制度文章¶大夫位上卿亞丞相主其簿書者名秩亦
不卑矣彼猶以¶爲凂已而不顧焉故足以爲髙也今子
僕僕焉在塵埃之¶中左右朱墨蒙犯箠楚以主縣簿於
此而以髙士名其居¶不亦戾乎予曰固也是其言也豈
不亦曰士安得獨自髙<md:KR4d0226_SBCK_077-1b>¶其不遭則可無不爲已乎予於
其言蓋嘗竊有感焉然亦¶未嘗不病其言之未盡也蓋
謂士之不遭可無不爲若古¶之乘田委吏抱關擊柝者
<pb:KR4d0226_WYG_077-2a>
焉可也謂士不能獨自髙則若¶彼者乃以未睹夫髙也
夫士誠非有意於自髙然其所以¶超然獨立乎萬物之
表者亦豈有待於外而後髙耶知此¶則知主縣簿者雖
甚卑果不足以害其髙而此軒雖陋髙¶士者亦或有時
而來也顧予不足以當之其有待於後之¶君子云爾客
唯唯而退因書之壁以爲記¶
　　　泉州同安縣學官書後記¶
紹興二十有五年春正月熹以檄書白事大都督府廷
<pb:KR4d0226_WYG_077-2b>
中¶已事而言於連帥方公曰熹爲吏同安得兼治其學
事學¶有師生誦説而經籍弗具學者四來無所業於其
間願得<md:KR4d0226_SBCK_077-2a>¶撫府所有書以歸使學者得肄習焉公幸哀其
愚不以爲¶不可即日減省少府用度金錢屬工官撫以
予縣凡九百¶八十五卷熹與諸生既受賜則相與羣議
所以斂藏守視¶出内涼暴之禁戒以復于公報皆施行
如章熹竊惟公之¶舉是賜也蓋將以幸教此縣之人而
非私於熹之請熹乃¶幸得以菲薄奉承懼不能稱且無
<pb:KR4d0226_WYG_077-3a>
以垂示久逺故敢具刻¶公所出教而并敘其指意如此
揭之以視縣之父兄子弟¶與學官弟子之有秩於典領
者使承公志永永不怠此熹¶之職守也夏四月丁丑具
位謹記¶
　　　射圃記¶
同安縣西北門射圃者監鹽税曹侯沆所爲也紹興二
十¶五年夏縣有警令丞以下部吏士分城以守而曹侯
與予<md:KR4d0226_SBCK_077-2b>¶備西北異時㓂至常陷西北然則曹侯與子所守
<pb:KR4d0226_WYG_077-3b>
者盜衝¶也侯一日與予登城四望慷慨相語曰是不能
守吾屬死¶無處所不可不勉則分背去行所部循勉慰
飭喻意吏士¶士皆感奮爲用侯又曰兵家有之曲道險
阨則劒楯利仰¶髙臨下則弓矢便是則射者固嬰城之
具而其爲技必習¶之於無事之時然後緩急可頼而用
也今蜂蟻之屯雖未¶能傅吾城而陳而吾之士固將徇
我以死亡我其可以不¶素教而用之哉於是相與相城
之隅得隙地斥以爲射圃¶袤六十步三分其袤而廣得
<pb:KR4d0226_WYG_077-4a>
一焉屬其徒日射其間其後¶盜雖已潰去圃因不廢間
往射如初侯謂予是圃之作吾¶二人力也衆人不能見
將然其以吾二人者爲無事而勤¶民矣盍記其意以視
後予曰諾哉曹侯字德廣武惠王諸<md:KR4d0226_SBCK_077-3a>¶孫世將習兵喜文
詞通吏事蓋慨然有志於功名者而予¶新安朱熹仲晦
也時爲主簿於此是爲記云¶
　　　蘇丞相祠記¶
熹少從先生長者遊聞其道故相蘇公之爲人以爲博
<pb:KR4d0226_WYG_077-4b>
洽¶古今通知典故偉然君子長者也熙寧中掌外制時
王丞¶相用事嘗欲有所引拔公以其人不可用且非故
事封上¶之用此罷歸不自悔守益堅當世髙其節與李
才元宋次¶道並稱三舍人云後得毗陵鄒公所撰公行
狀又知公始¶終大節葢章章如是以是心每慕其爲人
屬來爲吏同安¶同安公邑里也以公所爲問縣人雖其
族家子不能言而¶泉人往往反喜道曽宣靖蔡新州吕
太尉事以爲盛予不¶能識其何説也然嘗伏思之士患
<pb:KR4d0226_WYG_077-5a>
不學耳而世之學者或<md:KR4d0226_SBCK_077-3b>¶有所怵於外則眩而失其守如
公學至矣又能守之終其¶身一不變此士君子之所難
而學者所宜師也因爲之立¶祠於學嵗時與學官弟子
拜祠焉而記其意如此以視邑¶人云¶
　　　漳州教授㕔壁記¶
教授之爲職其可謂難矣惟自任重而不苟者知之其
以¶爲易而無難者則苟道也何也曰教授者以天子之
命教¶其邦人凡邦之士廩食縣官而充弟子員者多至
<pb:KR4d0226_WYG_077-5b>
五六百¶餘少不下百十數皆惟教授者是師其必有以
率厲化服¶之使躬問學蹈繩榘出入不悖所聞然後爲
稱此非反之¶身而何以哉是可不謂難矣乎不特此爾
又當嚴先聖先¶師之典祀領䕶廟學而守其圖書服器
之藏其體至重下<md:KR4d0226_SBCK_077-4a>¶至金穀出内之纎悉亦皆獨任之嗚
呼是亦難矣然凡仕¶於今者無大小莫不有所臨制總
攝其任無劇易必皆具¶文書使可覆視是以雖甚弛者
亦有所難而不敢肆獨教¶授官雖有統若其任之本諸
<pb:KR4d0226_WYG_077-6a>
身者則非簿書期㑹之所能¶察至其具於有司而可考
者上之人又以其儒官優容之¶雖有不合不問以是爲
便故今之仕者反利焉而喜爲之¶而孰知所以充其任
者如彼其難哉故曰惟自任重而不¶苟者知之其以爲
易而無難者則苟道也予嘗以事至漳¶其教授陳君與
予有故館予於其寓直之舍因得盡觀陳¶君所施於學
者予謂若陳君則可謂知其難矣時陳君方¶將刻前人
名氏於壁屬予記予辭謝不能者再三既不得¶命乃退
<pb:KR4d0226_WYG_077-6b>
而書其所聞見如此以爲記且以厲後之君子云<md:KR4d0226_SBCK_077-4b>¶爾紹
興二十六年七月甲子新安朱熹記¶
　　　一經堂記¶
紹興二十三年秋七月予來同安明年乃得柯君而與
之¶游相樂也時君以避地邑居教授常百餘人屬予治
學事¶因得引君以自助君行峻不爲苟合由是衆始有
所嚴憚¶至他事亦多賴以濟焉又明年君將反其先人
之廬因舊¶葺壞以居而取揚子所謂古之學者耕且養
<pb:KR4d0226_WYG_077-7a>
三年通一經¶者號其寢居曰一經之堂間謁予記之予
謝渉學未久文¶且下將不能有所發明於吾子之意願
更屬可者如是非¶復一再至今年冬予將辭吏以去而
君又以爲請既不得¶辭乃爲之言曰予聞古之所謂學
者非他耕且養而已矣¶其所以不已乎經者何也曰將
以格物而致其知也學始<md:KR4d0226_SBCK_077-5a>¶乎知惟格物足以致之知之
至則意誠心正而大學之序¶推而達之無難矣若此者
世亦徒知其從事於章句誦説¶之間而不知其所以然
<pb:KR4d0226_WYG_077-7b>
者固將以爲耕且養者資也夫豈¶用力於外哉柯君名
翰字國材爲人孝謹誠慤介然有以¶自守於經無不學
今將隱矣而其志不自足如此是蓋終¶身焉則其造詣
之極非予所敢量也姑次比是説爲之記¶云紹興二十
六年閏月辛丑新安朱熹記¶
　　　芸齋記¶
友人徐元聘有田舍一區旁治軒牕明潔可喜暇日與
子¶弟講學其間而問名於熹熹故爲農知田意嘗謂孟
<pb:KR4d0226_WYG_077-8a>
子言¶人病舍其田而芸人之田所求於人者重而所以
自任者¶輕最爲善喻今徐君課其子弟而學於田間姑
以芸名齋<md:KR4d0226_SBCK_077-5b>¶使學者即事而思之則内外之分定而力之
所肆不於人¶之田矣霜露既繁實而食之所以不願人
之膏粱之味也¶徐君以熹言爲然故書以遺之云紹興
二十六年閏月五¶日癸卯新安朱熹書¶
　　　畏壘庵記¶
紹興二十六年之秋予吏同安適三年矣吏部所使代
<pb:KR4d0226_WYG_077-8b>
予¶者不至而廨署日以隳敝不可居方以因葺之宜爲
請於¶縣㑹予奉檄走旁郡因得并載其老幼身送之東
歸涉春¶而反則門廡列舍已摧壓而不可入矣於是假
縣人陳氏¶之館居焉自縣西北折行數百步入委巷中
垣屋庳下無¶鉅麗之觀然其中粗完潔有堂可以接賓
友有室可以備¶棲息誦書史而佳花異卉蔓藥盆荷之
屬又皆列蒔於庭<md:KR4d0226_SBCK_077-6a>¶下亦足以娛玩耳目而自適其意焉
予獨處其間稍捐外¶事命友生之嗜學者與居其下拚
<pb:KR4d0226_WYG_077-9a>
除井竈之役願留者亦¶無幾人若常時車馬之客與胥
吏之有事於官府者則無¶所爲而來矣客或謂予所以
處此庶乎庚桑子之居畏壘¶也因名予居曰畏壘之庵
自是閉門終日翛然如在深谷¶之中不自知身之繫官
於此既嵗滿而不能去也如是又¶累月代予者卒不至
法當自勉歸而陳氏謁予記其事曰¶使後之人知夫子
之嘗居于是也予惟庚桑子蓋莊周列¶禦㓂所謂有道
者予之學既不足以知之而太史公記又¶謂凡周所稱
<pb:KR4d0226_WYG_077-9b>
畏累虛亢桑子之屬皆空言無事實然則亡¶是公非有
先生之倫也此皆不可考獨周之書辭指經竒¶有可觀
者予是以竊取其號而不辭遂書以畀陳氏陳氏<md:KR4d0226_SBCK_077-6b>¶世爲
醫請予記者名良傑爲人謹篤周慎能通其家學云¶紹
興二十七年夏六月十一日新安朱熹記¶
　　　存齋記¶
予吏同安而游於其學嘗私以所聞語其士之與予遊
者¶於是得許生升之爲人而敬愛之比予之辭吏也請
<pb:KR4d0226_WYG_077-10a>
與俱¶歸以共卒其講業焉一日生請於予曰升之之來
也吾親¶與一二昆弟相爲築環堵之室於敝廬之左將
歸翳蓬藋¶而居焉惟夫子爲知升之志敢請所以名之
者而幸教之¶則升之願也予辭謝不獲因念與生相從
於今六七年視¶其學專用心於内而世之瑣屑一毫不
以介於其間嘗竊¶以爲生之學蓋有意乎孟氏所謂存
其心者于是以存名¶其齋而告之曰予不敏何足以知
吾子然今也以是名子<md:KR4d0226_SBCK_077-7a>¶之齋則於吾子之志竊自以爲
<pb:KR4d0226_WYG_077-10b>
庶幾焉耳矣而曰必告子¶以其名之之説則是説也吾
子既自知之予又奚以語吾¶子抑嘗聞之人之所以位
天地之中而爲萬物之靈者心¶而已矣然心之爲體不
可以聞見得不可以思慮求謂之¶有物則不得於言謂
之無物則日用之間無適而非是也¶君子於此亦將何
所用其力哉必有事焉而勿正心勿忘¶勿助長則存之
之道也如是而存存而久久而熟心之爲¶體必將瞭然
有見乎參倚之間而無一息之不存矣此予¶所以名齋
<pb:KR4d0226_WYG_077-11a>
之説吾子以爲如何生作而對曰此固升之所¶願學而
病未能者請書而記諸屋壁庶乎其有以自礪也¶予不
獲讓因書以授之俾歸刻焉紹興二十八年九月甲¶申
新安朱熹記<md:KR4d0226_SBCK_077-7b>¶　　　牧齋記¶
余爲是齋而居之三年矣飢寒危迫之慮未嘗一日弛
於¶其心非有道路行李之勞疾病之憂則無一日不取
六經¶百氏之書以誦之於兹也以其志之篤事之勤如
<pb:KR4d0226_WYG_077-11b>
此宜其¶智益加明業益加進而不知智益昏而業益墮
也以是自¶咎故嘗間而思之夫挾其飢寒危迫之慮以
從事於聖人¶之門而又雜之以道路行李之勞疾病之
憂有事物之累¶無優游之樂其於理之精微索之有不
得盡其事之是非¶古今之成敗興廢之故考之有不得
其詳矣況古人之學¶所以漸涵而持養之者固未嘗得
施諸其心而措諸其躬¶也如此則凡所爲早夜孜孜以
冀事業之成而詔道德之¶進者亦可謂妄矣然古之君
<pb:KR4d0226_WYG_077-12a>
子一簞食瓢飲而處之泰然<md:KR4d0226_SBCK_077-8a>¶未嘗有戚戚乎其心而汲
汲乎其言者彼其窮於當世有¶甚於余矣而有以自得
於已者如此必其所以用心者或¶異於予矣孔子曰貧
而樂又曰古之學者爲已其然也豈¶以飢寒者動其志
豈以挾策讀書者而謂之學哉予方務¶此以自達於聖
人也因述其所以而書其辭於壁以爲記¶
　　　歸樂堂記¶
予嘗爲吏於泉之同安而與僊游朱侯彦實同寮相好
<pb:KR4d0226_WYG_077-12b>
也¶其後予罷歸且五六年病臥田間浸與當世不相聞
知獨¶朱侯時時書來訪問繾綣道語舊故如平生驩一
日書抵¶予曰吾方築室先廬之側命之曰歸樂之堂蓋
四方之志¶倦矣將託於是而自休焉子爲我記之予惟
幼而學强而¶仕老而歸歸而樂此常物之大情而士君
子之所同也而<md:KR4d0226_SBCK_077-8b>¶或者怵迫勢利睠睠軒冕印韍之間老
而不能歸或歸矣¶而酣豢之餘厭苦淡泊顧慕疇昔不
能忘情方且咨嗟戚¶促自以爲不得其所而豈知歸之
<pb:KR4d0226_WYG_077-13a>
爲樂哉或知之矣而顧¶其前日從官之所爲有不能無
愧悔于心者則於其所樂¶雖欲暫而安之其心固不能
也然則仕而能歸歸而能樂¶斯亦豈不難哉朱侯名卿
子少有美材學問慷慨入官三¶十年以彊直自遂獨行
所志不爲勢屈以故浮沈選調行¶年五十乃登王官然
予視其簿書期㑹之餘日蓋無一日¶不命賓友從子姪
登山臨水絃歌賦詩放浪於塵埃之外¶而無幾微留落
不偶之意見於言面則其於勢利如何哉¶其仕而能歸
<pb:KR4d0226_WYG_077-13b>
歸而能樂不待斯堂之作而可信無疑矣顧¶予未獲一
登斯堂而覽其勝槩然其林壑之美泉石之饒<md:KR4d0226_SBCK_077-9a>¶足以供
徙倚館宇之邃啓處之適足以寧燕休圖史之富¶足以
娛心目而幽人逸士往來於東阡北陌者足以析名¶理
而商古今又不待接於耳目而知侯之樂有在乎是也¶
是以承命不辭而記其意如此如天之福異時獲從遊
於¶堂上尚能爲侯賦之紹興三十年十二月乙卯¶
　　　建寧府學游御史祠記
<pb:KR4d0226_WYG_077-14a>
故監察御史游公先生諱酢字定夫此邦之建陽人而
河¶南程氏之髙第弟子也徽廟初爲御史未幾去爲郡
江淮¶間又退而閒居以卒隆興初元嵗在癸未先生之
殁於是¶四十有一年矣今敷文閣待制延平陳公實爲
此邦謂德¶學之盛有如先生者而無祠於其鄉之學非
獨鄉人子弟¶之過長民者亦有罪焉乃爲堂於府學之
東偏立像致祠<md:KR4d0226_SBCK_077-9b>¶而以書屬熹使記其意熹辭謝弗堪屢
返而公不聽於是¶退考舊聞按龜山楊文靖公所爲先
<pb:KR4d0226_WYG_077-14b>
生墓誌之辭曰予元¶豐中受學明道先生兄弟之門有
友二人焉曰上蔡謝顯¶道公其一也初伊川先生以事
至京師一見公謂其資可¶與適道是時明道知扶溝縣
事先生兄弟方以唱明道學¶爲已任設庠序聚邑人子
弟教之召公來職學事公欣然¶往從之得其微言於是
盡棄其學而學焉其後得邑河清¶予往見之伊川謂予
曰游君德器粹然問學日進政事亦¶絶人逺甚於師門
見稱如此其所造可知矣公自幼不羣¶讀書一過目輒
<pb:KR4d0226_WYG_077-15a>
成誦比壯益自力心傳目到不爲世儒之¶習誠于中形
于外儀容辭令粲然有文望之知其爲成德¶君子也其
事親無違交朋友有信蒞官遇僚吏有恩意雖<md:KR4d0226_SBCK_077-10a>¶人樂於
自盡而無敢慢其令者惠政在民戴之如父母故¶去則
見思愈久而不忘若其道學足以覺斯人餘潤足以¶澤
天下遭時清明不及用而死此士論共惜之非予之私¶
言也所著書有中庸義易説詩二南義論孟雜解各一
卷¶文集十卷藏於家蓋楊公所記如此熹惟知先生之
<pb:KR4d0226_WYG_077-15b>
深而¶言足以命其德且信於後宜莫踰於楊公者然則
先生之¶道學德行於此可以觀其詳矣又念每獲侍坐
於陳公而¶聞其語先正忠肅公之與先生遊也笑談論
議書疏辭章¶昔所親見而聞之者至今尚能誦之其雍
容仰俯之間又¶能併得其深微之意使聞者恍然若將
復見其人焉此其¶於先生之道如何哉然則公之所以
命祀先生蓋將推其¶所得於已者以幸教此邦之人非
徒致欽慕之意以修故<md:KR4d0226_SBCK_077-10b>¶事而已也熹既不獲終辭乃悉
<pb:KR4d0226_WYG_077-16a>
論著楊公本語而不敢輒¶贊一辭於其間且復揆公指
意所出者如是而并書之以¶承公命庶乎其可幸無罪
云耳嗚呼先生逺矣學者登是¶堂而拜其像於是記也
考其師友之淵源退訪其書而讀¶之於以求先生之所
以學者果惡乎在幸而有以自得之¶則亦無以異乎親
而灸之矣詩曰人之好我視我周行又¶曰髙山仰止景
行行止熹雖不敏願與承學之士勉焉以¶無忘陳公之
德也八月甲子具位朱熹記
<pb:KR4d0226_WYG_077-16b>
　　　通鑑室記¶
士之所以能立天下之事者以其有志而已然非才則
無¶以濟其志非術則無以輔其才是以古之君子未有
不兼¶是三者而能有爲於世者也然而所謂術者又豈
隂險詭<md:KR4d0226_SBCK_077-11a>¶仄朝三暮四之謂哉亦語夫所以處事之方而
已矣營丘¶張侯仲隆慷慨有氣節常以古人功名事業
自期許不肯¶碌碌隨世俗上下至其才器閎博則又用
無不宜蓋臨大¶事變而愈益精神指麾處畫無一不中
<pb:KR4d0226_WYG_077-17a>
幾㑹者是其志與¶其材雖未盡見施設而人知其有餘
矣然未嘗以是自足¶也方且博觀載籍記覽不倦蓋將
酌古揆今益求所以盡¶夫處事之方者而施之非特如
世之學士大夫兀兀陳編¶掇拾華靡以爲談聽之資至
其施諸事實則泛然無據而¶已也嘗客崇安之光化精
舍暇日新一室於門右不置餘¶物獨取資治通鑑數十
帙列其中焚香對之日盡數卷蓋¶上下若干年之間安
危治亂之機情僞吉凶之變大者綱¶提領挈細者縷析
<pb:KR4d0226_WYG_077-17b>
毫分心目瞭然無適而非吾處事之方<md:KR4d0226_SBCK_077-11b>¶者如是蓋三年
矣而其起居飲食宴娛談笑亦無一日而¶不在是也室
之前軒俯視衆山下臨清流邑屋臺觀園林¶陂澤之勝
月星雨露風煙雲物之竒反若有以開滌靈襟¶助發神
觀者尤於讀是書也爲宜於是直以通鑑榜之而¶屬予
記予聞之古今者時也得失者事也傳之者書也讀¶之
者人也以人讀書而能有以貫古今定得失者仁也蓋¶
人誠能即吾一念之覺者黙識而固存之則目見耳聞
<pb:KR4d0226_WYG_077-18a>
無¶非至理而况是書先正温公之志其爲典刑總㑹簡
牘淵¶林有如神祖聖詔所褒者是亦豈不足以盡其心
乎今侯¶有當世之志當世之才又能因是書以求盡其
術此豈茍¶然而已哉然予猶欲進於行著習察之塗使
異時見於用¶者無毫釐之差也則願以仁之説爲侯誦
之是以承命不<md:KR4d0226_SBCK_077-12a>¶辭而記其本末因附以所聞如此乾道
三年秋七月新安¶朱熹記¶
　　　南嶽遊山後記
<pb:KR4d0226_WYG_077-18b>
南嶽唱酬訖於庚辰敬夫既序其所以然者而藏之矣
癸¶未發勝業伯崇亦别其羣從昆弟而來始聞水簾之
勝將¶往一觀以雨不果而趙醇叟胡廣仲伯逢季立甘
可大來¶餞雲峯寺酒五行劇論所疑而别丙戌至櫧州
熹與伯崇¶擇之取道東歸而敬夫自此西還長沙矣自
癸未至丙戌¶凡四日自嶽宫至櫧州凡百有八十里其
間山川林野風¶煙景物視向來所見無非詩者而前日
既有約矣然亦念¶夫别日之迫而前日所講葢有既開
<pb:KR4d0226_WYG_077-19a>
其端而未竟者方且¶相與思繹討論以畢其説則其於
詩固有所不暇者焉丙<md:KR4d0226_SBCK_077-12b>¶戌之莫熹諗於衆曰詩之作本
非有不善也而吾人之所¶以深懲而痛絶之者懼其流
而生患耳初亦豈有咎於詩¶哉然而今逺别之期近在
朝夕非言則無以寫難喻之懷¶然則前日一時矯枉過
甚之約今亦可以罷矣皆應曰諾¶既而敬夫以詩贈吾
三人亦各荅賦以見意熹則又進而¶言曰前日之約已
過矣然其戒懼警省之意則不可忘也¶何則詩本言志
<pb:KR4d0226_WYG_077-19b>
則宜其宣暢湮鬱優柔平中而其流乃幾¶至於喪志羣
居有輔仁之益則宜其義精理得動中倫慮¶而猶或不
免於流况乎離羣索居之後事物之變無窮幾¶微之間
毫忽之際其可以營惑耳目感移心意者又將何¶以禦
之哉故前日戒懼警省之意雖曰小過然亦所當過¶也
由是而擴充之庶幾乎其寡過矣敬夫曰子之言善其<md:KR4d0226_SBCK_077-13a>¶遂書之以詔毋忘於是盡錄贈處諸詩於篇而記其説
如¶此自今暇日時出而觀焉其亦足以當盤盂几杖之
<pb:KR4d0226_WYG_077-20a>
戒也¶夫丁亥新安朱熹記¶
　　　轉運司蠲免鹽錢記(代/)¶
皇帝陛下臨御之五年朝廷清明衆職修理乃眷南顧
閔¶兹逺黎某月詔以太常少卿臣某爲福建轉運副使
而付¶以鹽筴使訪其利病以聞臣某既承詔奔走即事
則與判¶官臣某爰暨屬僚愽詢審訂具以條奏越明年
春遂有旨¶免本道屬州縣逋負鹽課之緡錢九十七萬
又詔嵗入鈔¶鹽緡錢二十二萬者其罷之而使漕司嵗
<pb:KR4d0226_WYG_077-20b>
以緡錢七萬補¶經費之闕臣某承命懽喜北向頓首言
福建鹽法之弊久¶矣臣等問諸故府竊見祖宗盛時本
道鹽息嵗入緡錢十<md:KR4d0226_SBCK_077-13b>¶萬而三分之以其一予漕司佐州
縣用度且市貢金其一¶爲鈔法則商人嵗輸京師者爲
錢六萬六千有竒而已其¶後鈔法中弛浮議交煽因盡
以委漕司而増其額於是綱¶運猥并鹽洩不時而民始
受弊中間蓋嘗減損然什不能¶去其三又他用之取具
於鹽者亦且數倍舊制顧以嵗出¶有常因不敢議至州
<pb:KR4d0226_WYG_077-21a>
縣或不能供又不得以時蠲除新故¶相仍轉相督趣重
爲民病歴年滋多今乃幸遇陛下仁聖¶儉慈不遺遐逺
既幸聽愚臣言而又推之以及其所未言¶者蓋德音再
下而鈔額復祖宗之舊逋負捐累嵗之積使¶州縣之吏
無所旁緣以漁獵其民民得休息恩澤隆厚不¶可勝量
臣等駑鈍不材奉使無狀乃幸得奉承聖詔以布¶於下
誠歡誠喜敢不悉力究宣謹察所部無或不䖍以廢<md:KR4d0226_SBCK_077-14a>¶明
命猶懼不稱無以昭示永久則取尚書所下詔旨刻石
<pb:KR4d0226_WYG_077-21b>
臺門以諗來者而竊敬識其下方如此又惟陛下躬德
神¶聖天運日新其約已厚民之心終日乾乾有進無已
竊計¶經制大定上下與足蓋可以日月期矣然則臣等
前日所¶不敢議者且將復有望焉敢昧萬死并記其説
而俯伏以¶俟乾道四年三月¶
　　　謝上蔡語錄後記¶
熹頃年校定上蔡先生語錄三篇未及脱藁而或者傳
去¶遂鋟木於贛上愚意每遺恨焉比因閒暇復爲定著
<pb:KR4d0226_WYG_077-22a>
此本¶然亦未敢自以爲可傳也因念往時削去版本五
十餘章¶特以理推知其決非先生語初未嘗有所左驗
亦不知其¶果出於何人也後籍溪胡先生入都於其學
者吕祖謙得<md:KR4d0226_SBCK_077-14b>¶江民表辨道錄一篇讀之則盡向所削去
五十餘章者首¶尾次序無一字之差然後知其爲江公
所著而非謝氏之¶語益以明白夫江公行誼風節固當
世所推髙而陳忠肅¶公又嘗稱其論明道先生有足目
相應之語蓋亦略知吾¶道之可尊矣而其爲言若此豈
<pb:KR4d0226_WYG_077-22b>
差之毫釐則夫千里之繆¶有所必至而不能已者耶因
書以自警且示讀者使毋疑¶舊傳謝先生與胡文定公
手柬今并掇其精要之語附三¶篇之後云乾道戊子四
月壬寅熹謹記¶
　　　建寧府崇安縣學二公祠記¶
崇安建之巖邑故宫師趙清獻公嘗爲之宰故侍讀胡
文¶定公又其邑里人也兩公之德後學仰之舊矣然數
十年¶之間爲是邑者不知其幾何人無能表而出之以
<pb:KR4d0226_WYG_077-23a>
化於邑<md:KR4d0226_SBCK_077-15a>¶者乾道三年今知縣事温陵諸葛侯始至則將
葺新學校¶以教其人而深以兩公之祠未立爲已病於
是訪求遺像¶因新學而立祠焉明年五月甲子訖功命
諸生皆入於學¶躬率丞掾與之釋菜於先聖先師而奠
於兩公之室三獻¶成禮揖諸生而進之曰學則孔孟尚
矣然居是邦語其風¶聲氣俗之近則鄉大夫鄉先生之
賢者豈可以不知其人¶哉惟趙公孝弟慈祥履繩蹈矩
爲政有循良之蹟立朝著¶蹇諤之風清節至行爲世標
<pb:KR4d0226_WYG_077-23b>
表固諸公之所逮聞也至於¶胡公聞道伊洛志在春秋
著書立言格君垂後所以明天¶理正人心扶三綱敘九
法者深切著明體用該貫而其正¶色危言據經論事剛
大正直之氣亦無所愧於古人則諸¶君豈盡知之乎吾
承乏於此過不自料常欲與諸君相勵<md:KR4d0226_SBCK_077-15b>¶以聖賢之事今
幸因吾民之餘力校室以修方將日與諸¶君者從容俯
仰乎其間顧念古昔聖賢逺矣則欲諸君自¶其近者而
達之是以象兩公於此堂也諸君自今以來蓋¶亦望其
<pb:KR4d0226_WYG_077-24a>
容貌而起肅敬之心考其言行以激貪懦之志然¶後精
思熟講反之於心以求至理之所在而折衷焉庶幾¶學
明行尊德久業大果能達於聖賢之事是則兩公私淑¶
後來之本意而亦區區平日所望於諸君也諸君豈有
意¶乎諸生皆拜曰諸生不敏敢不敬蚤夜以思無辱先
生之¶誨於是既退而諸葛侯使人以是説走山間屬熹
爲之記¶熹惟今之爲政者固已不遑於學校之事其或
及之而不¶知所以教則徒以禄利誘人而納之卑洿淺
<pb:KR4d0226_WYG_077-24b>
陋之域是乃¶賊之而於教何有今諸葛侯於兹邑既新
其學而語之以<md:KR4d0226_SBCK_077-16a>¶聖賢之事又能尊事兩公俾學者由是
而達焉則可謂知¶所以教矣此其志豈特賢於今之爲
政者而已哉既不得¶辭乃具書其本末以視同志願相
與勉焉以無負諸葛侯¶之教也是月癸未新安朱熹記¶
　　　克齋記¶
性情之德無所不備而一言足以書其妙曰仁而已所
以¶求仁者蓋亦多術而一言足以舉其要曰克已復禮
<pb:KR4d0226_WYG_077-25a>
而已¶蓋仁也者天地所以生物之心而人物之所得以
爲心者¶也惟其得夫天地生物之心以爲心是以未發
之前四德¶具焉曰仁義禮智而仁無不統已發之際四
端著焉曰惻¶隱羞惡辭讓是非而惻隱之心無所不通
此仁之體用所¶以涵育渾全周流貫徹專一心之妙而
爲衆善之長也然<md:KR4d0226_SBCK_077-16b>¶人有是身則有耳目鼻口四肢之欲
而或不能無害夫仁¶人既不仁則其所以滅天理而窮
人欲者將益無所不至¶此君子之學所以汲汲於求仁
<pb:KR4d0226_WYG_077-25b>
而求仁之要亦曰去其所¶以害仁者而已葢非禮而視
人欲之害仁也非禮而聽人¶欲之害仁也非禮而言且
動焉人欲之害仁也知人欲之¶所以害仁者在是於是
乎有以拔其本塞其源克之克之¶而又克之以至於一
旦豁然欲盡而理純則其胸中之所¶存者豈不粹然天
地生物之心而藹然其若春陽之温哉¶黙而成之固無
一理之不具而無一物之不該也感而通¶焉則無事之
不得於理而無物之不被其愛矣嗚呼此仁¶之爲德所
<pb:KR4d0226_WYG_077-26a>
以一言而可以盡性情之妙而其所以求之之¶要則夫
子之所以告顔淵者亦可謂一言而舉也與然自<md:KR4d0226_SBCK_077-17a>¶聖賢
既逺此學不傳及程氏兩先生出而後學者始得復¶聞
其説顧有志焉者或寡矣若吾友㑹稽石君子重則聞¶
其説而有志焉者也故嘗以克名齋而屬予記之予惟
克¶復之云雖若各爲一事其實天理人欲相爲消長故
克已¶者乃所以復禮而非克已之外别有復禮之功也
今子重¶擇於斯言而獨以克名其室則其於所以求仁
<pb:KR4d0226_WYG_077-26b>
之要又可¶謂知其要矣是尚奚以予言爲哉自今以往
必將因夫所¶知之要而盡其力至於造次顛沛之頃而
無或怠焉則夫¶所謂仁者其必盎然有所不能自己於
心者矣是又奚以¶予言爲哉顧其所以見屬之勤有不
可以終無言者因備¶論其本末而書以遺之幸其朝夕
見諸屋壁之間而不忘¶其所有事焉者則亦庶乎求仁
之一助云爾乾道壬辰月<md:KR4d0226_SBCK_077-17b>¶日新安朱熹謹記¶
　　　味道堂記
<pb:KR4d0226_WYG_077-27a>
武陽何君鎬叔京一日以書來謂熹曰吾先君子辰陽
府¶君少事東平馬公先生受中庸之説服習踐行終身
不懈¶間嘗牓其燕居之堂曰味道蓋亦取夫中庸所謂
莫不飲¶食鮮能知味之云也今不肖孤既無以嗣聞斯
道惟是朝¶夕糞除䖍居恪處不敢忘先人之志子其爲
我記之以告¶於後之人而鎬也亦得出入覽觀焉庶乎
其有以自勵也¶熹惟何公實先君子太史公同年進士
熹不及拜其牀下¶獨幸得從叔京遊而兄事之因得聞
<pb:KR4d0226_WYG_077-27b>
其學行之懿顧雖不¶德不文不足以稱述傳信然慕仰
之深願得託名於其屋¶壁之間以爲幸因不敢以不能
對謹按公諱某字太和始<md:KR4d0226_SBCK_077-18a>¶爲小吏南方㑹馬公以御史
宣慰諸道一見賢之奏取爲¶屬因授以所聞於程夫子
之門者且悉以平生出處大節¶告之詳焉既馬公以言
事謫死公歸守其學終身不少變¶其端已接物發言造
事蓋無食息之頃而不惟中庸是依¶也鄉人愛敬至以
中庸何公目之於他經亦無所不學而¶尤盡心於易作
<pb:KR4d0226_WYG_077-28a>
集傳若干卷其忠純篤厚之姿廉静直方¶之操得於天
而成於學充於内而不暴於外世之君子莫¶能知也晚
以馬公移書僞楚斥使避位之節列上史官宰¶相惡其
分已功逮繫詔獄削籍投荒而終不自悔以殁其¶身此
其於道真可謂飲食而知其味矣惟其知之深是以¶守
之固而行之樂行之樂是以益味其腴而弗能去也然¶
公之所謂道者又豈若世之俗儒習見老佛虚無寂滅
之<md:KR4d0226_SBCK_077-18b>¶説而遂指以爲道也哉考諸公之中庸亦曰五品之
<pb:KR4d0226_WYG_077-28b>
民彛¶而已熹愚不肖誠不足以窺大人君子所存之萬
一然竊¶意其名堂之意有在於是也是以敢備書之以
承叔京之¶命後之君子得以考焉抑叔京之清夷恬曠
不累世紛既¶聞道於家庭又取友於四方以益求其所
未至其銜訓嗣¶事而居此堂也可無愧矣今又欲由是
益自勵焉是其進¶之鋭而至之逺其可量哉其可量哉
此於法當得附書因¶并識於此云乾道癸巳二月甲申
新安朱熹記
<pb:KR4d0226_WYG_077-29a>
　　　劉氏墨莊記¶
乾道四年秋熹之友劉清之子澄罷官吳越相過於潭
溪¶之上留語數日相樂也一旦子澄拱而起立且言曰
清之¶之五世祖磨勘工部府君仕太宗朝佐邦計者十
餘年既<md:KR4d0226_SBCK_077-19a>¶殁而家無餘貲獨有圖書數千卷夫人陳氏指
以語諸子¶曰此乃父所謂墨莊也海陵胡公先生聞而
賢之爲記其¶事其後諸子及孫比三世果皆以文章器
業爲時聞人中¶更變亂書散不守清之之先君子獨深
<pb:KR4d0226_WYG_077-29b>
念焉節食縮衣悉¶力營聚至紹興壬申嵗而所謂數千
卷者始復其舊故尚¶書郎徐公兢吳公説皆爲大書墨
莊二字以題其藏室之¶扁不幸先人棄諸孤清之兄弟
保藏増益僅不失墜以至¶於今然清之竊惟府君夫人
與先君子之本意豈不曰耕¶道而得道仁在夫熟之而
已乎而不知者意其所謂或出¶於青紫車馬之間清之
不肖心竊病焉願得一言以發明¶先世之本意於以垂
示子孫丕揚之義之訓甚大惠也熹¶聞其説則竊自計
<pb:KR4d0226_WYG_077-30a>
曰子澄之意誠美矣然劉氏自國初爲<md:KR4d0226_SBCK_077-19b>¶名家所與通書
記事者盡儒先長者矧今子澄所稱又其¶開業傳家之
所自於體爲尤重顧熹何人乃敢以其無能¶之辭度越
衆賢上紀兹事於是辭謝不敢當而子澄請之¶不置既
去五六年書疏往來以十數亦未嘗不以此爲言¶也熹
惟朋友之義有不可得而終辭者乃紬繹子澄本語¶與
熹所以不敢當之意而敘次之如此嗚呼非祖考之賢¶
孰能以詩書禮樂之積厚其子孫非子孫之賢孰能以
<pb:KR4d0226_WYG_077-30b>
仁¶義道德之實光其祖考自今以來有過劉氏之門而
問墨¶莊之所以名者於此乎考之則知其土之所出廬
之所入¶者在此而不在彼矣蓋磨勘公五子皆有賢名
中子主客¶郎中實生集賢舍人兄弟皆以文學大顯於
時而名後世¶第四子秘書監資簡嚴識大體有傳於英
宗實錄子澄之<md:KR4d0226_SBCK_077-20a>¶先君子即其曽孫也諱某字某官至某
仕既不遭無所見¶於施設今獨其承家燾後之意於此
尚可識也生二子長¶曰靖之子和其季則子澄皆孝友
<pb:KR4d0226_WYG_077-31a>
廉静博學有文而子澄¶與熹游尤篤志於義理之學所
謂耕道而熟仁者將於是¶乎在九年二月丙戌新安朱
熹記¶
　　　盡心堂記¶
予友范伯崇始仕爲廬陵屬邑主簿不小其官遇事亡
所¶茍遂以幹敏聞州藉其才奏取以代錄事之病不能
事者¶廬陵民素嚚訟治獄者常患不能得其情伯崇既
盡心焉¶而又廉勤以揵於下懇惻以伸於上於是小寃
<pb:KR4d0226_WYG_077-31b>
必白而姦¶民無所幸免一郡稱之官以無事則以暇日
葺其問事之¶堂而取君子盡心之云者牓之又大書噬
嗑之卦於屏上<md:KR4d0226_SBCK_077-20b>¶且闢其後爲方丈之室以㑹友講學焉
一日書來曰願有¶以記此堂而名其室以幸教我且使
來者與有聞焉予惟¶王制之篇雖傳以爲漢博士官所
出然其所謂刑一成而¶不可變故君子盡心焉者語約
而意周教明而戒宻其或¶者古之遺言也與今伯崇既
躬行之而又以名其堂欲其¶出入起居仰而見之常有
<pb:KR4d0226_WYG_077-32a>
以自警也以爲未足又取大易¶電雷之象明斷之義與
夫剛柔上下淺深難易之説金矢¶黄金艱貞貞厲之戒
揭於坐右而以蚤夜覽觀焉此其志¶豈以一得其情而
遽喜者哉然猶懼夫學之未至而於父¶子之親君臣之
義纎微之間有所未察則雖欲悉其聰明¶致其忠愛而
不知所以權之故又爲退食燕居之所於其¶後以便講
學此則尤非今之爲吏者所能及也昔子路曰<md:KR4d0226_SBCK_077-21a>¶有民人
焉有社稷焉何必讀書然後爲學此言近是而夫¶子惡
<pb:KR4d0226_WYG_077-32b>
之然則仕本於學而學必讀書固孔門之遺法也因¶請
命其室曰讀書之室而悉記其本末如此以遺之伯崇¶
家傳正學於道有聞而其小試之効又已孚於上下如
此¶此其所以讀書者必有以異乎人之讀之矣伯崇平
居退¶然若不能言遇事汎然若無所主予雖知之深亦
未嘗不¶喜其温厚之有餘而憂其强毅之不足也今一
行作吏其¶所以自樹立者乃如此而世之聰明才智之
士計其當官¶之效宜可以逺過於伯崇者或乃反不能
<pb:KR4d0226_WYG_077-33a>
及予於此又竊¶獨有感焉因并書之以風當世且以厲
來者於無窮伯¶崇名念德建安人與予有世舊且有連
又相好也乾道癸¶巳二月丁亥新安朱熹記<md:KR4d0226_SBCK_077-21b>¶　　　蘄州教授㕔記¶
乾道八年秋予友建安李君宗思爲蘄州學官始至入
學¶釋菜召諸生坐堂上而告之曰朝廷立學建官所以
教養¶人才而待其用德意甚美宗思不佞得備選焉深
惟淺陋¶懼不能稱今將有以告二三子者而相與朝夕
<pb:KR4d0226_WYG_077-33b>
乎古人爲¶已之學庶以無負朝廷教養之意二三子其
亦有意於斯¶乎諸生起而對曰諸生不敏惟先生有以
教之則幸甚於¶是李君退即其居則距學且十里所李
君顧而嘆曰學官¶宜朝夕于學與諸生相切磋者其相
距之逺可若是耶翌¶日相學之東偏有廢壤焉請於州
願得爲屋以居而日往¶來於學以供厥事於是通守北
海王侯某實領州符嘉李¶君之意而悉其力以相之役
不踰時遂以備告然後李君<md:KR4d0226_SBCK_077-22a>¶得以日至於學進諸生而
<pb:KR4d0226_WYG_077-34a>
教誨之蓋使之潛思乎論語孟¶氏之書以求理義之要
又考諸編年資治之史以議夫事¶變之得失焉日力有
程不躐不惰探策而問勸督以時凡¶以使之知所以明
善修身之方齊家及國之本而於詞藝¶之習則後焉而
不之急也既又禮其士之賢有德者李君¶之翰而與之
居凡學之教治悉使聽焉由是蘄之爲士者¶始知所以
爲士之事而用其力李君亦喜其教之行而將¶有成也
礱石於堂考前爲是官者得自某人以下若干人¶之名
<pb:KR4d0226_WYG_077-34b>
氏嵗月刻之而以書屬予使因記其所以然者予惟¶李
君之教可能也而其所以教者則非世儒之所及王侯¶
之垂意於學可及也而其不以李君之説爲迂濶於事
者¶則非俗吏之所能是皆宜書以詔於後蓋非獨使繼
李君<md:KR4d0226_SBCK_077-22b>¶而居此者有所考法抑亦承流千里而師帥其民
者之所¶宜知也於是悉書其本末如此俾刻寘題名之
首云九年¶秋七月壬子新安朱熹記¶
　　　建寧府建陽縣主簿㕔記
<pb:KR4d0226_WYG_077-35a>
縣之屬有主簿秩從九品縣一人掌縣之簿書凡戸租
之¶版出内之㑹符檄之委獄訟之成皆總而治之勾檢
其事¶之稽違與其財用之亡失以贊令治蓋主簿之爲
職如此¶而予嘗竊論之以爲縣之治雖狹而於民實甚
親主其簿¶書者秩雖卑而用人之得失其休戚於民實
甚重顧今銓¶曹所領員以百數既不容有所推擇而爲
令者又往往私¶其政不以及其屬是以官多不得其人
而人亦不得其職¶舉天下之縣偶能其官者計百不一
<pb:KR4d0226_WYG_077-35b>
二然亦不過能取夫<md:KR4d0226_SBCK_077-23a>¶戸租之版而朱墨之耳若其他則
固不得而與焉而亦莫¶或知其職之曠也建陽縣主簿
之廨故在縣治西墉下自¶建炎中火于盜而寓於浮屠
之舍距縣且三里所蓋主簿¶之不得司其局者四十有
餘年矣今右通直郎池陽王君¶某來知縣事則計復焉
而未克舉及主簿括蒼葉君某至¶而尤以不得蚤夜其
職爲憂乃請於縣而卒成之自經始¶以至迄事凡百餘
日爲屋若干楹其費得縣之羨錢五十¶萬粟斛百凡故
<pb:KR4d0226_WYG_077-36a>
地之入於民居者則皆正於舊籍而不之¶奪也明年葉
君以書具本末屬予記予佳王君之不私其¶政與葉君
之能憂其職也則爲推本其所以設官之意并¶敘其事
而書之以告來者俾無曠於其職既又因葉君之¶請取
孔子爲委吏時語名其東偏之室曰當齋其意蓋與<md:KR4d0226_SBCK_077-23b>¶此
相表裏云乾道九年秋八月辛酉朔新安朱熹記¶
　　　南劔州尤溪縣學記¶
乾道九年九月尤溪縣修廟學成知縣事㑹稽石君&KR1488;
<pb:KR4d0226_WYG_077-36b>
以¶書來語其友新安朱熹曰縣之學故在縣東南隅其
地隆¶然以髙面山臨流背囂塵而挹清曠於處士肄業
爲宜中¶徙縣北源上後又毁而復初然其復也士子用
隂陽家説¶爲門斜指寅卯之間以出而自門之内因短
就狹遂無一¶物不失其正者&KR1488;始至而病焉顧以斆學
之初未遑外事¶嵗之正月乃始撤而新之既使夫門堂
齋序庫庾庖湢無¶一不得其正而又度作重屋于堂之
東以奉先賢以尊古¶訓唯殿爲因其舊然亦繚以重櫩
<pb:KR4d0226_WYG_077-37a>
嚴其陛楯而凡像設之¶不稽于古者則使視諸太學而
取正焉靡金錢蓋四十萬<md:KR4d0226_SBCK_077-24a>¶用人力三萬工不資諸士不
取諸民而事以時就意者吾¶子亦樂聞之儻辱記焉以
幸教其學者於無窮是則&KR1488;之¶幸也熹惟石君之爲是
役也則固已可書矣抑熹嘗得遊¶於石君而知其所以
學者蓋皆古人爲已之學又嘗以事¶至於其邑而知其
所以教者又皆深造自得之餘是則其¶爲可書蓋有大
於此役者熹雖不敏誠竊樂得推本而備¶論之是以承
<pb:KR4d0226_WYG_077-37b>
命而不辭焉蓋熹聞之天生斯人而予之以¶仁義禮智
之性而使之有君臣父子兄弟夫婦朋友之倫¶所謂民
彛者也惟其氣質之禀不能一於純秀之㑹是以¶欲動
情勝則或以陷溺而不自知焉古先聖王爲是之故¶立
學校以教其民而其爲教必始於洒掃應對進退之間¶
禮樂射御書數之際使之敬恭朝夕修其孝弟忠信而
無<md:KR4d0226_SBCK_077-24b>¶違也然後從而教之格物致知以盡其道使知所以
自身¶及家自家及國而達之天下者蓋無二理其正直
<pb:KR4d0226_WYG_077-38a>
輔翼優¶游漸漬必使天下之人皆有以不失其性不亂
其倫而後¶已焉此二帝三王之盛所以化行俗美黎民
醇厚而非後¶世之所能及也自漢以來千有餘嵗學校
之政與時盛衰¶而其所以爲教者類皆不知出此至於
所以勸勉懲督之¶者又多不得其方甚者至或使之重
失其性益亂其倫而¶不悟是不亦可悲也哉至于我宋
文治應期學校之官遍¶于郡縣其制度詳宻規模宏逺
蓋已超軼漢唐而娓娓乎¶唐虞三代之隆矣而有司無
<pb:KR4d0226_WYG_077-38b>
仲山甫將明之材不能祗承¶德意若稽治古使學校之
所以爲教者卓然有以逺過於¶近代儒先君子或遺恨
焉今石君乃獨能學乎古之學而<md:KR4d0226_SBCK_077-25a>¶推之以行於今使其
學者惟知修身窮理以成其性厚其¶倫之爲事而視世
俗之學所以干時取寵者有不屑焉是¶則石君所以敷
教作人可書之大者其視葺新廟學一時¶之功爲如何
哉然是役也石君之意亦將以尊嚴國家教¶化之宮而
變其學者之耳目使之有以養於外而齊其内¶非徒以
<pb:KR4d0226_WYG_077-39a>
誇壯觀飾游聲而已也蓋其敷教作人之功於是¶爲備
惜乎所試者小而所及之不遐也故特序其本末而¶悉
書之蓋非特明石君之志以厲其學者且將以風天下¶
之凡爲郡縣者使其皆以石君之心爲心焉則聖人之
道¶聖人之化將不憂其不明於天下矣是嵗冬十月庚
申朔¶記¶
　　　建寧府崇安縣五夫社倉記<md:KR4d0226_SBCK_077-25b>¶乾道戊子春夏之交建人大飢予居崇安之開耀鄉知
<pb:KR4d0226_WYG_077-39b>
縣¶事諸葛侯廷瑞以書來屬予及其鄉之耆艾左朝奉
郎劉¶侯如愚曰民飢矣盍爲勸豪民發藏粟下其直以
振之劉¶侯與予奉書從事里人方幸以不飢俄而盜發
浦城距境¶不二十里人情大震藏粟亦且竭劉侯與予
憂之不知所¶出則以書請于縣于府時敷文閣待制信
安徐公嚞知府¶事即日命有司以船粟六百斛泝溪以
來劉侯與予率鄉¶人行四十里受之黄亭步下歸籍民
口大小仰食者若干¶人以率受粟民得遂無飢亂以死
<pb:KR4d0226_WYG_077-40a>
無不悦喜歡呼聲動旁¶邑於是浦城之盜無復隨和而
束手就擒矣及秋徐公奉¶祠以去而直敷文閣東陽王
公淮繼之是冬有年民願以¶粟償官貯里中民家將輦
載以歸有司而王公曰嵗有凶<md:KR4d0226_SBCK_077-26a>¶穰不可前料後或艱食
得無復有前日之勞其留里中而¶上其籍於府劉侯與
予既奉教及明年夏又請于府曰山¶谷細民無蓋藏之
積新陳未接雖樂嵗不免出倍稱之息¶貸食豪右而官
粟積于無用之地後將紅腐不復可食願¶自今以來嵗
<pb:KR4d0226_WYG_077-40b>
一斂散既以紓民之急又得易新以藏俾願¶貸者出息
什二又可以抑僥倖廣儲蓄即不欲者勿强嵗¶或不幸
小飢則弛半息大祲則盡蠲之於以惠活鰥寡塞¶禍亂
原甚大惠也請著爲例王公報皆施行如章既而王¶公
又去直龍圖閣儀真沈公度繼之劉侯與予又請曰粟¶
分貯民家於守視出納不便請放古法爲社倉以儲之
不¶過出捐一嵗之息宜可辦沈公從之且命以錢六萬
助其¶役于是得籍坂黄氏廢地而鳩工度材焉經始於
<pb:KR4d0226_WYG_077-41a>
七年五<md:KR4d0226_SBCK_077-26b>¶月而成于八月爲倉三亭一門牆守舍無一不
具司㑹計¶董工役者貢士劉復劉得輿里人劉瑞也既
成而劉侯之¶官江西幕府予又請曰復與得輿皆有力
於是倉而劉侯¶之子將仕郎琦嘗佐其父於此其族子
右修職郎玶亦廉¶平有謀請得與并力府以予言悉具
書禮請焉四人者遂¶皆就事方且相與講求倉之利病
具爲條約㑹丞相清源¶公出鎮兹土入境問俗予與諸
君因得具以所爲條約者¶迎白于公公以爲便則爲出
<pb:KR4d0226_WYG_077-41b>
教俾歸揭之楣間以視來者¶於是倉之庶事細大有程
可久而不壞矣予惟成周之制¶縣都皆有委積以待凶
荒而隋唐所謂社倉者亦近古之¶良法也今皆廢矣獨
常平義倉尚有古法之遺意然皆藏¶於州縣所恩不過
市井惰游輩至於深山長谷力穡逺輸<md:KR4d0226_SBCK_077-27a>¶之民則雖飢餓
瀕死而不能及也又其爲法太宻使吏之¶避事畏法者
視民之殍而不肯發往往全其封鐍遞相付¶授至或累
數十年不一訾省一旦甚不獲已然後發之則¶已化爲
<pb:KR4d0226_WYG_077-42a>
浮埃聚壌而不可食矣夫以國家愛民之深其慮¶豈不
及此然而未之有改者豈不以里社不能皆有可任¶之
人欲一聽其所爲則懼其計私以害公欲謹其出入同¶
於官府則鈎校靡宻上下相遁其害又必有甚於前所
云¶者是以難之而有弗暇耳今幸數公相繼其愛民慮
逺之¶心皆出乎法令之外又皆不鄙吾人以爲不足任
故吾人¶得以及是數年之間左提右挈上説下教遂能
爲鄉閭立¶此無窮之計是豈吾力之獨能哉惟後之君
<pb:KR4d0226_WYG_077-42b>
子視其所遭¶之不易者如此無計私害公以取疑於上
而上之人亦毋<md:KR4d0226_SBCK_077-27b>¶以小文拘之如數公之心焉則是倉之
利夫豈止於一時¶其視而傚之者亦將不止於一鄉而
已也因書其本末如¶此刻之石以告後之君子云淳熙
甲午夏五月丙戌新安¶朱熹記¶
　
　
　晦庵集卷七十七¶

<pb:KR4d0226_WYG_078-1a>
欽定四庫全書
　晦庵集卷
