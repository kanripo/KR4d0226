# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:55.602790
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0282-022晦庵先生朱文公文集-卷第二十二.
<pb:KR4d0226_SBCK_022-1a>¶
晦庵先生朱文公文集卷第二十二¶
　辭免¶
　　　辭免召命狀(巳卯)¶
右熹九月二十六日凖尚書省劄子八月十三日三省同¶
奉聖㫖召赴行在者伏念熹性資朽鈍學術迂踈絶無所¶
長可以自見爲親干禄得備祠官斗升是營敢有他望今¶
者伏遇公朝薦延多士濫塵收召之目雖知非稱豈敢有¶
辭獨念素有心氣之疾近數發動應對思慮未復故常若¶
使貪冐恩榮聞命奔走竊恐臨事顚錯自取罪戾無以上¶
副招徠之意欲乞且依徐度吕廣問韓元吉例令熹候嶽¶
廟滿日前赴行在庻幾得遂恬養猶或可以勉悉愚慮備¶
使令於異日熹不勝幸甚謹具狀申尚書省伏望特賜敷¶
<pb:KR4d0226_SBCK_022-1b>¶
奏施行謹狀¶
　　　辭免召命狀(癸未)¶
右熹四月十二日凖尚書省劄子(云云)熹巳於當日望闕¶
祗受訖伏念熹性資朴鄙學術空踈内自省循無以仰副¶
朝廷招徠之選若不瀝情控告祈免誤恩即恐冐昧之嫌¶
難逃物論伏望某官某官特賜敷奏追&KR0230;元降指揮使熹¶
得以少安愚分謹具狀申尚書省謹狀¶
　　　回申催促供軄狀一(巳&KR0407;)¶
右熹凖尚書省劄子勘㑹樞宻院編修官施元之因磨勘¶
改官别行注授令熹疾速前來供職仍具巳起發月日申¶
尚書省縁熹近感濕氣見患足疾未任起發前去供職謹¶
具狀申尚書省伏乞照㑹謹狀¶
<pb:KR4d0226_SBCK_022-2a>¶
　　　乞嶽廟劄子¶
熹昨監潭州南嶽廟未滿凖勑差充樞宻院編脩官近凖¶
尚書省劄子令熹疾速前來供職&KR0060;縁熹近感濕氣見苦¶
足疾未任就道而家貧親老急於禄養乆欲復備祠官顧¶
未敢請今旣迫以官期深恐稽延自取罪戾欲望鈞慈特¶
與陶鑄嶽廟差遣一次干冐威嚴不勝恐懼之至¶
　　　囬申催促供職狀二¶
右熹昨凖尚書省劄子令熹疾速發來供職者照對熹昨¶
於五月内兩次凖尚書省劄子催促前來供職巳具因依¶
回申乞監嶽廟一次未&KR0041;施行今來又凖前件指揮縁熹¶
委是家貧親老迎侍不前不敢依應指揮前去供職欲望¶
檢㑹前狀早賜陶鑄嶽廟差遣伏乞照㑹施行¶
<pb:KR4d0226_SBCK_022-2b>¶
　　辭免召命狀一(壬辰二月)¶
右熹正月十七日凖建寧府遞到乾道七年十二月二十¶
六日尚書省劄子令熹遵依巳降指揮疾速起發赴行在¶
續凖本府再送到元&KR0009;納軍資庫尚書省劄子二道内一¶
道備坐乾道六年十二月二十六日三省同奉聖㫖召熹¶
赴行在指揮熹巳於二月十日就本家望闕謝恩訖伏念¶
熹才不逮人學無所就累&KR0041;召擢訖無&KR0024;報近者䘮制未¶
終復叨&KR0053;召之命甫及除禫朝㫖又趣其行熹雖至愚仰¶
戴恩遇豈不感激&KR0108;勵庻以圖報萬分實以凢庸自知甚¶
審頃希㣲祿徒以爲親今則禍罰之餘荒蕪益甚誠不忍¶
虗冐榮寵以増不洎之悲加以憂患侵凌心志凋弱近於¶
髀裏復發癰腫雖幸破潰耗損愈多正使義無可辭筯力¶
<pb:KR4d0226_SBCK_022-3a>¶
亦難勉強惟是跡渉違慢心不自安敢罄微誠仰干洪造¶
伏望參政僕射平章相公洞鍳悃愊曲賜矜憐都俞之間¶
特賜敷奏早與&KR0230;罷元降指揮庶使微賤小官&KR0023;安愚分¶
免以稽留威命抵冐刑誅則熹不勝幸甚謹具狀申尚書¶
省謹狀¶
　　　辤免召命狀二¶
右熹五月三日凖建寜府逓到尚書省劄子一道四月十¶
三日三省同奉聖旨林枅朱熹依巳降指揮疾速起發赴¶
行在熹巳於當日望闕謝恩祗受訖伏念熹昨蒙聖㤙収¶
召續&KR0013;朝㫖趣行自知愚陋&KR0004;乏寸長無以仰&KR0091;公朝薦¶
延之意復念往者爲親妄意干禄然猶自審無能不敢過¶
希榮進矧今&KR0012;露僅及免䘮遽於此時起趋名宦情既不¶
<pb:KR4d0226_SBCK_022-3b>¶
忍義亦難安加以禍罰餘生氣血凋瘁疾病攻撓勉強不¶
前即巳具狀懇辤乞賜敷奏&KR0230;罷去訖竊慮其狀在路迂¶
回未徹朝&KR0234;是致今來再有前件聖㫖指揮恩厚命嚴跼¶
&KR1074;無措然匹夫之志前巳具陳勢迫情哀必蒙鍳察更望¶
參政丞相丞相特與檢㑹早賜開陳収回元降指揮以安¶
愚賤之分則熹不勝幸甚¶
　　　辤免召命狀三¶
右熹凖尚書省劄子檢㑹四月十三日三省同奉聖㫖林¶
枅朱熹依已降指揮疾速起發赴行在劄付熹令疾速起¶
&KR0036;者伏念熹微賤無堪頻煩趣召拜恩踧踖震懼靡皇實¶
以禄弗逮親不忍從宦加以疾病牽勉莫前巳於二月五¶
日内兩次具狀陳乞敷奏&KR0230;罷去訖雖人㣲趣下詞義鄙¶
<pb:KR4d0226_SBCK_022-4a>¶
拙不足以仰勤朝聴然披瀝肝膽事皆有㩀不敢一言之¶
妄以取要君罔上之誅伏望參政丞相丞相更賜檢㑹少¶
留聴覧特與敷奏&KR0230;罷施行則熹不勝幸甚謹具狀申尚¶
書省謹狀¶
　　　辤免召命狀四¶
右熹準尚書省劄子據熹狀乞敷奏寢罷趣召指揮劄付¶
熹遵依巳降指揮疾速起發前來者伏念熹自蒙収召前¶
後三狀陳述事理巳極詳明既未蒙敷奏施行今亦未敢¶
别有祈請偶以近遭叔母之䘮别無得力子弟䘮&KR0089;之役¶
湏當躬親營奉度至來春方得了辦欲望朝廷矜憐特賜¶
寛假許熹候叔母葬事了日别&KR0234;指揮不勝幸甚謹具狀¶
申尚書省伏乞照㑹謹狀¶
<pb:KR4d0226_SBCK_022-4b>¶
　　　辤免召命狀五¶
右熹凖三月二十六日尚書省劄子令熹遵依巳降指揮¶
疾速起發赴行在仍具巳起發月日申尚書省者伏念熹¶
昨蒙聖㤙猥加收召自省庸愚無所可用兼以私義有所¶
不安且復疾病支離不堪奔走巳嘗節次具狀&KR0267;懇乞賜¶
敷奏罷免去訖不謂愚誠未能上逹致煩朝㫖再三催促¶
愈益嚴峻熹自揣㣲賤不勝恐懼遂不敢再有陳述只乞¶
候叔母葬事畢日别聽指揮今來又凖上項朝㫖再念熹¶
貧家獨力卜地營葬已及半年未有次第&KR0002;遽舎之而出¶
竊恐愈見狼狽重以多難早衰舊疾間作近因乆雨感濕¶
傷冷復苦脚弱歩履艱難雖不俟屨而疾趨其&KR0020;亦有不¶
可得而勉&KR0416;者竊恐久稽朝命&KR0018;罪益深夙夜憂危不遑¶
<pb:KR4d0226_SBCK_022-5a>¶
啓處謹復具狀申尚書省欲望參政丞相府賜敷奏収囬¶
元降指揮以安愚分且便私計實爲厚幸或恐不欲以一¶
介犬馬之&KR0059;輕改朝廷巳行之命即乞别賜陶鑄差熹監¶
嶽廟一次使得杜門養病萬一異時稍復疆徤尚或可備¶
使令之末熹不勝幸甚¶
　　　辭免改官宫觀狀一(癸巳)¶
右熹凖建寧府送到五月二十九日尚書省劄子一道五¶
月二十八日奉聖㫖朱熹安貧守道廉退可嘉特與改合¶
入官主管台州崇道觀任便居住者熹聞命震驚罔知所¶
措伏念熹至愚不肖昨蒙聖恩&KR0053;召至于再三属以憂患¶
之餘疾病衰廢不&KR0014;扶曵一造闕庭逋慢之誅方竊俯伏¶
以俟不謂天地父母之恩至隆極厚旣赦其罪不即誅滅¶
<pb:KR4d0226_SBCK_022-5b>¶
而又過於臨照誤有襃嘉一字之榮踰於華衮至於特改¶
京官即&KR0140;祠禄又皆朝廷平日&KR0001;以進賢賞功優老報勤¶
之典乃使愚賤小臣終年安坐一日無故而驟得之熹雖¶
至愚豈不知感激聖恩誓死圖報何敢復議辤受取舎於¶
其間實以多病無能求退得進揆之私義旣有未安而賞¶
不當功名不孚實竊慮以此或致上累聖朝綜核之政則¶
熹之罪又將有不可勝誅者此熹之所以怔營前却千慮¶
百思而終不得以不辤者也所有前件省劄不敢祗受謹¶
巳&KR0009;納建寕府軍資庫訖敢復&KR0267;懇披陳仰干洪造欲望¶
&KR0153;政丞相特賜敷奏&KR0053;還元降指揮或許仍理舊資即乞¶
别與嶽廟差遣以安愚分實爲幸甚謹具狀申尚書省謹¶
狀¶
<pb:KR4d0226_SBCK_022-6a>¶
　　　辤免改官宫觀狀一¶
右熹昨凖尚書省劄子奉聖㫖特與改合入官主管台州¶
崇道觀熹以&KR0059;義未安未敢祗受巳具狀申尚書省及將¶
&KR0001;凖省劄申建寧府&KR0009;納軍資庫訖今來又凖告命一軸¶
仰戴異恩俯伏震懼然熹愚懇巳具前狀不敢再有陳述¶
除巳將上件吿命并送建寕府&KR0009;納訖謹具狀申尚書省¶
乞賜檢㑹前狀敷奏施行謹狀¶
　　　辤免改官宫觀狀三¶
右熹凖十一月二十四日尚書省劄子據熹狀辤免改合¶
入官主管台州崇道觀恩命乞許仍理舊資别與嶽廟差¶
遣事檢㑹到乾道二年十二月十八日勑節文臣僚辭免¶
恩命各有定制比來不合辤免亦具申陳委是妨廢職事¶
<pb:KR4d0226_SBCK_022-6b>¶
令吏部申嚴行下劄熹依巳降指揮施行者伏念熹昨以¶
憂哀摧毀疾病侵凌不&KR0023;恭趨嚴召所以累具辤免乃蒙¶
聖慈寛赦不誅誤加褒異恩生望外事踰例表非常之寵¶
風動四方况熹身&KR0013;隆&KR0059;豈不知感實以衰惰廢弃志行¶
不脩無徳可褒無功可錄無以仰稱聖主特逹之知有愧¶
國家勸勵賢&KR0014;之意以故冐昧復有懇辤不意愚誠不能¶
感動乃蒙檢㑹前件指揮施行在熹豈敢固執迷方輕冐¶
憲綱然竊詳考元降指揮上爲辤免推遷妨廢職事合行¶
禁約&KR0002;熹所&KR0013;恩除&KR0004;無職業即與前件立法之意事體¶
不同敢復披誠再干洪造所冀愚悃得徹聖聦庶㡬㣲賤¶
小臣幸終免扵逋慢之誅而區區匹夫之守獨得伸扵分¶
列之外又况屏絕浮虚抑止貪競其扵聖朝厲精責實之¶
<pb:KR4d0226_SBCK_022-7a>¶
政亦未必全無所&KR0024;熹之所請亦非止以自為而巳下情¶
無任瞻望祈扣之切伏望參政丞相洞鑒精悃早賜開陳¶
則熹不勝幸甚謹具申尚書省謹狀¶
　　　辤免改官宫觀狀四¶
右熹凖建寕府送到三月十七日尚書省劄子據建寜府¶
據熹狀申乞敷奏寢罷昨來特改宣教郎主管台州崇道¶
觀恩命事并檢㑹乾道九年閏正月二日不許臣僚辤免¶
恩命指揮三月十六日三省同奉聖㫖劄下朱熹照㑹者¶
熹聞命震驚罔知所措竊念熹昨蒙聖恩誤有襃擢感戴¶
激切不知&KR0001;言徒以自知本非巖穴知名之士行&KR0014;材術¶
又不逮人貧病退藏自其常分實無毫髪可以仰稱聖朝¶
褒勸之意&KR0001;以屢觸科禁冐罄悃誠不謂聖慈尚閟俞音¶
<pb:KR4d0226_SBCK_022-7b>¶
恐懼顚越愈不自安不免冐昧再有陳述狂妄昏愚罪在¶
不赦伏望鈞慈委曲敷奏特加寛宥追寢誤恩或令仍守¶
舊資别與嶽廟差遣則不惟小臣獲免昧利苟得之譏在¶
聖朝亦無輕用名器之失熹不勝幸甚謹具狀申尚書省¶
謹狀¶
　　　申建寕府狀一¶
右熹伏蒙使府專委崇安縣丞王文林賫送到熹元&KR0009;納¶
告命一道尚書省劄子一道印&KR0083;一軸到熹所居令熹祗¶
受者照對熹近凖尚書省劄子一道據熹狀辤免上件恩¶
命檢㑹近降不許辤免指揮付熹照㑹熹竊詳上項指揮¶
本意盖慮内外職任臣僚妄爲辤免妨廢職事即與熹今¶
來所乞事體不同巳將所凖省劄具狀申使府&KR0009;納軍資¶
<pb:KR4d0226_SBCK_022-8a>¶
庫及申尚書省乞賜敷奏寢罷去訖所有今來使府送到¶
告命文字委實難以祗受重念熹一介㣲賤本無寸長際¶
遇聖明累叨獎㧞所以毎形遜避盖亦各有端由昨來申¶
省狀中不敢縷細陳述是致愚悃未能自通今敢述其一¶
二乞賜備申庶幾微誠或蒙矜察竊縁熹本以諸生應舉¶
干禄於紹興十七年請到文解得試禮部叨預奏名濫綴¶
末第後來參部銓試注授泉州同安縣主簿到任四年省¶
罷歸郷偶以親老食貧不能待次遂乞嶽廟差遣再任未¶
满誤蒙召對除武學愽士又以急於禄養復乞嶽廟一次¶
又未滿間凖勑差充樞宻院編修官㝷以丁憂不及供職¶
續蒙收召又以憂制末終不獲拜命比及免䘮再蒙檢舉¶
催促則憂患之餘心志摧謝血氣耗傷疾病交攻不復堪¶
<pb:KR4d0226_SBCK_022-8b>¶
從仕矣艱苦半生首末如此迂愚之分敢不自安今乃誤¶
蒙襃嘉特改京秩&KR0140;以祠禄寵數過優内省庸虚實爲非¶
據蓋語其勞最則入仕以來二十七年閑居之日十居七¶
八語其志節則隨羣逐隊應舉覔官前後求閑皆縁急禄¶
語其學行則躬行不力未能寡過俯仰愧怍内訟方深此¶
皆非有高世之心絶俗之行豈眞&KR0014;驕富貴而輕爵禄者¶
而使之竊安貧守道之名冐養老優賢之禮以熹愚昧尚¶
有以自知不稱况公論有在人謂斯何&KR0002;復貪戀恩榮不¶
知引避&KR0416;顔&KR0216;耻靦靣受之此必傳笑四方貽譏後世在¶
熹雖不足道實懼玷辱聖朝此區區所以冐犯鈇&KR0207;而不¶
得不盡其辭者也所有告劄印&KR0083;熹既不敢祗受謹巳即¶
時當靣納還崇安縣丞王文林仍具公文回報請爲申送¶
<pb:KR4d0226_SBCK_022-9a>¶
使府依舊送庫&KR0009;納外今謹具述愚懇欲乞鈞慈矜念特¶
與備申朝廷乞賜敷奏收回元降告劄印&KR0083;庶使小臣不¶
致乆違朝命免&KR0023;罪戾或蒙還以丁憂巳前&KR0004;品舊階改¶
差嶽廟一次俾安愚分以盡餘年尤爲厚幸熹不勝祈懇¶
激切之至謹具狀申建寧府使衙伏乞照㑹備申施行謹¶
狀¶
　　　申建寕府狀二¶
右熹凖使府牒差建陽縣主簿送到尚書省劄子一道并¶
熹元&KR0009;納告命一道省劄二道印&KR0083;一軸令熹祗受者竊¶
縁熹昨來辤免實以&KR0059;義未安不敢冐受朝廷襃寵之恩¶
所以控竭愚誠仰干朝聴亦蒙使府備申去訖今來雖有¶
上件回降指揮縁熹所陳未奉俞&KR0098;義難茍止湏至再有¶
<pb:KR4d0226_SBCK_022-9b>¶
陳述今有狀一封申尚書省欲乞使府發遞前去所有告¶
命一道省劄三道印&KR0083;一軸其建陽主簿不肯交領前回¶
今專遣家人賫詣使府乞依舊&KR0009;納軍資庫謹具狀申建¶
寧府使衙謹狀¶
　　　謝改官宫觀奏狀¶
右臣熹昨凖尚書省劄子奉聖㫖以臣安貧守道廉退可¶
嘉特改左宣教&KR0048;主管台州崇道觀續凖降到告命一道¶
授臣前件官臣聞命震驚罔知所措前後三次具狀申尚¶
書省乞與敷奏&KR0230;罷㝷凖尚書省劄子檢㑹近降不許庶¶
官辤免指揮奉聖㫖劄與臣照㑹者仰體徳意不敢固辤¶
巳於六月二十三日望闕謝恩祗受訖伏念臣一介㣲賤¶
無所能似昨蒙聖恩&KR0053;召實以憂患侵凌血氣凋瘁不&KR0023;¶
<pb:KR4d0226_SBCK_022-10a>¶
輿曵殘疾㒹越道&KR0151;以盡臣子之恭方竊屏伏以俟誅夷¶
乃䝉聖慈誤形襃寵改官賦禄絶無近比及其皇恐辤避¶
冐觸科禁則又申命丁寧不以即罪恭惟襃勸之意寛赦¶
之恩皆非臣愚所能稱塞顧不敢再有辤遜以瀆天威祗¶
命感恩心口相誓惟當躬佩訓詞益堅持守以求無&KR0018;天¶
地父母至隆極厚之恩舎此而言則雖湛身碎首九隕而¶
不辤亦不足以論報矣臣無任瞻天望聖受恩感激之至¶
謹具狀奏聞謹奏¶
　　　申省狀¶
右熹昨凖尚書省劄子奉聖㫖以熹安貧守道廉退可嘉¶
特改左宣教郎主管台州崇道觀續凖降到告命一道授¶
熹前件官聞命震驚罔知所措前後三次具狀申尚書省¶
<pb:KR4d0226_SBCK_022-10b>¶
乞賜敷奏&KR0230;罷㝷凖尚書省劄子檢㑹近降聖㫖再劄付¶
熹照㑹者熹仰體德意不敢固辤巳於六月二十三日望¶
闕祗受訖除巳具奏&KR0091;謝外謹具狀申省伏乞照㑹謹狀¶
　　　申建寧府狀¶
右熹兹者祗受告命係出特恩今有奏狀稱謝合於使府¶
附遞申發&KR0060;慮小臣㣲賤限於條制無由得徹冕旒之聴¶
謹具狀申建寧府使衙欲乞照㑹繳奏施行¶
　　　辤免祕書&KR0048;狀一(丙申七月八日)¶
右熹凖六月二十一日尚書省劄子并告命一道授熹秘¶
書&KR0048;者熹聞命震驚罔知所措&KR0060;以聖主寤寐俊傑圗起¶
事功片善寸長靡不收用巖穴幽隱亦弗棄遺遂使妄庸¶
有此遭遇恩德隆重捧戴難勝豈敢飾詞遜避以&KR0012;奬拔¶
<pb:KR4d0226_SBCK_022-11a>¶
之意然熹竊惟國家開建圗書之府&KR0001;以儲蓄秀異之才¶
選試有程未始輕授郎以奉守爲職雖異典校之官然自¶
昔相承或用以處老成耆德之士如熹凡陋豈所克堪今¶
&KR0002;貪冐寵榮不自量度此必坐取嘲笑以累聖主知人之¶
明又況頃年屢以多病不才懇辤召命巳蒙聖慈洞照肺¶
腑盖旣憐其愛君憂國粗有畎畒夙夜之誠而又知其衰¶
朽無庸重閔勞以官職之事故凡所以假借襃嘉惠養全¶
活之意雖非愚賤之所當得然天地父母委曲生成之恩¶
則有不可以終辤者此熹所以懇辤踰年而卒拜明命且¶
復具以此意附奏陳謝其所以感恩自誓之誠盖有皦然¶
而不可欺者今乃欲因聖主前日&KR0001;以假借惠養之資而¶
遂寅縁以冐進擢無涯之寵則是古人&KR0001;謂登龍㫁而左¶
<pb:KR4d0226_SBCK_022-11b>¶
右望以罔市利者不惟士夫清議有所不貸而熹之不肖¶
亦&KR0060;羞之是以恐懼回皇不敢祗受伏惟鈞慈憐察特為¶
敷奏早賜寢罷元降指揮使熹愚分稍安不勝幸甚熹除¶
巳將省劄告命申建寜府送軍資庫&KR0009;納外謹具狀申尚¶
書省伏候指揮謹狀¶
　　　辤免祕書郎狀二¶
右熹凖八月三日尚書省劄子以熹辤免新授祕書省祕¶
書郎恩命八月三日三省同奉聖㫖不許辤免者伏念熹¶
草茅賤士章句腐儒昨&KR0013;詔除自知不&KR0091;&KR0186;形控避方俟¶
譴訶豈意天慈曲垂恩旨聞命震恐即合奉承敢以固辤¶
重勤淵聴伏況邇者聖徳日新容受讜言旌賞狂直雖在¶
亡没亦不棄&KR0162;海内聞風感動興起以至更相觀勵咸願¶
<pb:KR4d0226_SBCK_022-12a>¶
竭忠如熹之愚雖不及此亦豈不願依附末光效其尺寸¶
何忍自棄明時老死巖谷泯泯没没徒與草木俱腐實以¶
空踈頑鄙本非臺閣之姿不敢&KR0186;塵華貫進官頒禄巳冐¶
閑退之寵難以復造朝班&KR0001;以千慮百思徊徨瞻顧雖感¶
恩惜日不勝畎畒之誠而仰愧俯怍卒不得不盡其詞也¶
是敢重瀝肺肝再嬰斧鑕必冀上回沖鑒下遂夙心伏望¶
參政特爲開陳早賜寢罷或仍舊與宫廟差遣一次則熹¶
不勝大幸其降到省劄内有聖㫖指揮不敢拜受巳&KR0009;納¶
建寧府軍資庫外謹具狀申尚書省乞賜敷奏施行謹狀¶
　　　辤免知南康軍狀(戊戌)¶
今月十七日凖尚書省劄子奉聖㫖差知南康軍塡張杆¶
闕又凖尚書省牒奉勑宜差權發遣南康軍事兼管内勸¶
<pb:KR4d0226_SBCK_022-12b>¶
農事仍借緋者聞命震驚若無所措伏念熹踈繆之姿不¶
堪從宦病卧林野日益支離昨蒙聖慈矜憐特與改官仍¶
&KR0140;祠禄以遂閑退之願於熹愚分巳為過優今者忽有前¶
件恩命又出意望之外足見天地之仁不遺一物寸長尺¶
短皆欲使其有以自見在熹感激誠不自勝然&KR0060;惟念州¶
郡之&KR0009;所係不輕苟非其人千里受弊所以朝廷不惟審¶
擇以&KR0009;民命而又嚴立資格以叙人材盖不欲使庸妄輕¶
淺之流得以因縁冐處爲民不利前後臣寮建請詔㫖丁¶
寧亦可謂深切而著明矣如熹之愚素號庸劣又自&KR0004;官¶
一任解罷今巳二十餘年杜門空山罕接人事民情吏職¶
懵不通曉改官以來未滿四考雖名知縣資叙而備數祠¶
官&KR0004;無職事可以自試黙黙&KR0230;卧習成媮惰一旦使之&KR0416;¶
<pb:KR4d0226_SBCK_022-13a>¶
起田間攝承郡事不惟資淺望輕有礙累降指揮亦懼無¶
以承流宣化仰稱聖天子綜核名實愛養元元之意此熹¶
之所以恐懼踧踖而不得不辤者也或者以爲熹之賤㣲¶
屏處窮僻而朝廷記憶恩指隆厚至於如此&KR0002;復苟圗安¶
佚固爲遜避則將無以自竭犬馬報效之勞而䧟於不恭¶
之罪熹竊以爲不然蓋熹本以無&KR0014;退處田里聖朝過聽¶
誤加奨借寵以廉退之名勵以堅高之操訓詞在耳天鑒¶
弗違熹雖至愚不能及此猶當刻心自誓終始不渝庶㡬¶
可以仰報萬分下全素守今不務此而欲以奔走承命為¶
恭則亦非義之所安矣又況蒲栁之質多病早衰年&KR0010;以¶
來精力頓減政使方在仕&KR0151;亦湏量力引退顧乃甫於今¶
日&KR0416;自修餙起趨名宦豈不大爲有識&KR0001;&KR0015;重貽前詔之¶
<pb:KR4d0226_SBCK_022-13b>¶
羞哉&KR0004;以官卑人㣲不敢輙具辤免且欲祗拜恩命續伸¶
&KR0300;閑之請竊縁&KR0001;差南康軍係塡見闕度亦不過兩月即¶
便復紊朝聴誠不&KR0002;直情控訴冀蒙矜察庶免煩瀆之罪¶
所有遞到劄子勑牒不敢祗受除巳申送建寧府軍資庫¶
&KR0009;納外謹具狀申尚書省欲乞參政丞相少保特爲敷奏¶
寢罷今來&KR0001;降指揮令熹依舊宫觀差遣則熹不勝幸甚¶
謹狀¶
　　　乞宫觀劄子¶
熹昨蒙聖恩差權發遣南康軍事屬以私義未安不敢祗¶
受即巳具狀辤免續奉聖㫖不許辤免令疾速前去之任¶
候任滿日前來奏事熹聞命震慴巳於十月二十三日望¶
闕謝恩祗受勑命訖仰惟天地之恩至隆極厚一介疵賤¶
<pb:KR4d0226_SBCK_022-14a>¶
捧戴難勝矧以&KR0012;愚乆&KR0013;&KR0386;育雖縁踈拙自甘退藏至於¶
策名委質之義學道愛人之心則實有所不&KR0014;忘者豈不¶
願及明時奉承寛詔悉心營職爲國養民實以今秋以來¶
疾病益侵精神益耗勉從吏役懼速顛隮加以本軍闕人¶
巳乆&KR0002;以熹故更復遷延竊恐官曹解弛簿書縁絶别致¶
誤事則熹違命不恭之罪益難幸免欲望鈞慈俯賜矜念¶
特與陶鑄宫廟差遣一次則熹不勝幸甚¶
　　　乞宫觀狀¶
右熹昨以疾病衰耗不堪吏役曽於正月二十日具狀申¶
尚書省陳乞宫廟差遣然以&KR0013;命巳乆不敢寧居即於當¶
月二十五日扶病起離前來二月四日至信州鉛山縣管¶
下歇泊聴候指揮巳經旬日未奉䖏分而熹伏自到此以¶
<pb:KR4d0226_SBCK_022-14b>¶
來衰病之軀愈覺羸悴雖無痛楚危急形證而精神氣力¶
日見凋枯行坐無力語言少氣思慮應接失後忘前旁人¶
雖未遽覺而熹之自知甚審&KR0002;更勉&KR0416;扶曵前去不惟在¶
路必至顛踣雖幸到官亦難於支吾欲望鈞慈俯憐衰朽¶
檢㑹前狀并賜開陳特與改差宫廟差遣一次使螻螘微¶
命得遂天年不至狼狽於道路則熹不勝幸甚熹見今且¶
在鉛山縣聴候指揮謹具狀申尚書省乞賜敷奏施行¶
　　　與宰執劄子¶
熹輙有危&KR0548;冐瀆鈞嚴熹昨以衰病支離不堪吏責累具¶
申陳乞賜陶鑄宫廟差遣然以乆稽朝命義不遑安即巳¶
扶病離家前來信州管下聴候䖏分今巳旬日未奉進止¶
而熹衰病日益侵加精神昏耗氣力綿惙&KR0002;復勉&KR0416;輿曵¶
<pb:KR4d0226_SBCK_022-15a>¶
之官必取顛踣爲世嗤&KR0015;在熹賤微不足深恤竊恐或非¶
聖朝所以眷憐收用之本意也今不&KR0023;巳復具公狀冐昧¶
有請伏惟丞相幸垂察而加憐焉特賜開陳從其所欲俾¶
之早得歸伏田里休息疲瘁訪問醫藥以終餘年則熹之¶
感恩戴徳銘鏤肺肝何有窮巳敢忘進越輙具劄子申聞¶
伏乞鈞察¶
　　　自劾不合用劄子奏事狀¶
右熹伏覩都進奏院牒臣寮劄子奏臣&KR0060;見舊制章奏凡¶
内外官登對者許用劄子其餘則前宰執兩省官以上許¶
用劄子以下並用奏狀乞申嚴有司應帥漕郡守主兵官¶
如事渉兵機許用劄子餘僣越犯分有不如式則令所屬¶
退還等事三省同奉聖㫖依奏者伏念熹山野生踈不識¶
<pb:KR4d0226_SBCK_022-15b>¶
事體近於今年六月二十二日因本軍陳乞蠲減税錢事¶
曾具劄子奏聞雖在上項指揮之前實亦有違舊制聞命¶
震恐不知所為即欲具奏自劾又恐復以狂妄重干典憲¶
謹具狀申尚書省欲望敷奏亟行罷黜以爲踈逺小臣慢¶
上不㳟之戒謹狀¶
　　　自劾不合致人戸逃移狀一¶
右熹昨䝉聖恩&KR0140;以郡紱懇辤不&KR0023;冐昧而來到官未㡬¶
不勝吏責疾病交作殆不自支即具劄子申乞改差宫觀¶
差遣側聴累月未䝉敷奏施行熹誠愚昧夙夜靡寧亦欲¶
勉悉疲駑以酬恩遇顧以山野不閑吏道重以凋郡財匱¶
民貧去年上供綱運起&KR0036;至今粗及其半官吏相承但知¶
竭力催科以給公上庶逃罪責不意屬縣今秋有旱傷處¶
<pb:KR4d0226_SBCK_022-16a>¶
不惟失於檢放加以程督過嚴遂致人戸流移怨謗蠭起¶
雖巳遣官慰喻尚恐未能安帖熹竊自惟平生章句腐儒¶
之學雖不適於世用然區區之志亦未嘗不以愛人利物¶
爲功今乃以是上&KR0018;使令下&KR0018;所學積此慙懼疾病侵加¶
誠無心顔可食俸禄欲望鈞慈特與敷奏早賜罷免以爲¶
逺近牧守不勤撫字之戒而熹亦得以杜門省身益求其¶
學之所未至庶幾後効以贖前愆不勝幸甚謹具狀申尚¶
書省伏候鈞㫖¶
　　　自劾不合致人戸逃移狀二¶
右熹昨縁本軍管内今秋有荒旱處不知及早檢放而催¶
理舊欠過於嚴急遂致人戸愁怨相率逃移巳於十月内¶
具狀自劾申尚書省乞賜罷黜以爲州縣之戒惕息俟命¶
<pb:KR4d0226_SBCK_022-16b>¶
至今兩月未奉處分憂懼日積疾病有加職事之間益以¶
荒廢謹具狀申尚書省乞賜檢㑹前狀早賜敷奏施行謹¶
狀¶
　　　乞宫觀劄子(庚子正月)¶
熹輙有誠懇上瀆鈞聽熹昨䝉聖恩差權發遣南康軍事¶
巳於去年三月三十日到任累以疾病陳乞祠禄未䝉敷¶
奏施行今來在任巳滿十月非乆當書一考實縁衰病愈¶
侵心力凋耗加以脚氣痰飲&KR0036;作無時難以勉強在職欲¶
望朝廷特賜敷奏改授祠廟差遣一次使得杜門竊食休¶
養殘廢庶幾不至即日顚殞不勝幸甚¶
　　　乞宫觀狀(庚子三月)¶
右熹昨準勑差前件差遣累以病患辭免不䝉開&KR0098;遂於¶
<pb:KR4d0226_SBCK_022-17a>¶
去年三月三十日扶病到官交割職事今來在任巳是踰¶
年疾病支離不堪吏責中間節次具狀陳乞宫觀差遣亦¶
末準回降指揮近於三月六日視事之際風痰大作頭目¶
旋暈幾至僵踣今巳累日精神愈見昏憒委是狼狽不可¶
支持謹具狀申尚書省欲乞鈞慈檢㑹熹累乞宫觀文字¶
早賜敷奏特依所請不勝幸甚伏候鈞㫖¶
　　　與政府劄子¶
熹昨以衰病支離輙具劄目陳乞陶鑄宫觀差遣側聴踰¶
月未䝉處分近於三月六日視事之際風痰大作頭目旋¶
暈㡬欲僵仆今巳累日精神愈見昏慢委是狼狽不堪勉¶
彊巳具狀申尚書省欲望鈞慈早賜敷奏特從所請使熹¶
得遂休養以保餘齡不勝幸甚干冐威嚴俯伏俟罪¶
<pb:KR4d0226_SBCK_022-17b>¶
　　　乞宫觀劄子¶
熹輙有危迫之懇干冐鈞聽熹舊有心氣之疾近因禱雨¶
備災憂懼&KR0502;迫復爾&KR0036;動怔忡炎燥甚於常時&KR0060;慮當此¶
旱荒曠廢郡事其爲利害又非它時之比欲望鈞慈特賜¶
敷奏與熹宫廟差遣令得少遂休養不勝幸甚所有本軍¶
荒政昨巳措置略有欠第更望催促替人石&KR1488;疾速前來¶
接續賑救則千里飢民不勝幸甚¶
　　　辤免直祕閣狀一¶
右熹準七月十八日尚書省劄子七月十七日三省同奉¶
聖㫖以熹昨任南康軍日修舉荒政民無流殍可除直祕¶
閣者熹聞命震驚受恩感激有不知所以言者然竊伏念¶
熹昨以非才誤䝉任使不能布宣徳意以惠逺民乃以刑¶
<pb:KR4d0226_SBCK_022-18a>¶
政失中招致殃咎赤地千里民不聊生據罪論刑豈容幸¶
免政使粗能措畫不致大叚狼狽亦是職守之常何足&KR0024;¶
塞愆&KR0018;而况蠲閣租稅撥賜錢米許借上供錢物糴米賑¶
糶皆是聖主天地貺施非常之恩官吏於此豈有絲毫之¶
力至於勸諭富民&KR0036;廪糶濟亦是聖朝不愛官爵以救民¶
命頒下賞格極於醲厚以故富民觀感視傚始肯竭其囷¶
倉累嵗之積以應公上一旦之湏亦非官吏之力所能及¶
也然其賑濟人戸&KR0004;無致旱之罪今又不取一錢而&KR0162;米¶
四五千石方得一官自私家言之其數亦巳多矣此則在¶
所當賞而不可緩者非一時官吏有罪無功之可比也今¶
熹幸際&KR0173;寛曲加容貸更䝉除用巳極叨踰今者又&KR0013;聖¶
恩復有上件除命而熹前所奏南康軍賑濟人戸張世亨¶
<pb:KR4d0226_SBCK_022-18b>¶
等四名合依元降賞格&KR0024;授文武官資者有司顧以微文¶
沮郤其事至今未見報行推賞指揮是乃聖主過恩旣賞¶
於其所當罪而有司失信反吝於其所當賞熹雖至愚於¶
此竊有所不安者所有降到省劄不敢祗受巳送建寜府¶
&KR0009;納軍資庫謹具狀申尚書省欲望朝廷洞照誠悃特爲¶
敷奏許賜收囬仍檢㑹今年閏三月内南康軍奏及熹獨¶
衘奏狀詳酌所陳事理如是節次官司果是固爲邀阻至¶
今不爲保明推賞即將張世亨等併為敷奏依熹所乞不¶
候諸司保明特與先次依格等第推賞直降付身令本軍¶
日下當官給賜是則不惟熹之私義得以自安亦庶幾自¶
今以來州郡長吏奉法遵職務格和平不至幸民之災自¶
圖身利不惟此四人者早䝉聖恩免有邀阻乞覔之擾父¶
<pb:KR4d0226_SBCK_022-19a>¶
子兄弟感戴無窮而萬一不幸四方復有水旱饑饉之災¶
亦使其他富民知所激勵易爲勸誘貧者有所恃頼不復¶
流移其利非止一端而巳也狂妄僣率干冐朝聴祈恩俟¶
罪無任懇切恐懼之至謹狀¶
　　　小帖子¶
　稅戸張世亨賑濟五千石依格乞&KR0024;承節郎税戸劉師¶
　輿賑濟四千石依格乞&KR0024;承信郎進士張&KR0022;獻賑濟五¶
　千石依格乞&KR0024;迪功郎待&KR0024;太學生黃澄賑濟五千石¶
　依格乞&KR0024;迪功郎¶
右具如前伏念熹罷官還家舊任别無綰繫只此一事未¶
了&KR0004;謂朝廷賞格必非虚文不謂今乃以此自䧟於罔民¶
之罪每一思之如&KR0018;芒刺顧以居閑不敢陳請今者幸因¶
<pb:KR4d0226_SBCK_022-19b>¶
辤免恩命得效一言過此則分守有拘又將無以自逹切¶
望鈞慈早賜垂念千萬幸甚如是四人近日皆巳得霑恩¶
賞不曾報行即熹屏居深山探問不實之罪亦乞矜貸而¶
其所乞辤免恩命與比事體自不相湏更望力賜開陳期¶
於得請乃爲厚幸伏乞鈞照¶
　　　辭免直祕閣狀二¶
右熹九月&KR0004;四日準八月十七日辰時尚書省逓到告命¶
一道照對熹昨準尚書省劄子奉聖㫖以熹前任南康軍¶
日修舉荒政民無流殍可除直祕閣熹竊伏惟念昨來在¶
任政刑乖錯招致旱災有罪無功不敢祗受兼在任日遵¶
奉淳熈七年九月二十三日勑㫖賞格勸諭到税戸張世¶
亨劉師輿進士張&KR0022;獻待&KR0024;國學生黃澄四名岀米賑濟¶
<pb:KR4d0226_SBCK_022-20a>¶
共計一萬九千石巳行支散即具奏聞及申諸司乞與保¶
明推賞&KR0024;授文武官資今來巳是半年&KR0060;慮熹旣得替之¶
後諸司未曾保明致得本人未䝉朝廷推賞巳具狀申尚¶
書省乞賜敷奏收還誤恩仍將張世亨等四名不候諸司¶
保明早依原降賞格特與推恩給降付身令本軍日下當¶
官給付及具狀繳連所降省劄&KR0009;留建寜府軍資庫訖今¶
來又凖上項告命熹爲有前項所申兩節事理未凖回降¶
指揮不敢祗受巳并申建寜府&KR0009;留外謹再具狀申尚書¶
省伏乞檢㑹前狀特與敷奏許熹辭免仍&KR0005;張世亨劉師¶
輿張&KR0022;獻黃澄四名早賜依格推賞則熹不勝幸甚謹狀¶
　　　辭免直祕閣狀三¶
右熹凖九月五日尚書省劄子備坐熹前狀所乞&KR0230;罷新¶
<pb:KR4d0226_SBCK_022-20b>¶
除直祕閣恩命事奉聖㫖不許辭免者熹仰戴聖恩不勝¶
感激雖未敢即日祗受謹巳望闕稱謝訖但熹狀内所稱¶
熹雖至愚於此有不能自安者正爲南康軍保明勸諭到¶
稅户張世亨獻米五千石賑濟依格合&KR0024;承節郎進士張¶
&KR0022;獻獻米五千石賑濟依格合&KR0024;迪功郎待&KR0024;國學生黄¶
澄獻米五千石賑濟依䅂合&KR0024;迪功郎稅户劉師輿獻米¶
四千石賑濟依格合&KR0024;承信郎一節未&KR0041;户部依格放行¶
恩賞乞賜敷奏施行今來所凖省劄内却刪去此項事理¶
熹&KR0060;恐區區愚昧迫切之誠未得仰関天聽其合推賞人¶
依舊未得霑&KR0013;聖恩則熹於義亦難祗受又况目今諸路¶
水旱廣闊公家所積巳經&KR0036;散所餘無幾全頼富民獻米¶
賑恤&KR0002;見朝廷施行如此誰肯應募助國救民兼熹見䝉¶
<pb:KR4d0226_SBCK_022-21a>¶
改除提舉浙東常平公事當此凶&KR0010;專以救荒爲職&KR0002;此¶
所乞依格推賞不䝉施行不惟失信於南康舊治亦無靣¶
目可見浙東之民將來必致悮事上貽仁聖宵旰之憂熹¶
雖萬死不足塞責欲望朝廷詳酌特賜敷奏詳熹前狀所¶
陳將南康軍所奏稅户張世亨劉師輿黄澄張&KR0022;獻各與¶
照應元格早賜&KR0024;授文武官資則上件恩命不必加於熹¶
身而聖朝綜核之政脩於上逺近觀聽有所激勸於下矣¶
謹再具狀申尚書省伏候指揮¶
　　　除浙東提舉乞奏事狀¶
右熹今月二十二日凖尚書省劄子奉聖㫖改除前件差¶
遣熹以衰病之餘心力凋耗目昏耳重不堪繁劇擬具情¶
懇干告廟堂乞與敷奏聴容辭免而聞之道路本路今年¶
<pb:KR4d0226_SBCK_022-21b>¶
災傷至重民巳艱食&KR0002;更遷延有失措置&KR0060;恐向後飢民¶
愈見狼狽重貽聖主宵旰之憂謹巳於當日望闕謝恩祗¶
受訖所有合赴行在奏事未奉指揮伏念熹自違陛㦸十¶
有九年誠不勝臣子惓惓願得一瞻天日之光况今救荒¶
合行奏禀事件非一又熹前任南康亦有合奏聞事謹具¶
狀申尚書省欲望鈞慈特賜敷奏施行謹狀¶
　　　辭免進職奏狀一(壬寅)¶
臣九月四日到處州遂昌縣凖尚書省劄子奉聖㫖淳熈¶
八年旱傷去處監司守臣賑濟有勞令臣進職二等者聞¶
命震驚不知所措謹巳即時望闕謝恩訖伏念臣昨以&KR0012;¶
愚誤叨臨遣仰瞻玉色旣閔然有畏天恤民之誠而聖訓¶
丁寧又無非惻怛焦勞之實退惟疵賤遭遇如此誠不敢¶
<pb:KR4d0226_SBCK_022-22a>¶
愛其夙夜之勤冀以仰稱萬一而疾病之餘精力淺短徒¶
費大農數十萬緡之積而無以全活一道饑饉流殍之民¶
蓋嘗一再自劾㳟俟嚴科陛下赦而不誅巳爲寛典至於¶
過恩假寵躐等䟽榮則懼非所以示勸懲惜名器而謹馭¶
臣之柄也况臣昨以按劾知台州唐仲友反&KR0013;論訴見䝉¶
送浙西提刑司差官體究近日雖䝉聖斷巳罷本人新任¶
所有體究指揮尚未結絶臣方當囚服藉藁以俟斧誅豈¶
宜遽竊恩榮以紊賞刑之典所有前件恩命臣實不敢祗¶
受欲望聖慈特許辭免臣不勝幸甚¶
　　　辭免江西提刑奏狀¶
右臣九月十二日凖尚書省劄子八月十八日三省同奉¶
聖㫖除臣江南西路提&KR0039;刑獄公事塡見闕去冬巳經奏¶
<pb:KR4d0226_SBCK_022-22b>¶
事不候受告疾速前去之任者臣聞命感激巳於當日就¶
衢州常山縣界首安泊處望闕謝恩解罷前任職事訖伏¶
念臣天賦樸愚與世寡合爰自早歳即甘退藏雖䝉聖朝¶
累加收用竟亦不敢冐昧就職杜門屏處玩思遺經頼天¶
之靈偶窺管穴因&KR0060;妄意討論刪述冀成一家之言以待¶
後之學者中間誤䝉聖恩特改京秩訓詞襃勵蓋亦以是¶
期之其後更&KR0013;除書起&KR0024;郡吏而臣所守不固不能力辭¶
二年之間中夜撫枕起坐太息未嘗不私自憐悼而悔其¶
&KR0004;心也旣而復沗推擇備使近畿凡所奏陳多䝉開納賜¶
錢蠲稅無請不從自惟&KR0012;愚遭遇如此則又幡然思竭駑¶
頓以稱所䝉唯懼縱姦賊民弃命廢職異時無復靣顔以¶
見陛下至於觸忤權貴掇取怨嫌則雖必知其然而有所¶
<pb:KR4d0226_SBCK_022-23a>¶
不暇計也旣而果如所料沮撓萬端又獨䝉陛下聖明察¶
其&KR0012;忠委曲覆護非唯不加誅殛又使得以進職遷官爲¶
名而去臣&KR0060;不自知區區之迂愚疵賤何以得此於陛下¶
顧念感激涕下交頥所有恩命誠不當更有辭避以&KR0012;睿¶
獎然臣之愚實有所不&KR0023;巳者蓋以心目俱昏不堪吏責¶
今夏巳嘗抗章俟罪未奉進止而旱蝗繼作㳟奉御筆戒¶
喻丁寧仰惟聖心憂勞特甚是以惶懼屏息未敢復言今¶
旣䝉恩許解賤職正是草野愚臣乞賜骸骨以遂夙心之¶
時而所除官又係塡唐仲友闕蹊田奪牛之誚雖三尺童¶
子亦皆知其不可况臣雖愚粗識義理何敢自安儻䝉聖¶
慈特賜罷免或與嶽廟差遣使臣得以歸耕故壟畢志舊¶
聞内休巳憊之精神外避當途之猜怨則臣不勝千萬幸¶
<pb:KR4d0226_SBCK_022-23b>¶
甚所有前件省劄内除授恩命臣决不敢祗受巳送衢州¶
常山縣&KR0009;收仍一靣出本路界還家俟命欲望聖慈早賜¶
指揮謹錄奏聞伏候勑㫖¶
　　　辭免江東提刑奏狀一¶
右臣十月九日凖尚書省劄子據臣辭免新除江西提刑¶
恩命奉聖㫖令臣與江東提刑梁揔兩易其任臣巳即時¶
望闕謝恩訖伏念臣區區誠懇巳具前奏旣䝉改命曲遂¶
其私使得免於攘奪之嫌以全素守其在微臣固巳甚幸¶
但臣前所奏陳願得䝉恩投置閑散以爲養病著書全身¶
逺害之計則尚有未䝉聖察者於臣私計未便猶多敢昧¶
萬死再有塵瀆欲望聖慈詳臣前奏曲賜哀憐追寢誤恩¶
改&KR0140;祠禄使其得遂夙心免罹非禍則於微臣又爲莫大¶
<pb:KR4d0226_SBCK_022-24a>¶
之幸所有省劄内聖㫖指揮臣不敢祗受巳送建寧府崇¶
安縣&KR0009;收訖聖恩隆厚報效無階瞻望軒墀臣無任犬馬¶
戀慕激切之至¶
　　　貼黃¶
　臣祖郷徽州婺源縣正&KR0032;江東見有墳墓宗族及些小¶
　田産合該回避又梁揔到官今方月餘一旦忽然無故¶
　改易不惟迎新送故煩擾吏民亦礙累降指揮有失朝¶
　廷舉措之重伏乞聖照¶
　　　申省狀¶
右熹十月九日凖尚書省劄子據熹辭免新除江西提刑¶
恩命奉聖㫖令熹與江東提刑梁揔兩易其任熹以前奏¶
所乞未䝉開&KR0098;不敢祗受巳再具奏辭免外謹具狀申尚¶
<pb:KR4d0226_SBCK_022-24b>¶
書省欲乞敷奏寢罷或與嶽廟差遣不勝幸甚¶
　　　辭免江東提刑奏狀二¶
右臣十一月七日準尚書省劄子據臣奏辭免江東提刑¶
及回避田産事奉聖㫖不許辭免田産特免回避者臣草¶
野賤微屢有煩瀆顧勞天語重賜丁寧感極涕零不知所¶
措巳即時望闕遥謝訖重念臣昨&KR0013;使令妄意職業智識¶
淺短條奏闊踈上誤公朝失於舉措自知罪大不敢自赦¶
是以再䝉恩除不免&KR0267;懇辭避凡所陳述皆出鄙誠非敢¶
飾辭備禮以爲觀聴之美而巳唯是曲折之間猶有不敢¶
盡其辭者然&KR0060;仰惟陛下天日之明無幽不燭固不待臣¶
之喋喋然後有以悉其危懼&KR0502;迫之情也又况今來所除¶
差遣仍是按察官司&KR0002;復奉公守法則恐如前所爲或至¶
<pb:KR4d0226_SBCK_022-25a>¶
重傷朝廷事體&KR0002;但觀&KR0020;狥私又恐下&KR0018;夙心上&KR0012;陛下¶
眷知任使之意進退惟谷無地自處是敢忘其再三之瀆¶
上干鈇&KR0207;之威欲望矜憐早賜開允特與嶽廟差遣一次¶
使臣得以休養精神卒其舊業退避&KR0311;怨保此餘生或者¶
未塡溝壑間得見陛下重振綱維一新治化而逹聦明目¶
未忘&KR0012;忠别有逺外重難驅使則臣雖衰拙尚庶幾效其¶
尺寸&KR0005;惟陛下所以命之不敢復有辭矣&KR0002;爲今日之計¶
則退藏之外無可爲者伏惟陛下哀憐財幸干冐宸嚴臣¶
無任戰栗俟命之至¶
　　　申省狀¶
右熹準尚書省劄子據熹辭免江東提刑恩命及回避祖¶
郷田産事奉聖㫖不許辭免田産特免回避劄付熹者伏¶
<pb:KR4d0226_SBCK_022-25b>¶
縁狂妄踈拙巳試罔功不敢復當刺舉之職巳再具奏狀¶
辭免謹具狀申尚書省伏乞敷奏施行¶
　　　辭免進職奏狀二¶
右臣十一月七日準降到告命一道授臣直徽猷閣者臣¶
昨在任日&KR0013;省劄備坐前件恩命巳嘗具奏稱爲按劾台¶
州唐仲友&KR0141;濫不法反&KR0013;論訴未䝉結絶不敢祇受今者¶
伏覩巳降指揮仲友巳罷新任更不差官體究其紹興府¶
見勘巳招僞造官㑹人蔣暉等亦聞巳得朝㫖盡行釋放¶
訖詳此事理&KR0060;恐臣所按劾不公不實别有合得罪名未¶
䝉朝廷行遣難以却因職事微勞遽與其他無罪之人例¶
霑恩賞其所降到告命臣不敢祗受巳送建寧府崇安縣¶
&KR0009;收訖欲望聖慈深察特賜追寢施行則臣不勝幸甚¶
<pb:KR4d0226_SBCK_022-26a>¶
　　　辭免江東提刑奏狀三¶
右臣十一月十四日準尚書省劄子據臣辭免直徽猷閣¶
及江東提刑恩命奉聖㫖並不許辭免令疾速起&KR0036;前去¶
之任者臣昨以怨仇當路蹤跡&KR0012;危屢貢封章乞回成命¶
情迫意切忘其再三旣而深自省循始知震懼方且計日¶
以俟誅夷不謂陛下天度含容聖恩溥慱雖未開&KR0098;亦免¶
譴訶臣聞命感激涕泗交順㳟惟聖詔丁寧不可數得雖¶
知私義有所未安然不敢不抑鄙情以承睿奨即於當日¶
遥望闕庭拜受直徽猷閣恩命訖所有江東提刑職事迫¶
威命之巳行亦擬即日拜受畫時起發而臣至愚反復思¶
慮復有所甚懼而不能巳者不免昧死&KR0267;血再觸天威瞻¶
顧徬徨不知所措伏念臣所劾贓吏黨與衆多棊布星羅¶
<pb:KR4d0226_SBCK_022-26b>¶
並當要路自其事覺以來大者宰制斡旋於上小者馳騖¶
經營於下其所以蔽日月之明而損雷霆之威者臣不敢¶
論&KR0002;其加害於臣不遺餘力則逺而至於師友淵源之所¶
自亦復無故横肆觝排向非陛下聖明洞見底藴力賜主¶
張則不惟不肖之身乆爲魚肉而其變亂白黒詿誤聖朝¶
又有不可勝言者然陛下之憐臣愈厚則此軰之疾臣愈¶
深是以爲臣今日之計惟有乞身就閑或可少紓患害&KR0002;¶
更貪戀恩榮冐當一道刺舉之責則其速怨召禍必有甚¶
於前日者陛下雖欲始終保全亦恐有所不能及矣故臣¶
於此深竊恐懼再三籌度以爲與其他日拘攣戚促而失¶
身於仇人之手不&KR0002;今日再三辭避而得罪於陛下之前¶
又况陛下至仁至明且旣憐臣之厚而保全之如此固未¶
<pb:KR4d0226_SBCK_022-27a>¶
必肯以此加臣之罪而必棄之也是敢決意仰首呼天而¶
一罄其&KR0003;如此所有前件差遣欲望聖慈深察危懇特賜¶
改差嶽廟一次使臣得以卒&KR0013;前日生死肉骨之恩免遭¶
異時睚眦中傷之禍臣不勝幸甚&KR0002;臣前奏所謂著書者¶
則臣自集諸經訓&KR0003;之外於資治通鑑亦嘗妄有論次數¶
年之前草藁略具一行作吏遂至因循每一念之常恐永¶
爲千古之恨今&KR0002;少寛原隰之勞更竊斗升之禄假以歳¶
月卒成此書使於世務略有絲毫之&KR0024;則臣之所以仰報¶
大恩者固不必在於簿書期㑹之間也臣狂妄進越死有¶
餘罪伏惟陛下天地父母矜而赦之臣不勝幸甚謹録奏¶
聞伏候勑㫖¶
　　　貼黃¶
<pb:KR4d0226_SBCK_022-27b>¶
　臣誤蒙聖恩俾將使指而臣方以按劾&KR0141;吏干忤相臣¶
　一身&KR0012;危不能自保其何以控制姦猾循撫柔良凢此¶
　哀鳴非特自愛實爲陛下一司事權一道民命之計切¶
　望聖慈深賜鍳察¶
　臣舊讀資治通鑑竊見其間周末諸侯僣稱王號而不¶
　正其名漢丞相亮出師討賊而反書入寇此&KR0011;非一殊¶
　不可曉又凢事之首尾詳畧一用平文書寫雖有目録¶
　亦難檢㝷因竊妄意就其事實别爲一書表嵗以首年¶
　而因年以著綂大書以提要而小註以俻言至其是非¶
　得失之際則又輙用古史書法略示訓戒名曰資治通¶
　鑑綱目如蒙聖慈許就閑秩即當繕寫首篇草本先次¶
　進呈恭俟臨决¶
<pb:KR4d0226_SBCK_022-28a>¶
　　　申省狀¶
右熹凖十二月十四日尚書省劄子據熹辭免直徽猷閣¶
及江東提刑恩命事奉聖㫖並不許辤免令疾速起發前¶
去之任熹仰惟恩㫖稠疊不敢固辤巳於當日拜受直徽¶
猷閣恩命訖所有江東提刑差遣縁熹於廊廟大臣有合¶
囬避事理巳别具狀奏聞如蒙降出乞賜敷奏早與施行¶
熹不勝幸甚謹具狀申尚書省伏候鈞㫖謹狀¶
　　　乞宫觀劄子¶
熹伏自頃&KR0010;罷官淛東聖恩&KR0140;以祠禄至今考滿家貧累¶
重未能忘禄欲望特賜敷奏更與再任一次伏候指揮¶
　　　申建寧府改正幇勘俸給狀¶
右熹昨於去年二月内凖尚書省牒差充上件差遣當申¶
<pb:KR4d0226_SBCK_022-28b>¶
使府批書勘請俸給&KR0170;糧料院依職司人例幇勘縁熹昨¶
來雖蒙聖恩除授江西江東提刑當即辤免並不曽受告¶
赴任難以依職司人例勘請添支巳即節次具狀申使府¶
乞行改正未蒙施行在熹&KR0059;義實難冐受今再具狀申建¶
寧府使衙伏乞指揮依條施行謹狀¶
　　　辤免江西提刑狀一¶
右熹見任主管南京鴻慶宫七月二十八日凖尚書省劄¶
子三省同奉聖㫖朱熹除江西提&KR0039;刑獄替馬大同成資¶
闕者&KR0012;逺之迹誤蒙聖恩感激之深豈敢辤避實以連年¶
災患乆病摧頽此去赴官之期又巳不過數月竊慮將来¶
不堪繁劇終須别有祈懇已受復辤為罪愈大&KR0001;有恩命¶
委實不敢祗受其省劄巳送崇安縣&KR0009;&KR0053;外欲望朝廷特¶
<pb:KR4d0226_SBCK_022-29a>¶
爲敷奏追&KR0230;成命令熹依舊奉祠以安愚分¶
　　　辤免江西提刑劄子一¶
右熹近凖尚書省劄子奉聖㫖令奏事訖之任者熹聞命¶
震驚即欲依禀起發前去實以累年以來積&KR0018;憂畏精神¶
恍惚耳重目昏筋骨支離腰痛足弱其餘病苦發歇不常¶
蓋有言所不能盡者所以昨来&KR0013;命之&KR0004;即以此誠控告¶
未蒙俞允不敢遽有煩瀆今來又&KR0013;前件恩㫖熹&KR0060;惟念¶
巳試無堪再蒙收用天地父母之恩巳極隆厚而又特降¶
睿㫖使得奏事而行以爲使臣光華之寵自惟何者有此¶
遭逢&KR0002;使稍能自力一造闕庭不惟得以少慰八年犬馬¶
慕戀之誠靣陳重疊受恩感激之意而拜起應對之間亦¶
須便蒙聖主哀憐照察不至虚有詞費以干留令之誅顧¶
<pb:KR4d0226_SBCK_022-29b>¶
實衰殘不堪扶曵仰&KR0012;隆㫖自棄明時望絶雲天涕下霑¶
臆輙冐萬死復罄愚&KR0168;欲望朝廷特賜敷奏&KR0230;罷前降指¶
揮令熹依舊奉祠以終餘息¶
　　　辤免江西提刑劄子二(四月一日)¶
熹昨縁衰病嘗具劄目陳乞宫觀差遣續凖聖㫖令依巳¶
降指揮疾速赴行在奏事訖之任熹聞命震驚不敢復有¶
辤避巳於三月十八日起離前來縁路疾病發作不常所¶
至濡滯今幸巳到信州深欲勉疆前進而病勢侵加腰脚¶
疼痛俯仰拜跪極爲費力顧以趣召之嚴未敢輙爲歸計¶
不免專具申禀迤邐前路聽候欲望矜憐特賜敷奏改差¶
宫觀差遣令熹早得還家將理不至狼狽道路不勝幸甚¶
　　　辤免江西提刑劄子三¶
<pb:KR4d0226_SBCK_022-30a>¶
照對熹昨蒙聖恩令赴行在奏事實縁衰病嘗具劄目陳¶
乞宫觀差遣續凖尚書省劄子備奉聖㫖令依巳降指揮¶
疾速赴行在奏事訖之任熹聞命震驚不敢復有辤避巳¶
於三月十八日起離前來縁路疾病發作不常所至濡滯¶
於當月三十日到信州深欲勉疆前進而病勢侵加腰脚¶
疼痛俯仰拜跪殊覺艱難顧以趣召之嚴未敢輙爲歸計¶
巳於四月&KR0004;一日再具劄子申禀迤邐前路聽候乞賜敷¶
奏改差宫觀差遣令熹早得還家將理不至狼狽道路㝷¶
即扶曵前來以&KR0004;四日到玉山縣等候今巳十有餘日未¶
見前回竊慮所差去人在路病患致熹愚誠未徹稽違益¶
乆罪戾愈深謹復專人别具申禀伏望鈞慈詳酌早賜敷¶
奏施行不勝幸甚¶
<pb:KR4d0226_SBCK_022-30b>¶
　　　乞宫觀劄子¶
熹衰遲之迹退閑旣乆茲蒙召對遂獲再瞻咫尺之威又¶
蒙聖慈擢登郎省感戴恩寵何以論報伏縁熹舊有足疾¶
沿路偶值隂雨感冐濕氣遂復發動比入都城疾勢稍間¶
粗能扶持一登殿陛而勞曵遂増沉綿伏枕呼號兩脛如¶
割是以&KR0013;受省劄累日未能赴部供職雖巳具申乞給朝¶
假將理&KR0060;慮未有痊愈之日稽留成命義有未安欲望特¶
賜敷奏改授一在外宫觀差遣¶
　　　辤免江西提刑狀二¶
熹衰悴餘生養痾待盡聖上不忍棄&KR0162;復加&KR0053;用且令奏¶
事而去自惟&KR0012;遠何以上軫記憐感激恩遇未知報塞固¶
當聞命即日引道實縁頻年憂患疾病多端不免具狀陳¶
<pb:KR4d0226_SBCK_022-31a>¶
乞祠禄旣不得請即不敢家居固辤而力疾就道行次信¶
州脚氣果作兩次遣人復申前請俯伏俟命凢歴四旬幸¶
而調治稍安且有促行之命即遂扶曵前進然自入國門¶
右足復痛中間幸得小愈始克進望清光靣陳愚悃悉荷¶
開納於熹志願豈復有它而奏對之時左足巳痛&KR0071;以參¶
謁勞動有加及至次日特蒙聖恩除熹兵部郎官則痛楚¶
巳甚宛轉號呼不能履地矣熹以未能即日拜命供職即¶
具申朝廷給假將理是晚忽有吏人抱印前來令熹交割¶
熹以未曽供職不敢收領嘗具公狀劄子回申本部並無¶
回報但令吏人指揮必要交印熹又具劄子陳懇亦不收¶
受熹不得巳遂令吏人在安下處同共看守呻吟少暇即¶
令呼喚嚴切照管擬俟病愈赴部供職凢此本末衆所共¶
<pb:KR4d0226_SBCK_022-31b>¶
知守印吏人亦皆見聞未嘗敢有毫髪偃蹇邀求之意而¶
次日傳聞長貳巳有劾章熹不敢自辯即時具状請祠囬¶
避復蒙聖慈曲賜全護使得仍舊持節江西并與放行累¶
年磨勘在熹愚分優幸巳深即合奔走赴上以圖報稱而¶
&KR0071;聞論者謂熹姦妄過有邀求目爲亂人之首加以事君¶
無禮之罪對衆宣言逺近傳播聞之駭懼益不自勝但以¶
去國未遠嫌於紛競不敢遽然有請今迤邐西行浸迫所¶
部竊自思念爲人臣子而有此名罪當誅戮豈可復任外¶
臺耳目之&KR0009;政使聖恩寛貸在熹亦何靣目可見吏民兼¶
熹所患足疾日困奔馳不得休息乍止乍休未能一向痊¶
平而江西憲司乆闕正官&KR0002;更遷延日月則是以熹衰病¶
嫌疑之故乆廢一路之事稽留朝命爲罪愈深熹除巳一¶
<pb:KR4d0226_SBCK_022-32a>¶
靣還家待罪欲望朝廷特賜敷奏詳熹罪狀實如論者之¶
言即乞重行黜責使得杜門念咎畢此餘生熹不勝幸願¶
祈懇之至伏候指揮¶
　　　小貼子¶
或謂熹之此請跡渉違慢恐實論者之言反速大戾熹¶
　竊自念前日奏對劄子兩論刑獄利害一論經緫制錢¶
　不當立額一論江西諸州科罰之弊熹之區區豈是妄¶
　有邀求厭薄外使但以今者自致煩言不堪耳目之&KR0009;¶
　湏至陳懇天日在上必蒙監照欲乞併賜敷奏施行¶
　　　與宰執劄子¶
熹輙有危悃冐干鈞聴熹一介&KR0012;逺乆荷聖知兹者曲被¶
記憐擢自冗散付以一道祥刑之&KR0009;又使得以職事奏對¶
<pb:KR4d0226_SBCK_022-32b>¶
靣賜襃諭留寘省曹在熹何人可以報稱實以素有足疾¶
在道屢作自入國門右足先痛中間小愈僅能扶持入對¶
行立稍乆即覺左足復痛不能支吾旣出宫門復行參謁¶
即遂大痛比及&KR0013;受省劄則巳赤腫拘攣不能履地矣以¶
此不得即日供職亦嘗申省請假即非有它而傳聞長貳¶
遽有封章劾其姦妄指爲亂人之首加以事君無禮之罪¶
雖聖朝廣大曲加掩覆使之得以&KR0059;請復&KR0140;舊官從容而¶
去然彈文喧播罪戾著聞竊自揣量&KR0002;使果如所言則熹¶
罪當誅戮豈可復叨外臺耳目之&KR0009;今有公狀申省待罪¶
伏望鈞慈特賜敷奏重行黜責使得杜門屏跡深自循省¶
不勝萬幸¶
　　　辤免江西提刑狀三¶
<pb:KR4d0226_SBCK_022-33a>¶
右熹昨爲兵部侍郎林栗抗章劾數其要君拒命作僞無¶
禮之罪幾數百言得之傳聞不勝駭懼遂不敢前赴新任¶
而具狀申省伏候嚴譴今凖尚書省劄子六月二十六日¶
奉聖㫖朱熹力疾入對奏劄皆論新任職事朕諒其誠復¶
從所請可依巳降指揮疾速之任熹拜受伏讀感極涕零¶
伏惟天日之明洞燭幽隱凡羣下之誠僞曲直蓋無所匿¶
其情者以至皇慈廣覆不間微賤優容之至辨白之詳撫¶
喻之温襃借之寵則又有非踈逺小臣所當得者誠宜祗¶
承德意拜命即行而熹歸途踏&KR0044;度嶺足疾又頗發動委¶
是不任起發前去又況林栗見今在職餘憤未平萬一事¶
有統臨必至重遭按治&KR0012;逺之迹誠不自安欲望朝廷哀¶
憐特賜敷奏寢罷元降指揮或恐聖慈閔其貧病即乞委¶
<pb:KR4d0226_SBCK_022-33b>¶
曲開陳特與宫廟差遣一次使得杜門念咎畢此餘生千¶
萬&KR0273;甚謹具狀申尚書省伏候鈞㫖¶
　　　與宰執劄子¶
熹輙有私懇仰干公&KR0234;熹昨以疾病未愈誣詆未明不敢¶
祗赴新任輒以公狀申省待罪及具劄子控&KR0267;鄙懷近者¶
伏奉省劄仰聆玉音乃知聖明巳垂深照辨理昭晰訓喻¶
丁寜三復以還不勝感涕實以所苦足疾在路踏&KR0044;頗有¶
増加而林侍郎列職中臺尚湏回避除巳别具申省文狀¶
陳乞敷奏施行外敢復具此冐昧崇&KR0234;欲望鈞慈矜念早¶
賜開陳俾寛彈射之虞獲醻香火之願熹不勝幸甚¶
　　　辤免磨勘轉官狀¶
右熹今月二日凖尚書吏部降到告命一道磨勘轉朝奉¶
<pb:KR4d0226_SBCK_022-34a>¶
郎者伏念熹昨以無能跧伏林野聖慈過聽特改京官在¶
熹之愚巳出望外後來雖有考第合該磨勘縁熹改官之¶
後一向奉祠即無勞效可考中間雖曽實歴知南康軍一¶
任及提舉浙東常平數月又巳各蒙聖恩特除貼職所以¶
不敢妄有陳乞自速貪冐之罪以&KR0018;襃擢之恩今來不謂¶
方&KR0013;重劾反蒙聖知仍舊差遣特詔有司給還磨勘以寵¶
其行致有上件恩命仰戴天慈雖深感激俯循&KR0059;分敢&KR0018;¶
夙心兼以近方具狀申省回避兵部侍郎林栗仍乞宫&KR0026;¶
差遣所有恩命熹實不敢無故祗受除巳送建寜府&KR0009;収¶
外謹具狀申尚書省伏乞敷奏収回所降告命以安愚分¶
伏候鈞㫖¶
　　　與宰執劄子¶
<pb:KR4d0226_SBCK_022-34b>¶
熹輙有愚悃仰干鈞&KR0234;熹昨以蹤跡&KR0012;危懇求祠禄未奉¶
進止方竊凌兢忽蒙尚書吏部遞到磨勘轉官告命一道¶
熹實以自昨改秩以来累任祠官無績可攷中間两&KR0013;任¶
使又巳各蒙除授職名所以前後不敢陳乞磨勘即非固¶
爲矯激又况今来方&KR0013;重劾曲荷寛恩揆之師言巳爲幸¶
免豈敢無故冐當聖世陟明之典上累公朝責實之政除¶
巳具狀申尚書省欲望鈞慈特賜敷奏追寢前命則熹不¶
勝千萬大幸¶
　　　辤免直寳文閣狀¶
熹昨以妄庸荐叨除用辟言引疾曲荷俯從省巳顧&KR0059;不¶
任感激所有宮&KR0026;差遣熹巳即時望闕謝恩祗受訖惟是¶
進職恩命眷奬隆深自顧么㣲莫堪稱塞兼覩近制内閣¶
<pb:KR4d0226_SBCK_022-35a>¶
清班非有勲庸不輕遷授而熹無狀行不掩言無以取信¶
交遊以至自貽詬辱旣勤聖慮復紊朝綱罪則巳多功於¶
何有靦顔冐受義實難安欲望朝廷特賜敷奏追寢成命¶
令熹且以舊官&KR0060;食祠館不勝榮幸伏候指揮¶
　　　與宰執劄子¶
熹輙有愚懇仰塵鈞聴熹昨者辟言引疾曲荷矜憐巳遂¶
奉祠之請不勝幸甚但蒙聖恩横加職秩俯循愚分仰稽¶
近制皆有所未安者謹巳具狀申省辤免欲望鈞&KR0268;深察¶
誠悃早賜敷奏特與施行則熹尤不自勝千萬幸願之至¶
　　　辤免召命狀¶
右熹凖九月二十六日尚書省劄子奉聖㫖朱熹召赴行¶
在熹聞命震駭不知所爲伏念熹仐年六月巳蒙賜對狂¶
<pb:KR4d0226_SBCK_022-35b>¶
妄無取&KR0013;劾而㱕雖蒙聖明始終臨照遷官進職曲賜寵¶
光自揣妄庸莫勝&KR0018;荷俯仰跼蹖慙懼巳深獨念凢此誤¶
恩皆為許其閑退故竊冐受不以為嫌不謂皇慈未忍&KR0162;¶
棄復加収召俾造闕庭區區臣子之心豈不深願乘此幸¶
㑹再見君父庶以畢其前日未盡之餘忠顧以方竊難進¶
易退之褒遽爾復爲弹冠結綬之計則其為世觀&KR0015;不但¶
徃来屑屑之譏又况朝廷舉措之重亦有不宜數為天下¶
有識所窺者熹誠恐懼不敢冐進乞賜敷奏収還前件指¶
揮使得卒&KR0013;矜憐惠養之厚恩不至上誤訓辤褒&KR0134;之隆¶
指伏候指揮¶
　　　與宰執劄子¶
熹輙有愚悃敢冐公朝之聴熹昨丐祠禄休養衰殘曲荷¶
<pb:KR4d0226_SBCK_022-36a>¶
矜從方此拜命忽爾并&KR0013;堂帖又蒙聖恩収召聞命震愓¶
無所自容顧以今夏巳甞進對㝷&KR0013;彈劾惶懅而㱕半年¶
之間屡叨榮寵&KR0002;不自揆復此奔趋是使詔褒悉為虗語¶
龍㫁之誚熹&KR0060;懼焉又况意廣才踈頭方命薄儻復更遭¶
詆辱不惟愈傷士氣亦恐重為朝廷之羞巳具狀申省辤¶
免欲乞鈞慈特賜敷奏得遂追&KR0230;實為厚幸¶
　　　辤免召命奏狀¶
右臣輙有愚懇上瀆天威臣伏自今年六月蒙恩賜對&KR0071;¶
叨除授寵數重疊卒&KR0140;祠禄以遂退藏感激方深慙懼亦¶
劇曽未踰月又蒙収召臣以屡蒙褒嘉不敢復希榮進具¶
狀申省乞賜寢罷而陛下過恩未即開&KR0098;仍詔疾速趋赴¶
行在臣聞命震恐不知&KR0001;為顧念前狀所陳巳極詳盡未¶
<pb:KR4d0226_SBCK_022-36b>¶
蒙聖照不敢頻煩竊自惟念昨者進對迫於疾作口陳之¶
&KR0003;有所未盡即甞靣奏乞具封事以聞至仐日乆未得投¶
進恐或以此之故再煩趣召之嚴内省稽違不勝恐懼仐¶
謹撰成奏䟽一通凖式實封隨狀投進伏望聖慈少賜&KR0026;¶
覽則臣雖不&KR0023;身到&KR0419;庭亦與靣對指陳無異陛下幸試¶
察焉如其可行則采其狂妄之言而全其進退之節臣之¶
幸也如不可用亦乞聖明哀憐其愚曲加裁赦只與寢罷¶
元降指揮亦臣之幸也草野賤微干犯斧&KR0207;下情無任危¶
懼戰栗之至謹録奏聞伏候勑㫖¶
　　　申省狀¶
右熹昨甞具狀申乞敷奏&KR0230;罷召赴行在指揮今凖尚書¶
省劄子奉聖㫖不許辤免疾速赴行在者熹聞命震恐不¶
<pb:KR4d0226_SBCK_022-37a>¶
能自勝伏念臣之事君猶子事父東西南北唯命之從此¶
古今不易之理也矧熹至愚遭遇明聖不忍終棄曲賜甄¶
収&KR0059;義未安不免辤避未蒙開&KR0098;猶復有言揆以常情實¶
乖臣子之禮然熹之愚悃前狀敷述巳極詳明今更不敢¶
喋喋以煩公聴惟是仐年六月蒙恩賜對時以迫於疾作¶
口陳之&KR0003;不&KR0023;䆒盡即甞靣奏乞具封事以聞至今日乆¶
未得投進恐或以此之故&KR0298;煩収召之嚴内省稽違不勝¶
恐懼謹巳繕寫凖式實封遣人齎擎詣闕通進&KR0002;使狂妄¶
之言得塵聖覽即熹雖不&KR0023;身到闕庭亦與靣對口陳無¶
異必蒙聖慈許其辤免以全進退之節除巳具狀奏聞外¶
謹具狀申尚書省伏乞更賜敷奏寢罷元降指揮伏候鈞¶
㫖¶
<pb:KR4d0226_SBCK_022-37b>¶
　　　與宰執劄子¶
熹昨具狀劄懇辤召命兹&KR0013;恩旨未賜&KR0098;俞熹之微誠巳¶
具前牘不敢重陳以煩公聴今謹撰到奏䟽一通凖式實¶
封具狀繳進及别具狀略述鄙誠恭扣廟堂乞賜敷奏欲¶
望鈞慈照察早垂矜念使得遂其所請不至乆稽宸命以¶
乖臣子之恭則熹不勝幸甚干冐威尊伏増震悚¶
　　　申登聞檢院狀¶
右熹昨於今年六月蒙恩賜對偶以足疾發作更有口陳¶
事理未得殫盡甞即靣奏乞許續具封事以聞至今日乆¶
未&KR0023;投進兹者又蒙聖恩輙敢撰到奏䟽一通凖式實封¶
遣人齎擎詣闕投進并述愚誠懇辤恩命謹具狀申行在¶
登聞檢院欲望依法施行謹狀¶
<pb:KR4d0226_SBCK_022-38a>¶
　　　辤免崇政殿&KR0003;書奏狀¶
右臣昨蒙収召懇辤未&KR0023;輙敢具奏再申愚悃自惟冗賤¶
輕犯天威方此踧踖以俟嚴譴今月三十日忽凖省劄奉¶
聖㫖差臣主管西太一宫兼崇政殿&KR0003;書疾速前来供職¶
臣聞命震恐無地自容伏念臣本以今歳以来屡叨恩奬¶
不敢祗赴召命又慮稽違日乆有乖承命之恭以故不免¶
&KR0572;天陳誠冀蒙開&KR0098;至於輙干斧&KR0207;冐進封章亦幸聖明¶
察其淺妄庶㡬必遂退藏之願不謂聖恩隆厚天度并包¶
雖閟俞音亦寛刑典其爲感激巳不勝言而又特降除書¶
俾侍經幄竊惟此職屡得真儒實闡聖猷以開帝學職親¶
地密任遇非輕顧臣何人敢與兹選又况方祈閑退反得¶
超陞冐昧之嫌亦難自解在臣私義&KR0057;所未安伏望聖慈¶
<pb:KR4d0226_SBCK_022-38b>¶
俯察誠欵特賜&KR0230;罷元降指揮令臣仍奉外祠以全素守¶
不勝幸甚干冐宸嚴臣無任恐懼隕越之至謹録奏聞伏¶
候&KR0217;㫖¶
　　　申省狀¶
右熹昨以懇辤召命未蒙開&KR0098;輒具奏聞及申尚書省乞¶
賜敷奏今月三十日忽凖尚書省劄子奉聖㫖差熹主管¶
西太一宫兼崇政殿&KR0003;書疾速前来供職者熹方祈自屏¶
反&KR0013;殊恩聞命震驚莫知所措巳再具狀奏聞乞賜寢罷¶
外更乞朝廷特賜敷奏早降指揮以安愚分熹不勝幸甚¶
謹具狀申尚書省伏候鈞㫖¶
　　　與宰執劄子¶
熹輙有愚誠仰干朝聽熹昨以控辤召命未蒙開&KR0098;僣率¶
<pb:KR4d0226_SBCK_022-39a>¶
具奏深懼犯干乃蒙聖恩擢侍經幄自惟山野方願退藏¶
反速襃陞益深悚仄巳具奏狀懇辤及申朝廷乞賜敷奏¶
外&KR0082;望鈞慈察熹所陳即非備禮早賜&KR0005;上令熹依舊得¶
&KR0060;外祠之禄以畢餘年不勝大幸冐瀆威尊伏深&KR0062;栗¶
　　　辤免祕閣修撰狀一¶
右熹昨具奏狀辤免主管西太一宫兼崇政殿&KR0003;書恩命¶
今月十一日凖尚書省劄子奉聖㫖依所乞可除祕閣修¶
撰仍舊宫祠熹巳即時望闕謝恩復還舊任下情不勝感¶
戴欣幸之至唯是進職指揮&KR0060;縁去秋方蒙聖恩直寳文¶
閣懇辤不&KR0023;祗受無名自頃至今曽未五月每自循省慙¶
懼日深今來只因辤免新除别無絲髮勞效復有前件優¶
異之恩比之去年尤爲超躐恭惟聖主隆天厚地之施豈¶
<pb:KR4d0226_SBCK_022-39b>¶
一介踈逺小臣所敢辤避實以公朝爵賞之重&KR0059;心義理¶
之安交有所妨决難冐受欲望朝廷深賜矜察特爲敷奏¶
寢罷元降指揮庶㡬少安愚分謹具狀申尚書省伏候鈞¶
㫖¶
　　　與宰執劄子¶
熹輙有&KR0059;懇仰干公&KR0234;熹近凖省劄恭&KR0013;聖恩以熹辤免¶
内祠經幄之命俾以中祕論撰之職復歸故官熹謹巳拜¶
恩還理舊任感幸之至不可勝言唯是進職無名頻繁超¶
躐不唯分義之守有愧&KR0059;心亦恐過誤之恩未厭公議巳¶
具狀申尚書省乞賜敷奏寢罷又念所請實出至情即非¶
㝷常備禮辤遜是以復此干冐威尊欲望矜憐早賜處分¶
熹下情無任祈扣迫切之至¶
<pb:KR4d0226_SBCK_022-40a>¶
　　　辤免祕閣修撰狀二¶
右熹四月二十二日準尚書省劄子以熹辤免祕閣修撰¶
恩命奉聖㫖不許辤免仍凖吏部降到告命一道授熹前¶
件職名者聞命感激不知所言伏念聖朝爵賞之重小臣¶
分義之安前狀敷陳巳極詳備不敢重出以煩公聽獨&KR0026;¶
近事蓋有曽任執政臣僚見帶職名起鎮藩服丐祠得請¶
進職一階有命未行巳復報罷者况熹㣲賤非彼之倫而¶
誤寵横加乃超三級則又非特如彼之序進而巳法義昭¶
著比&KR0124;明白不待有識而後知其不可此熹所以不避再¶
三之瀆而敢復有辭者也又况熹本以賤貧&KR0063;舉干禄豈¶
敢輙忘君臣之義妄意山林之髙前後所以累辤恩命實¶
縁自度卑鄙無以仰稱所蒙至如中間東浙救菑之役稍¶
<pb:KR4d0226_SBCK_022-40b>¶
可勉效驅馳即便承命以行未嘗一辭丐免其後節次該¶
遇霈恩合得恩例熹亦隨衆陳乞此亦足以見其非敢矯¶
情飾詐而罔上以要名矣今者所陳實以决無可受之理¶
所以不量螻蟻之賤屢觸雷霆之威儻未允從不容苟止¶
伏惟朝廷深察此意力賜開陳特與追寢誤恩或令且帶¶
舊職庶㡬仰全壽皇眷知惠養之意昭示聖主&KR0386;容覆露¶
之恩免使戅愚自取夷滅則熹不勝千萬幸願之至所有¶
告命不敢祗受巳送建寕府&KR0009;収訖謹具狀申尚書省伏¶
候鈞㫖¶
　　　與宰執劄子¶
熹有危迫之懇不避誅斥再犯威嚴伏望髙明少賜憐察¶
伏念熹昨以蒙恩進職輙具辤免非敢矯情飾詐罔上盗¶
<pb:KR4d0226_SBCK_022-41a>¶
名實以僥冐重疊奨㧞超踰稽之國常揆以私義决無可¶
受之理故&KR0186;冐昧日冀允從不謂愚&KR0168;未能上逹不免復¶
具公狀引例陳情切望鈞慈深照本末詳賜開陳得蒙聖¶
恩俯從卑願則熹不勝千萬幸甚干瀆再三俯伏俟罪¶
晦庵先生朱文公文集卷第二十二¶
<pb:KR4d0226_SBCK_022-41b>¶
¶
　　　　　　　　　　　　閩縣學訓導何器校¶
<pb:KR4d0226_SBCK_022-42a>¶
