# -*- mode: mandoku-view -*-
#+TITLE: 晦庵集
#+DATE: 2015-09-23 10:22:20
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 34

<md:KR4d0226_SBCK_034-1a>¶
書¶
　　　答吕伯恭¶
前日專人拜狀想達偶至建陽竊聞新除不勝慰喜而
區¶區私請亦遂從欲尤以欣幸諸公若早知出此則無
如許¶紛紛矣老兄憂時之切惓惓不忘竊計裂裳褁足
不俟屨¶而就途矣所願慨然以身任道無所囘隱因上
<pb:KR4d0226_WYG_034-1b>
心之開明¶及時進説以慰善類之望千萬幸甚往者固
憂鄭自明之¶舉莫之或繼其為安危禍福之機有不容
息者今得賢者¶進為少寛畎畆之憂矣熹亦未知差敕
在甚處想諸公必¶已發來或尚留彼告為早取附便也
大兒方幸依託不知¶今當如何欲便遣人取之又以懇
叔度催畢親事更俟其<md:KR4d0226_SBCK_034-1b>¶報若只此嵗裏則未能便喚歸
也然老婦之病日益進深¶以此事為憂得并為一言速
之千萬幸甚因黄尉行附此¶草草自此不欲數以名姓
<pb:KR4d0226_WYG_034-2a>
入都音問不得數通矣千萬為¶道自愛¶
　　　答吕伯恭¶
前月半間遣人拜書及建陽附黄尉二書想已達不審
從¶人竟用何日入都比日初寒伏惟尊候萬福任道濟
時此¶中外所深望扵明哲而區區尤所不能忘者計所
處素定¶以時發之當不待它人之賛也熹祠請已遂尚
未知敕命¶所在不知諸公發在甚處也前書所懇大兒
姻事今楊元¶禮教授經由專託渠見叔度面議若老兄
<pb:KR4d0226_WYG_034-2b>
未行亦望留意¶庶得便遣其歸也昨所寓李主管書今
日方到恐閑知之<md:KR4d0226_SBCK_034-2a>¶未即承教惟千萬為道自愛¶
眷集㐲惟均福承惠筆墨霜杮感領厚意便遽未有以
為¶報也有委勿外熹拜問¶
　　　答吕伯恭¶
昨附建陽黄尉兩書不審已達未得子約書聞已供職
矣¶甚善甚善又得向來便中所惠書尤以慰幸比日冬
寒伏¶惟尊候萬福熹私門禍故老婦竟不起疾悲悼不
<pb:KR4d0226_WYG_034-3a>
可為懷¶兒子逺歸已後其母又切傷痛也一體判合情
義不輕而¶自此門内細碎便有不得不關心者衰懶詎
復堪此奈何¶奈何又聞叔度之病亦復不㝷常深以懸
念不知竟如何¶此公清介在朋友中最為可畏者且願
其早平復也老兄¶到館而已旬月諸况如何近年一種
議論專務宛轉囘互<md:KR4d0226_SBCK_034-2b>¶欲以潛回主意隂轉事機此在古
人固有以此而濟事者¶然皆居亂世事昬主不得已而
然者竊謂今日主相樂聞¶忠言非不切至特蔽扵隂邪
<pb:KR4d0226_WYG_034-3b>
不能決然信用而或者乃欲¶以彼術施之計慮益巧誠
意益衰以上聰明亦豈不悟其¶為此此所以屢進而卒
不効也不審高明以為如何然當¶黙之勿以語人也前
附黃尉書或未到亦宜索之其間亦¶有一二語非它人
所欲聞者不可浮湛也自此拜狀不能¶及此等矣熹祠
命已下偶值喪禍未及拜受上㤙如此何¶以為報正惟
修身守道以求無負奬寵之意而已因便拜¶狀衰冗不
暇它及千萬為德業自愛為禱
<pb:KR4d0226_WYG_034-4a>
　　　答吕伯恭¶
私家不幸室人隕喪悲悼酸楚不能自堪黃仲本來伏
承<md:KR4d0226_SBCK_034-3a>¶惠書慰問哀感之深并辱歸賻尤以愧荷即日春寒
伏惟¶尊候萬福史篇計已奏御勾考計良勞然得是非
黒白不¶至貿亂足以傳信久逺亦非細事也熹自遭禍
故益覺衰¶憊内外𤨏細自此便有不得不關心者加以
目下一番賓¶客書問之冗至今未定形神俱耗不復能
堪矣偶婺源滕¶秀才珙在上庠其兄來為求書請見因
<pb:KR4d0226_WYG_034-4b>
得附此致謝滕生¶未相見聞資質頗佳亦知向學得與
其進為幸未有承教¶之期臨風傾仰惟千萬為道自重
慰此逺誠¶
　　　答吕伯恭¶
昨黄仲本至并領回書弔問甚勤且辱賻襚㝷以數字
附¶婺源滕生致謝不知今已達否即日春和伏惟尊候
萬福¶熹杜門忽忽意緒殊不佳雨多卜𦵏至今未定更
旬日間<md:KR4d0226_SBCK_034-3b>¶且出謝親知并看一兩處若可用即就近卜日
<pb:KR4d0226_WYG_034-5a>
也今日得¶叔度書知已向安甚慰近思已寄來尚有誤
字已校定寫¶寄之矣汝昭聞已復官諸公必有以處之
但不知後來竟¶自陳否耳徽錄當已進呈自此或少事
矣小魏過門附此¶問訊它不敢及惟千萬為道自愛亟
推所有以正君及物¶為幸不勝吾黨拳拳之望¶
　　　答吕伯恭¶
前日魏應仲行拜狀想達比日春暖伏惟尊候萬福熹
所¶欲言者已見前書適記一事嚴州遺書本子初校未
<pb:KR4d0226_WYG_034-5b>
精而¶欽夫去郡今潘叔玠在彼可以改正并刻外書以
補其遺¶前附叔玠書因忘及此今此便遽又未暇作渠
書告因便¶為達此意并求一印本便中示及容為校定
送彼蓋此中<md:KR4d0226_SBCK_034-4a>¶已無其本也切幸留意友人王欽之主簿
赴調過此因得¶附訊欽之有意扵學而病悠悠因見有
　以警之為幸正逺¶為道自愛¶
　　　答吕伯恭¶
久不聞問積有馳情元善歸承書少慰其後曾丞經由
<pb:KR4d0226_WYG_034-6a>
亦¶道存問之意為感然久不致問訊雖聞遷進之寵曾不
能¶一致賀顧此亦未足以甚慰所望云爾比日劇暑伏
惟尊¶候萬福來書諸論差彊人意更願益以其大者自
任上有¶以正積弊之源下有以振久衰之俗則區區之
望也今瞑¶眩之藥屢進未効其他小小溫平可口之劑
固無望其有¶補矣不勝畎畆私憂輙復及此惟高明深
念之也敬夫北¶歸私計甚便近収初夏問書云其子病
繼聞音耗殊惡果<md:KR4d0226_SBCK_034-4b>¶爾殊可念也棶仲到必已久子重時
<pb:KR4d0226_WYG_034-6b>
相見否叔度兄弟久¶不得書不知為况如何詩説所欲
修改處是何等類因書¶告畧及之比亦得問刋定大抵
小序盡出後人臆度若不¶脱此窠臼終無縁得正當也
去年畧修舊説訂正為多向¶恨未能盡去得失相半不
成完書耳綱目近亦重修及三¶之一條例整頓視前加
宻矣異時須求一為櫽括但恐不¶欲入此千古是非林
中擔當一分然其大義例熹亦執其¶咎矣但恐㣲細事
情有所漏落却失眼目所以須明者一¶為過目耳文海
<pb:KR4d0226_WYG_034-7a>
條例甚當今想已有次第但一種文勝而¶義理乖僻者
恐不可取其只為虛文而不説義理者却不¶妨耳佛老
文字恐須如歐陽公登真觀記曾子固仙都觀¶菜園記
之屬乃可入其他賛邪害正者文詞雖工恐皆不<md:KR4d0226_SBCK_034-5a>¶可取
也蓋此書一成便為永逺傳布司去取之權者其所¶擔
當亦不減綱目非細事也况在今日將以為從容説議¶
開發聰明之助尤不可雜置異端邪説於其間也欽夫
寄¶得所刻近思錄來起欲添入説舉業數叚已寫付之
<pb:KR4d0226_WYG_034-7b>
但不¶知渠已去彼能了此書否耳近時學子有可収拾
者否近¶兩得子壽兄弟書却自訟前日偏見之説不知
果如何曾¶丞説劉醇叟者欲來相訪而久不至豈不成
行邪近看論¶孟等書儘更有平髙就低處恨未得從容
而論耳子約昨¶聞欲過湖秀今已歸否塾等拜起居正
逺千萬為道自¶重區區至禱¶
　　　答吕伯恭¶
前日便中伏辱近告感慰亡量信後秋清伏惟尊候萬
<pb:KR4d0226_WYG_034-8a>
福<md:KR4d0226_SBCK_034-5b>¶熹比與純叟及廖子晦同登雲谷遂來武夷數日講
論甚¶適今將歸矣偶浦城林叔文見訪亦累日云嘗從
徐誠叟¶學頗能道其緒言今欲至淛中謁知舊以𦵏其
親意亦可¶憐或恐有求館客者其人老誠篤實得埀記
念幸甚臨行¶草草附此未暇他及惟千萬為道自重¶
　　　答吕伯恭¶
前日所稟宻菴事想蒙埀念近以久不得報淨昇者益
無¶禮至於聞官已令回申云熹遣人賫書往門下審其
<pb:KR4d0226_WYG_034-8b>
虛實¶矣切望早白知府令叔早發一信相報或别遣一
僧來追¶収净昇文帖為佳不然此事無収殺必壞此菴
可惜也千¶萬至懇至懇子重所遷何官未及上狀因見
煩致區區¶
　　　答吕伯恭<md:KR4d0226_SBCK_034-6a>¶近因劉家便人一再上狀想達人日逓中忽被報聞之
命¶丞相又以私書鐫喻懇切勢不容復辭已即拜受但
敕劄¶尚留府中旦夕當請以歸也朝廷厚意如此豈敢
<pb:KR4d0226_WYG_034-9a>
不承但¶衰懶決不堪任宦其勢須專人致書謝丞相而
復申宫廟¶之請耳初謂夤縁可得一對使君相親見其
衰悴不堪之¶狀或可脱免今既有任滿奏事指揮則正
自不如所料只¶得罄竭懇請庶免疎脱耳逓中具此幸
預為一言庶得旦¶夕遣人到日便得遂請勿使至再不
唯隂芘孤蹤不使至¶於狼狽亦使斗升微祿不至斷絶
實為幸甚適獲忝覽册¶府賡歌從容風議之辭獨得之
於高明耳歎仰歎仰比日¶初冬寒氣未應伏惟尊候萬
<pb:KR4d0226_WYG_034-9b>
福更幾以時深為吾道自重¶幸甚幸甚<md:KR4d0226_SBCK_034-6b>¶　　　答吕伯恭¶
月末人還承書具審比日冬寒尊候萬福感慰之劇進
長¶著廷行膺獻納之選吾道為有望矣熹所請不遂諸
公意¶則甚勤但私計為甚不便私意為甚不安加以近
來疾病¶益衰前日欲畧入城將就車而病作兩日不能
起今方粗¶支然尚未敢出門戸也未論其他觀此氣象
豈復更堪逺¶官今亦無可奈何且一面呼迓兵為輿病
<pb:KR4d0226_WYG_034-10a>
獨往之計萬一¶臨行不堪勉彊又當别致情懇且前後
誨諭之意非不詳¶悉亦竊自念一向如此實於大義有
所不安又思今日致¶身事主以扶三綱者世不乏人決
不至以熹故遂使大倫¶至於廢闕故願乞其庸繆衰殘
之身以偷安自逸盡此餘¶年且萬一不免復有祈請全
仗老兄力為主張使不至大<md:KR4d0226_SBCK_034-7a>¶叚狠狽也子約得書否亦
甚為熹憂此行蓋此理灼然况¶今又甚於前日邪便中
寓此不敢他及惟以時為道自愛
<pb:KR4d0226_WYG_034-10b>
　　　答吕伯恭¶
月初逓中辱書并省劄良感眷念比日霜寒伏惟尊候
萬¶福熹昨以祠請不遂欲俟迓兵到即行今忽以此故
累及¶他人心不自安不免復伸前請納去劄子三通其
中但是¶説病不可支更上煩一為宛轉不欲作諸公書
又非倉卒¶所能辦兼亦不敢家居俟命已一面前走饒
信間俟指揮¶若得回降告只發來鈆山弋陽以來㝷問
也非欲故違丁¶寧之誨顧以私心實不自安亦以鹽司
<pb:KR4d0226_WYG_034-11a>
前日之舉似太輕¶率恐致人言故不免復為此請切幸
見亮早為料理使得¶免於後日之患則所望也熹今雖
行亦未敢越番陽而西<md:KR4d0226_SBCK_034-7b>¶且宿留安仁餘干界中俟命耳
更有少懇劉樞之𦵏此間¶無曉飾棺制度者府中有狀
申部得戒吏屬分明圖畫寫¶注行下為幸熹暫到城中
留此付其所遣人連日人事紛¶冗已不能支不復他及¶
　　　答吕伯恭¶
昨在城中附府司持申部狀人一書不知達未比日霜
<pb:KR4d0226_WYG_034-11b>
寒¶伏惟尊候萬福熹還家兩日南康已畧遣得數人來
而今¶日復被堂帖趣行勢不敢久居家但開正須畧到
近處墳¶墓省視及欲畧走邵武問黃丈之疾歸來方得
就道計在¶燈夕前後矣作所懇三劄不知已投否幸早
為宛轉得及¶行之未逺而被命以還為幸不然亦須早
得一報蓋在道¶不容久宿留也千萬留念至懇至懇劉
家𦵏禮得早為指<md:KR4d0226_SBCK_034-8a>¶揮圖畫注釋行下為幸或假未開亦
告督趣行下蓋其家¶𦵏已有期欲及時早辦也渠家昨
<pb:KR4d0226_WYG_034-12a>
受過建康買棺錢今欲¶還納聞周内翰深以為不可不
識何謂試煩叩之子細批¶報為幸逓中拜狀不敢他及
嵗晚珍重以對大來之慶吾¶黨甚望甚望¶
　　　答吕伯恭¶
嵗前累奉狀今想皆達但得伯崇書聞嘗苦末疾甚駭
聞¶聽不知賢者清修寡欲何以忽有此疾當是耽書過
甚或¶失飲食起居之節致外邪客氣得以乘虛投隙而
入耳然¶計根本完固非久當遂平復尚恃此以不恐耳
<pb:KR4d0226_WYG_034-12b>
熹昨懇請¶祠不知曾為致力否恐不曾為料理再遣此
人去託機仲¶宛轉求之或前日所懇已有回降指揮即
語機仲更不必<md:KR4d0226_SBCK_034-8b>¶投也蓋病軀日來雖無他苦但一味昏
耗倦怠應到隨輙¶遺忘坐久即思瞌睡此豈堪作吏者
諸公想亦能哀之也¶然亦不敢居家俟命旦夕畧過分
水一兩程以俟得請而¶還幸語機仲早為致力為幸急
遣此人不暇他及惟千萬¶加意調養以取全安為望¶
　　　答吕伯恭
<pb:KR4d0226_WYG_034-13a>
數日來聞體中不安懸情不可言建卒還得子約書知
已¶有退證甚慰以老兄平日存養之厚根本深固必無
他慮¶今當日勝一日矣熹二十五日已離家前至鈆山
即止以¶俟前請之報但機仲不為投下文字此甚費力
向使當時¶即投前劄今或已免此行今若更不為投即
不免遣還迓¶兵決為歸計矣深不欲至此但事勢使然
不得已耳交嵗<md:KR4d0226_SBCK_034-9a>¶以來十病九痛甚不堪此勞頓正使遂
以罪罷不得祠祿¶亦所願欲因見機仲幸更為督之若
<pb:KR4d0226_WYG_034-13b>
必欲熹赴官亦須更¶得朝㫖乃可去蓋已報本軍官吏
以嘗請祠今無故忽然¶撞到面前亦可笑也老懶殊甚
若得遂所請尤幸此但為¶不得已之言耳子約不及别
書意不殊此引疾丐閑計已¶屢上若度三兩月間未能
就職不若力請為宜也逓中草¶此¶
　　　答吕伯恭¶
自發鈆山後一向不聞動靜殊以為懷到此始得叔介
書¶知己出都門體候益輕快喜何知也比日清和伏惟
<pb:KR4d0226_WYG_034-14a>
尊候¶萬福休養既久計日覺平復矣熹去月之晦已交
郡事違¶負夙心俯仰愧歎重以衰病精力昏耗驟從吏
役尤覺不<md:KR4d0226_SBCK_034-9b>¶堪尚幸地狹人稀獄訟絶簡少然猶治事終
日不得少休¶亦縁乍到不知事之首尾綱紀又皆廢墜
諸邑無復稟畏¶極費料理民貧財匱不得不少勞心力
更看一二日後如¶何若更如此則住不得便須告歸若
能少定則或推遷至¶夏末也始至首下書訪陶桓公靖
節劉凝之周先生諸公¶遺迹教授楊元範已作劉祠因
<pb:KR4d0226_WYG_034-14b>
并立周象配以二程先生¶尚未成也四五日一到學中
為諸生誦説只此一事猶覺¶未失故步其他不能盡報
塾必能畧道之或有未當幸口¶授子約細條畫見教為
望千萬至懇廬阜勝絶粗慰鄙懷¶潄玉三峽皆已一到
簡寂亦深秀可喜也毎至勝處輙念¶向來鵝湖之約為
之悵然今殊未有並遊之日但願早脱¶此羈縶亟往問
訊庶獲欵教耳未間千萬珍重<md:KR4d0226_SBCK_034-10a>¶　　　答吕伯恭
<pb:KR4d0226_WYG_034-15a>
前日兒子行拜狀矣即日天氣不定不審尊候復何似
竊¶惟斯文有相益向平復熹到此初不自料欲小立綱紀
為¶民整頓一二久逺弊滋兩日來覺氣象殊不佳已走
介請祠¶矣却有小事拜懇學中元範教授立得濂溪祠
堂并以二¶程先生配食又立得陶靖節劉凝之父子李
公擇陳了翁¶祠通榜曰五賢蓋四公此間人而了翁亦
嘗謫居於此也¶周祠在講堂西五賢在東周祠已求記
於欽夫矣五賢之¶記意非吾伯恭不可作本欲專人拜
<pb:KR4d0226_WYG_034-15b>
懇而小郡寒陋之甚¶不敢多遣人出入只令入都人附
此於汝昭兄弟處書到¶切望便為落筆却懇韓丈借一
介送來或恐熹已行即徑¶送楊教授處可也陶公栗里
只在歸宗之西三四里前日<md:KR4d0226_SBCK_034-10b>¶畧到令人歎慕不能巳巳
廬山記中載前賢題詠亦多獨¶顔魯公一篇獨不干事
尤令人感慨今謾錄呈想已自見¶之也極知老兄體候
未平不當有此請然恐已清安不妨¶運思故敢以為請
耳韓丈不暇拜書蓋此所避正韓丈向¶來所遭躪藉之
<pb:KR4d0226_WYG_034-16a>
流甚恨失計輕去山林踧踖於此如坐針¶氊之上也相
見煩為説及此來不曾了得公家一事但做¶得此祠堂
看得廬山耳然非暇日不敢出出又有所費初¶亦不敢
數數今覺日子無多不免毎旬一出也罷書才到¶郡徑
走谷廉轉山北拜濂溪書堂之下而歸亦足以少復¶鴈
門之踦矣今日周先生之子來訪令人悵然明日亦約¶
與俱游山也亟遣人所欲言者尚多皆未暇及惟千萬
加¶愛為禱不宣<md:KR4d0226_SBCK_034-11a>¶
<pb:KR4d0226_WYG_034-16b>
　　　答吕伯恭¶
自承病訊之後雖聞已漸向安然殊不得手字今又月
餘¶不聞動静懸仰不可言也比日暑溽不審起居復何
似計¶益輕健也熹到官四閲旬矣俯仰束縛良有不可
堪者見¶為料理一二利害文字旦夕列上并申歸田之
請也叔度¶昆仲子約諸兄友皆未及上狀兒子到彼必
已久矣乞嚴¶賜檢束為幸顧雖無海門之禍然亦不免
了翁之憂也因¶便附此令郡吏轉達蓋恐已歸婺女如
<pb:KR4d0226_WYG_034-17a>
或未行亦可早命¶駕也必以無醫藥為憂者惑也高明
必深矚此聊言之以¶助思慮之所不及云爾他惟為道
珍重¶
　　　答吕伯恭¶
近得子約書知已還舊隱又見德化主簿經過云亦嘗
得<md:KR4d0226_SBCK_034-11b>¶望顔色喜慰深矣比日想益輕健但數日暑氣異常
不知¶宜如何耳又聞尊嫂亦嘗不快想亦無他也熹失
計此來¶百事敗人意此月内當遣人丐祠祿得與不得
<pb:KR4d0226_WYG_034-17b>
復未可知¶然不以病去則必以罪去矣前請祠記近已
畢事奉安不¶審能為抒思否此不敢必但若得之不惟
為此拜之幸亦¶使四方善類知老兄病中猶不廢此足
以少自慰也廬阜¶竒處盡在山南玉淵三峽蓋已屢到
但此數日來不欲暑¶行勞人徒夢想水石間也三峽之
西有懸瀑瀉石龕中雖¶不甚髙而勢甚壯舊名卧龍有
小庵已廢近至其處不免¶捐俸金結茅欲畫孔明像壁
間俟得解郡事且入其間盤¶礴旬日而後去耳此來百
<pb:KR4d0226_WYG_034-18a>
事敗人意獨此差自慰耳塾不¶知已到否此兒來自此
徑去渠至中路又聞同中子歸家<md:KR4d0226_SBCK_034-12a>¶其不聽人言語皆類
此到彼幸時呼來痛鐫責之渠於老¶兄教誨即不敢忽
也千萬至懇聞少嘉為貢曲折甚彊人¶意此亦一大幾
會惜渠輩伎倆止此不能乘勢立作也此¶間斗海殊不
聞事不知近事復如何耳子約不及别狀意¶不殊前熹
來此日間應接衮衮莫夜稍得閒向書册則精¶神已昬
思就枕矣以此兩月間只看得兩篇論語亦自黃¶直卿
<pb:KR4d0226_WYG_034-18b>
先為看過參考同異了方為折中尚且如此渠昨日¶又
聞兄喪歸去此事益難就緒矣近年百念灰冷只此一¶
事庶幾少慰平生之願今又如此亦命矣夫因毛掾告
有¶便附此未能究所懷惟千萬為道自重因便數頻寄
聲為¶幸潘叔介書來云老兄能書太字書中得一二字
幸甚幸¶甚不宣<md:KR4d0226_SBCK_034-12b>¶　荆州久不聞問遣人去亦未囘但傳其政甚偉不知
　果¶如何也
<pb:KR4d0226_WYG_034-19a>
　　　答吕伯恭¶
昨日方以書託毛掾附便未行今晨人還忽領手字把
玩¶無斁喜可知也但聞尊嫂復不甚安何乃如是計今
服藥¶調理亦當平復矣誨諭數事極感埀念學中向來
畧為説¶大學近已終篇今却只是令教官挑覆所授論
語諸生説¶未到處畧為發明兼亦未嘗輙升講坐浸官
瀆告如來教¶所慮也但只如文翁常衮之為區區志願
止於如此耳政¶事固欲簡静但今時仕宦之人不務恤
<pb:KR4d0226_WYG_034-19b>
民多是故縱吏胥¶畏憚權豪凡有公事畧加㸃檢無不
坐此二病者勢不得¶已須差擇一二根治此外則絶不
敢有毫髪之擾財賦適<md:KR4d0226_SBCK_034-13a>¶諸縣皆不得人弛廢殊甚為丞
佐所迫亦不免追人吏監¶禁斷遣然思為縣者亦豈不
欲了辦財賦見知州郡何苦¶如此逋慢想亦是有做不
行處毎握筆欲判此等文字未¶嘗不慨然太息乃知真
是腐儒不敢諱人指目也趙守規¶模具在但終是意思
不如此自使不行然亦恐官私俱竭¶政使人存政舉亦
<pb:KR4d0226_WYG_034-20a>
未必能為可繼也此事可慮真是使人¶不忍所以急欲
丐去非是茍求自佚亦是下不得如此毒¶手也見為星
子縣討論經界添税重定旦夕申乞蠲減得¶三五百疋
和買未知朝廷肯相從否此為益殊不多然亦¶勝於不
減耳所懇漕司者乃是上供餘米兩漕近皆相許¶但未
得明文撥下耳蓋本軍年額秋苖四萬六千石而上¶供
四萬石餘六千石漕司樁管在軍往往亦催不足其見<md:KR4d0226_SBCK_034-13b>¶催到者本軍既不敢支漕司又無所用但陳腐積壓消
<pb:KR4d0226_WYG_034-20b>
折¶見欠數而本軍官無支給並是額外加耗巧作名色
取之¶故今欲從漕司乞此餘數科撥在軍應副軍糧然
亦僅可¶供四五月之用其他依舊須自辦也平生讀書
要作如何¶利益底事今到此此等事便做不得中夜以
思實不遑安¶處毎誦韋蘓州句云身多疾病思田里道
有流亡愧俸錢¶此中百姓倐來忽往更無固志未嘗不
低徊愧歎也寄居¶積俸只是初到有以本身料錢為詣
者量與逐月帶支所¶費不多他如見任官員使臣在滿
<pb:KR4d0226_WYG_034-21a>
當去而未支者亦量事¶制宜不敢一例放行亦不敢一
切不恤也修造事學中二¶祠只是因舊設像别無地步
可起造其他方作得劉凝之¶菴亭并門凡此等皆用初
到送代者折送香藥及逐月供<md:KR4d0226_SBCK_034-14a>¶給中不應得者樁管為
之不敢破使官錢至如前書所説¶卧龍菴又自用俸錢
亦不敢破此錢矣園中蓬蒿没人尚¶未能芟除何暇及
他事耶求去之説如前所云又以衰病¶之餘精力耗損
毎對吏民省文案或至坐睡不惟有所不¶堪亦恐吏輩
<pb:KR4d0226_WYG_034-21b>
乘隙為姦貽患千里故欲急去且承喻之及¶故悉具報
如此只得勤尊慮也有未當理處却幸垂教所¶深望之
前書懇作五公祠記計今可以抒思矣因來千萬¶早寄
示為幸蓋已具石恐熹或去此又不能得了耳承教¶未
期千萬加意調衛以取十全之安至望¶
　　　答吕伯恭¶
數日前毛掾人行附狀想達比日庚伏暑盛竊計尊體
日¶益清安矣熹昬眊短拙支吾不行已遣人上減税之
<pb:KR4d0226_WYG_034-22a>
奏并<md:KR4d0226_SBCK_034-14b>¶以奉祠請於諸公矣其鳴甚哀恐必可得不然亦
湏再請¶以得為期也熹向嘗拜書以五賢祠記為懇後
來不及遣¶行而嘗因書申懇昨偶檢閲故書得此恐後
書首尾不見¶今以納呈幸為出數語為賜也近得荆州
書已許為記三¶先生祠若得老兄之文與之並傳真此
一方之幸也五賢¶欲作五君子如何更告誨諭然此文
大概當以教官為主¶蓋劉李之祠本楊元範所立今但
增數公耳不欲掩其善¶且近以此著於薦書不可於此
<pb:KR4d0226_WYG_034-22b>
有異同也切幸留念去意¶已決他無可言亦不及作叔
度昆仲書因見煩致此意子¶約亦不殊此塾已成昬未
亦不及與之書告呼來喻之辨¶志錄偶不帶來欲令塾
寫一本并告語之也尊嫂所苦當¶已向安矣暑氣未衰
更冀加意珍重不宣六月十八日熹<md:KR4d0226_SBCK_034-15a>¶頓首再拜上狀伯
恭參議直閣太著契兄坐下¶
　子約不及别書塾在叔度處只令就學書館亦幸可
　否¶更在尊意裁度也適又領四月三日所寄郡吏書
<pb:KR4d0226_WYG_034-23a>
　不及¶作報也¶
　　　答吕伯恭¶
便中屢拜狀當一一關徹矣比日清秋伏惟尊候萬福
但¶久不聞動静懸想不可言向來所苦今當洗然矣願
更加¶意飲食起居之節以壽斯文區區之禱非獨朋友
之私情¶也熹在此不樂求去不遂無以為計近因輙用
劄子奏蠲¶租事為廷議所折己申省自劾矣祠祿不敢
冀只得罷逐¶而歸亦為幸甚也郡事得同官相助近却
<pb:KR4d0226_WYG_034-23b>
稍不費力但所¶治無非米鹽箠撻之事殊使人厭苦得
早去真如脱兎也<md:KR4d0226_SBCK_034-15b>¶汝玉竟不免彈射此亦仁鳥增逝之
秋矣前書拜懇記文¶千萬勿拒便付此人以來為幸千
萬至禱因遣人弔叔度¶草草附此¶
　　　答吕伯恭¶
久不聞動静不勝懸仰比日秋涼竊計尊候益輕健矣
熹¶昨懇求盛文以記五賢祠事想已蒙念得早示及為
幸恐¶熹去不及刻矣又嘗附隆興書凂子約借精義補
<pb:KR4d0226_WYG_034-24a>
足横渠¶説定本欲與隆興刻板亦乞為子約言早付其
人或徑封¶與彼中黃教授可也千萬留念至懇至懇今
日釋奠處見¶楊教授説有便亟作此不暇他及亦不暇
作叔度昆仲書¶幸為致意塾亦不及書只乞喚來以此
示之餘惟為道自¶重為禱<md:KR4d0226_SBCK_034-16a>¶　　　答吕伯恭¶
熹昨拜書以五君子祠堂記文為請屢辱教字都未蒙
喻¶及可否之意竊觀書札語意似已不妨出此數語以
<pb:KR4d0226_WYG_034-24b>
慰一¶方學者之望况發明前賢出處之意又髙明平昔
所以自¶任之重乎非專出於鄙意也濂溪祠記荆州已
寄來矣已¶屬子澄書而刻之旦夕刻成即寄但所請竊
望便為留意¶及熹未去得之幸甚石謹具矣顒俟顒俟
至懇至懇熹上¶覆塾子時乞呼來戒教之為幸熹又拜
懇¶
　　　答吕伯恭¶
久不聞問正此馳情忽奉手告竊審尊候日益輕安喜
<pb:KR4d0226_WYG_034-25a>
不¶可言子澄適亦在此相與慶忭也尊嫂所苦亦喜向
平湖¶中醫藥計不難致也熹前日所請只乞減星子一
縣偏重<md:KR4d0226_SBCK_034-16b>¶税錢及減和買三二百匹耳此未足以慰益上
下之望前¶日度力量恐不能有以加且爾粗塞責耳請
祠已并上甚¶恨聞教之晚然衰病疏拙實非所堪勢不
得不為此也李¶嶧之事顔漕已燭其妄昨亦宛轉附之
但恐此人前路復¶有譸張不得不移書朝列一二故舊
使之聞之非有咎顔¶漕意也通書初實甚懶近因申請
<pb:KR4d0226_WYG_034-25b>
減税己例與之矣凡此¶隨俗漸乖宿心勢豈容久住只
有力懇而去他皆不暇計¶也子約不及别狀意不殊此
餘惟為道千萬自愛不宣¶
　　　答吕伯恭¶
僭易拜問尊嫂宜人向來聞不安今想亦平復矣子約
老¶友未及别書前便奉問達否比讀何書所進想日超
詣因¶來及之滌此塵坌幸甚熹此來不得讀書胷次覺
茒塞至<md:KR4d0226_SBCK_034-17a>¶於平日疾惡之心施之政事亦不免有刻急之
<pb:KR4d0226_WYG_034-26a>
譏無復寛¶裕和平之氣甚可懼也不知所聞如何幸有
以警之熹再¶拜上問¶
熹汨役吏事心力益衰前書記得有數事致懇今皆忘
之¶幸檢看一二還報也¶
　　　答吕伯恭¶
昨聞尊嫂宜人奄忽喪逝深為驚愕即欲遣人致慰問
而¶未暇及便中乃辱手書訃告益愧不敏竊惟伉儷義
重痛¶悼難堪然尊體未盡平復深宜節抑以慰友朋之
<pb:KR4d0226_WYG_034-26b>
望也熹¶黽勉於此恰已半年求去不得深以為撓自秋
中得報即¶欲再請而諸公皆以為雖大臣故老典藩亦
必期年而後¶敢請意若以犯分僭越為咎者是以遲遲
又以秋來若不<md:KR4d0226_SBCK_034-17b>¶甚大病作書懇請雖極諄諄覺得亦有
難説處不免少忍¶踰冬以應期年之説庶幾得之今亦
託人先達此意逼嵗¶通賀正書時便并遣也前此或恐
有不相樂者或相中害¶此亦無如之何任其彈射不能
如此切切顧慮也郡事比¶亦甚簡静秋間以兩縣破壞
<pb:KR4d0226_WYG_034-27a>
不免暫易其人即日詞訟便¶減什七八今或至當日而
無訟者亦緣畧鉏去一二亂政¶生訟者之故戒令勸率
民間亦肯相信如中間舉行别籍¶異財之令父子復合
者數家此緣子澄力勸下令初恐其¶未必從令不謂其
能爾也但財計全仰商税盈虛之數繫¶於風水非人力
所及近以風故虧欠甚多亦殊可慮耳文¶字亦稍得功
夫整頓隨分有應接但終不似在家專一耳¶亦為黄生
歸去無人相助頗覺闕事也子約書致盛意欲<md:KR4d0226_SBCK_034-18a>¶得語解
<pb:KR4d0226_WYG_034-27b>
定本此亦有欲修改處今日納二册餘却續寄也¶但聞
又欲修定向來所集告且斟酌不可太用精力也熹¶解
中有未安處望口授子約一一錄示千萬千萬或呼塾¶
子來令受其説子細寫來亦幸此子在彼如何進見之
際¶幸痛加教戒使知有所畏忌為幸叔度比日為况如
何前¶已遣人弔之尚未還也昨得其書自言於佛學有
得未諭¶是否計亦當有以處此顧乃不堪何也子壽得
書云欲往¶見今已到未耶向見所集詩解出車篇説戒
<pb:KR4d0226_WYG_034-28a>
嚴之日建而¶不斾不知此有何證幸見教若果有證説
文義殊省力也¶其間亦有數處可疑今不盡記大抵挿
入外來義理太多¶又要文勢連屬不免有彊説處不知
近日看得如何亦望¶垂喻也此有周彦誠之書甚富比
借得一二而不暇細讀<md:KR4d0226_SBCK_034-18b>¶大抵多出臆見然恐其間有可
取處也世有麻衣心易者¶亦出此間人所造嘗見之否
九日嘗登紫霄峯頂昨日又¶到陶翁醉石處過簡寂開
先而歸山水之勝信非他處所¶及尚恨拘繫不得恣遊
<pb:KR4d0226_WYG_034-28b>
又恨不得賢者之同也今遣此人¶附狀奉問并有賻禮
具别狀幸視至餘惟以時自重因風¶時枉教督只口諸
生令子細寫來為幸¶
　　　答吕伯恭
子壽¶相見其説如何子静近得書其徒曹立之者來訪
氣¶質儘佳亦似知其師説之誤持得子静近答渠書與
劉淳¶叟書却説人須是讀書講論然則自覺其前説之
誤矣但¶不肯翻然説破今是昨非之意依舊遮前掩後
<pb:KR4d0226_WYG_034-29a>
巧為詞説¶只此氣象却似不佳耳立之寫得伊川先生
少年與人書<md:KR4d0226_SBCK_034-19a>¶三四幅來規模氣象合下便如此大了決
非人所能偽作¶已託渠摹勒來此刻石矣云藏趙德莊
壻方子家也今且¶錄一本去見刻康節手筆數紙旦夕
可先寄也尤延之已¶寄五賢祠記來矣旦夕刻就寄去
今日見劉生䇿卷後語¶令人心膽墮地奈何奈何¶
　　　答吕伯恭¶
昨專人拜狀奉慰當已達矣叔度人來領近書甚慰比
<pb:KR4d0226_WYG_034-29b>
日¶冬溫伏惟履茲陽復起居益輕安矣擊彊之戒固知
如此¶鄙性疾惡終不能無過當處毛掾之於建昌亦正
坐此而¶有甚焉者雖已遣官慰喻寛租期檢旱傷然終
不能無愧¶於已病之民比復申省自劾矣去留未知竟
如何然意緒¶益懶無復好况詩説前已納上不知尊意
以為如何聞所<md:KR4d0226_SBCK_034-19b>¶著已有定本恨未得見亦可示及否鄙
説之未當者并求¶訂正只呼塾子來面授其説令錄以
呈白而後遣來可也¶桐鄉志文質實寛平無所為作文
<pb:KR4d0226_WYG_034-30a>
字利病不足言正足以¶見養德之效甚幸甚幸顧深自
病其年益衰而氣愈厲未¶知可以進此否也近作兩記
納呈可發一笑耳初請諸賢¶祠記蒙見喻不欲勞心不
敢固請今見此志乃恨其請之¶不力然叔度却報云有
意為記卧龍山居此固甚幸然今¶事又有大於此者敢
以為請别紙所具白鹿洞事迹是也¶幸賜之一言非獨
以記其事且使此邦之學者與有聞焉¶以為入德之門
則此惠深矣厚矣千萬勿辭仍願亟以見¶寄恐劾章忽
<pb:KR4d0226_WYG_034-30b>
下不得竟其事也郭功父舊記納呈向怪前¶輩多靳侮
之果不虛得也荆州近寄一詩來讀之令人感<md:KR4d0226_SBCK_034-20a>¶慨今亦
錄去渠以信陽事甚不自安叔度子約書云都下¶諸人
頗不直果如何然世間人口無真是非未知果孰為¶是
也叔度人囘草此不能究所欲言千萬為吾道自重不¶
宣十一月七日熹頓首再拜上啟伯恭沖祐直閣大著
契¶兄侍史¶
　復有專人隨叔度人去令候得白鹿卧龍記文而歸
<pb:KR4d0226_WYG_034-31a>
　幸¶一揮付之千萬建陽人來聞欲刋新文海此本已
　傳出¶耶甚恨未見向機仲許寄其目亦未得也靖康
　間有處¶士陳安節召對授通直郎崇政殿説書者今
　史錄中有¶其事否幸子細批喻其子弟見屬叙述以
　不知其本末¶不敢作也千萬留念熹又拜¶
　　　答吕伯恭<md:KR4d0226_SBCK_034-20b>¶人還領所報書得聞尊體日益輕安而來書字畫又足
為¶驗幸不可言記文之賜尤荷垂念思致筆力蓋不減
<pb:KR4d0226_WYG_034-31b>
未病¶時也此又慰幸之甚者既以為賀又以為謝也但
鄙意有¶少未安處别紙上呈幸更為詳酌示報此已礱
石只俟定¶本即託人寫刻也並山而東地勢畧是如此
但此處已是¶山麓自郡城望之北多而東少不知别當
如何下語或云¶東北入廬山下不知可否又率損其舊
十三四今亦不見¶得舊來規模廣狹但據地基則亦畧
是如此恐此語説得¶亦太牢固不若為疑詞以記之如
云度損其舊七八如何¶又此役乃星子令王仲傑董之
<pb:KR4d0226_WYG_034-32a>
亦欲特附名其間以傳久¶逺并望因筆及之也其人老
成忠厚民甚愛之此不必言¶但欲知之耳洞主命官事
記亦見之決非僻書但此無書<md:KR4d0226_SBCK_034-21a>¶可檢耳此類傳疑正不
必深説也誨諭數條極荷愛念但¶前日未得囘報間已
再申矣又因地震之變心目不安不¶免具奏乞降付三
省宻院此亦面生或恐觸忤憎嫌因得¶遂請也未去以
前郡事一日不敢廢但終是心意自懶覺¶得難勉彊耳
更看囘報如何不得請即當如所教也治財¶太急用刑
<pb:KR4d0226_WYG_034-32b>
過嚴二事亦實有之蓋州郡用度猶可支吾最¶是上供
綱運拖下兩年不起令人坐卧不安不得不𦂳急¶然比
之他人已寛了稍可寛處無不放過若更寛著即倒¶却
入州縣矣傳者之言似為建昌而發便是向來自劾事¶
初以此縣不辦令戸掾往代之此公性鋭質薄作事不
無¶過當初蓋亦慮之但以無人不免再三丁寧而遣之
到彼¶果然過甚大失民和亟遣簽判親往慰喻然後粗
定此則<md:KR4d0226_SBCK_034-21b>¶選擇不精戒喻不詳之罪今已令其還矣但此
<pb:KR4d0226_WYG_034-33a>
縣便覺無¶分付處撓不可言來喻所謂未斟酌者可謂
切中其病少¶俟訟竟事經憲司當以尊意開喻之也士
人犯法者教唆¶把持其罪不一但後來坐法結斷贓罪
為重耳然亦但送¶學夏楚編管江州其人經赦便計會
彼州官吏違法放還¶今日到家明日便陪涉宗室教唆
詞訟為人所訴復追來¶欲撻之而同官多不欲者只決
却小杖數下再送他州亦¶不為過也弊政固多踈脱至
此一事往來之人雖有苦口¶見規者問於道途無不以
<pb:KR4d0226_WYG_034-33b>
此事為當也判語之失誠如所¶喻前亦覺之但已施行
無及於改耳其所爭者乃是一人¶與妻有私而共殺其
夫暑中繫獄病死而此宗室者乃認¶為已僕而脅持官
吏禁近十人在獄踰年不決勢不得已<md:KR4d0226_SBCK_034-22a>¶須與放却但一
時不勝其忿故詞語不平至此耳詩説昨¶已附小雅後
二册去矣小序之説未容以一言定更俟來¶誨却得反
復區區之意已是不敢十分放手了前諭未極¶更須有
説話也恐尊意見得不如此處却望子細一一垂¶諭更
<pb:KR4d0226_WYG_034-34a>
容考究為如何逐旋批示尤幸并得之却難看也近¶看
呉才老説𦙍征康誥梓材等篇辨證極好但已看破小¶
序之失而不敢勇決復為序文所牽亦殊覺費力耳所
欲¶言者甚多亟遣此人未暇詳布正逺千萬為道自愛
塾子¶更望時賜誨飭令不至怠惰放逸為幸千萬至懇
欲趂此¶有人令其挈婦還家叔度書來又似留其就學
二者之計¶未知所處不知尊意以為如何此人囘幸報
及韓丈何為¶忽有此命此未見報不知果為何事今想
<pb:KR4d0226_WYG_034-34b>
已行矣不知却<md:KR4d0226_SBCK_034-22b>¶歸何處後便當致書也正月四日上狀
不宣熹頓首再拜¶上狀伯恭沖祐直閣大著契兄坐下¶
　卧龍菴記聞已蒙落筆願并受賜也欽夫寄一詩來
　當¶并刻之耳信陽事誠如來誨然此言非獨欽夫當
　佩服¶也在於戇拙所警多矣叔昌書中有數語可發
　一笑子¶約書中所論却望喻其當否也熹又覆¶
　今日得蘄州寄來王信伯集并語錄讀之駭人此洞
　記¶所為作也然以一噎而廢食又似過當故愚意欲
<pb:KR4d0226_WYG_034-35a>
　明者¶更加意也恐後人觀之復如今之視昔也¶
　　　與東萊論白鹿書院記¶
當是時士皆上質實實則入於申商釋老而不自知祖
　宗¶盛時風俗之美固如所論然當時士之所以為學
　者不<md:KR4d0226_SBCK_034-23a>¶過章句文義之間亦有淺陋駁雜之弊故當時
　先覺之¶士往往病其未足以明先王之大道而議所
　以新之者¶至於程張諸先生論其所以教養作成之
　具則見於明¶道學制之書詳矣非獨王氏指以為俗
<pb:KR4d0226_WYG_034-35b>
　學而欲改之也¶(王氏變更之議/榮公初亦與聞)王氏之學正以其學
　不足以知道而以¶老釋之所謂道者為道是以改之
　而其弊反甚於前日¶耳今病於末俗之好竒而力主
　文義章句之學意已稍¶偏懲於熈豐崇宣之禍而以
　當時舊俗為極盛至當而¶不可易又似太過且所以
　論王氏者亦恐未為切中其¶病也¶
明道程先生(止/)卑忠信而小之也¶
　世固有忠信而不知道者如孔子所稱忠信而不好
<pb:KR4d0226_WYG_034-36a>
　學<md:KR4d0226_SBCK_034-23b>¶者伊川所議篤學力行而不知道者是也然則王
　氏此¶言亦未為失但不自知其不知道而反以知道
　者為不¶知道此則為大惑耳其以忠信目明道以為
　卑明道而¶小之則可以為卑忠信而小之則不可蓋
　以忠信對知¶道固當自有高卑大小之辨也¶
關洛緒言止盍思所以反之哉¶
　程氏之言學之本末終始無所不具非專為成徳者
　言¶也今此語意似亦少偏兼於上文無所繫屬
<pb:KR4d0226_WYG_034-36b>
政使止於章句文義之間止三代之始終也¶
　三代之教自離經辨志以後節次有進步處是以始
　乎¶為士而終乎為聖人也今但如此言之則終於此
　而已¶恐非三代教學之本意也<md:KR4d0226_SBCK_034-24a>¶自有此山以來止亦君子之意也¶
　所謂與日月參光者不知何所指更望批喻其曰區
　區¶濬之者又恐卑之已甚有傷上文渾厚之氣如馬
　伏波¶之論杜季良也兼此役本為發明先朝勸學之
<pb:KR4d0226_WYG_034-37a>
　意初不¶專為濬之今但得多説此邊意思出來而畧
　帶續其風¶聲之意則事理自明不必如此罵破也¶
　　鄙意欲如第一段所論引明道劄子後即云不幸
　　其¶説不試而王氏得政知俗學不知道之弊而不
　　知其¶學未足以知道於是以老釋之似亂周孔之
　　實雖新¶學制頒經義黜詩賦而學者之弊反有甚
　　於前日建¶炎中興程氏之言復出學者又不考其
　　始終本末之¶序而争為妄意躐等之説以相高是
<pb:KR4d0226_WYG_034-37b>
　　以學者雖多而<md:KR4d0226_SBCK_034-24b>¶風俗之美終亦不迨於嘉祐治平
　　之前而况欲其有¶以發明於先王之道乎今書院
　　之立蓋所以究宣祖¶宗興化勸學之遺澤其意亦
　　深逺矣學於是者誠能¶考於當時之學以立其基
　　而用力於程張之所議者¶以會其極則齊變而魯
　　魯變而道矣此語草畧不文¶而其大體規模似稍
　　平正久遠無弊欲乞頗采此意¶文以偉辭不審尊
　　意以為可否若只如所示却恐不¶免有抑揚之過
<pb:KR4d0226_WYG_034-38a>
　　將來别生弊病且將盡變秀才而為¶學究矣蓋此
　　刻之金石傳之無窮不比一時之間為¶一兩人東
　　説西話隨宜説法應病與藥也¶
　　　答吕伯恭¶
人至辱手書得聞春來尊體益輕健放杖徐行又有問
花<md:KR4d0226_SBCK_034-25a>¶隨栁之樂甚慰記文定本辭約義正三復歎仰已送
山間¶屬黃子厚𨽻書到即入石矣欽夫竟不起疾極可
痛傷蓋¶緣初得疾時誤服轉下之藥遂致虛損一向不
<pb:KR4d0226_WYG_034-38b>
可扶持從¶初得疾又緣奏請數事例遭遣却而同寮無
助之者種種¶不快而然雖云天數亦人事有以致之此
尤可痛耳熹前¶月初遣人請祠至今未還今又專人再
懇勢必可得只俟¶命下便自此便道一過長沙哭之也
詩傳已領小雅何為¶未見此但記得曾遣去即不記所
附何人或已到幸早批¶喻也綱目此中正自難得人寫
亦苦無專一子細工夫所¶修未必是當請更須後也雷
頻失威之喻敬聞命矣諸喻¶皆一一切當謹當佩服但
<pb:KR4d0226_WYG_034-39a>
小序之説更有商量此人亟欲¶遣請祠者不欲稽留之
别得奉扣耳塾蒙収拾教誨感幸<md:KR4d0226_SBCK_034-25b>¶不可言望更賜程督
文字之外因語及檢束身心大要幸¶甚幸甚子壽學生
又有興國萬人傑字正純者亦佳見來¶此相聚云子静
却教人讀書講學亦得江西朋友書亦云¶然此亦皆濟
事也怱怱作此未及詳唯為道珍重¶
　　　答吕伯恭¶
久不拜書適潘復州來畧聞動静粗足為慰比日春晚
<pb:KR4d0226_WYG_034-39b>
清¶和伏惟尊候萬福熹祠請竟未聞命昨再遣人亦無
消息¶不知何故如此此心已去住此殊無好况百事皆
嬾雖彊¶為一日必葺之計終是無十分功夫吏民知其
不久亦不¶馴服倍費心力駕馭細思何苦造此惡業以
此思歸益切¶不知所以為計也荆州之訃前書想已奉
聞兩月來毎一¶念及之輙為之泫然朋舊書來無不相
弔吾道之衰乃至<md:KR4d0226_SBCK_034-26a>¶於此為將奈何得江西書傳聞其柩
已徑歸魏公墳所祔¶𦵏矣昨遣人致奠亦未歸未知端
<pb:KR4d0226_WYG_034-40a>
的也江州皇甫帥之子¶嵗前至彼見其未病時奏請多
不遂且多為人所賣中語¶亦不與之團教義勇亦不與
支例物錢放散之日人得五¶百金而去以此上下之情
不甚和輯馴致疾病端亦由此¶益令人痛憤又以知今
日仕宦之不可為也但其身後所¶上遺奏乃為人摹刻
石本流傳四出極為非便或云是定¶叟意其不解事不
應至此殊不可曉也遺奏想已見之更¶不錄去想聞此
曲折亦深為慨然耳洞記專人託子厚𨽻¶書未到甚以
<pb:KR4d0226_WYG_034-40b>
為撓然雖去此同官必能為成其事也十八¶日已入院
開講以落其成矣講義只是中庸首章或問中¶語更不
錄呈也向來所喻詩序之説不知後來尊意看得<md:KR4d0226_SBCK_034-26b>¶如何
雅鄭二字雅恐便是大小雅鄭恐便是鄭風不應概¶以
風為雅又於鄭風之外别求鄭聲也聖人删錄取其善¶
者以為法存其惡者以為戒無非教者豈必滅其籍哉
看¶此意思甚覺通達無所滯礙氣象亦自公平正大無
許多¶囘互費力處不審高明竟以為如何也得韓丈上
<pb:KR4d0226_WYG_034-41a>
饒書及¶尤延之書皆令勸老兄且屏人事損書册專精
神近醫藥¶區區之意亦深念此幸更於此少留意焉千
萬之望學者¶之來畧隨分量接之不可更似前日命題
改課為此無益¶而有損也塾子在彼不能無望於此然
不敢以私計妨此¶至情尤當蒙見亮耳因楊教授遣人
草此為問子約老友¶不及别書前日書尾之戒甚有警
發近日更不敢申請已¶忍却一兩事但惜乎聞命之晚
耳<md:KR4d0226_SBCK_034-27a>¶
<pb:KR4d0226_WYG_034-41b>
　　　答吕伯恭¶
元範人囘承手字獲聞比日尊體益輕健為慰之劇又
承¶誨諭數條尤荷愛念信後雨餘蒸鬰伏惟玩心有相
起處¶享福熹自被報聞之命不敢復有請但前日妄發
本蘄宻¶賛聖聰明日乃聞降付後省不宻失身從是始
矣然業已¶致身事主生死禍福惟其所制非已所得專
也此間只有¶三五擔行李及兒甥一兩人去住亦不費
力但屏息以俟¶雷霆之威耳前日如自明諸人文字及
<pb:KR4d0226_WYG_034-42a>
近習者皆不降出¶此乃付外又不可曉區區愚忠猶不
能無冀幸於萬一耳¶欽夫之逝忽忽半載每一念之未
嘗不酸噎同志書來亦¶無不相弔者益使人慨歎蓋不
惟吾道之衰於當世亦大¶有利害也自向來人還至今
不得定叟書今日方再遣人<md:KR4d0226_SBCK_034-27b>¶往致𦵏奠臨風哽愴殆不
自勝計海内獨尊兄為同此懷¶也援筆至此為之淚落
痛哉痛哉祭文真實中有他人所¶形容不到處歎服今
此人去亦有一篇謹錄呈蓋欽夫向¶來嘗有書來云見
<pb:KR4d0226_WYG_034-42b>
熹諸經説乃知閑中得就此業殆天意¶也因此畧述向
來講學與所以相期之意而嘆吾道之孤¶且窮於欽夫
則不能有所發明也盛文所叙從善受言使¶言者得自
盡施於褊狹所警尤多平日亦知敬服渠此一¶節而不
能學今老矣而舊病依然未知所以藥之也不唯¶如此
近日覺得凡百應接毎事須有些過當處不知如何¶整
頓得此身心四亭八當無許多凹凸也耐煩忍垢之誨¶
敬聞矣今大綱固未嘗敢放倒但不免時有偷心以為
<pb:KR4d0226_WYG_034-43a>
何¶為自苦如此故事有經心而旋即遺忘者亦有不敢
甚勞<md:KR4d0226_SBCK_034-28a>¶心力而委之於人者亦有上説不從下教不入而
意思闌¶珊因循廢弛者此兩月來既得不允指揮不敢
作此念又¶為狂妄之舉凖備&KR0481;謫尤不敢為久計身寄
郡舍而意只¶似燕之巢於幕上也言事本只欲依元降
指揮條具民間¶利病亦坐意思過當遂殺不住不免索
性説了従頭徹尾¶只是此一箇病根也獄訟極不敢草
草然見人説亦多過¶處乃與塾子所論諸葛政刑相似
<pb:KR4d0226_WYG_034-43b>
然欲一切姑息保養姦¶凶以擾良善而沽流俗一時之
譽則平生素心深竊恥之¶亦未知其果如何而得其中
也所論荆州從遊之士多不¶得力此固當深警然彼猶
是他人不得力今日循省乃是¶自己不曾得力此尤為
可懼也不知老兄看得此病合作¶如何醫治幸以一言
就𦂳切處見教千萬之望子壽兄弟<md:KR4d0226_SBCK_034-28b>¶得書子静約秋凉
來遊廬阜但恐此時已換却主人耳渠¶兄弟今日豈易
得但子静似猶有些舊來意思聞其門人¶説子壽言其
<pb:KR4d0226_WYG_034-44a>
雖已轉步而未曾移身然其勢久之亦必自¶轉囘思鵝
湖講論時是甚氣勢今何止什去七八耶元範¶立碑之
説向曾見告嘗語之云熹固不足道但恐人笑老¶兄耳
意其已罷此議不謂乃復為之聞之令人汗下幸已¶蒙
喻止必且罷休矣平生性直不解㣲詞廣譬道人於善¶
故見人有小失毎忍而不欲言至於不得已而有言則
衝¶口而出必至於傷事而後已此亦太陽之餘證也塾
書説¶近建家廟立宗法此正所欲討論者便中得以見
<pb:KR4d0226_WYG_034-44b>
行條目¶子細見教為幸白鹿書院承為記述非惟使事
之本末後¶有考焉而所以發明學問始終深淺之序尤
為至切此邦<md:KR4d0226_SBCK_034-29a>¶之士蒙益既多而傳之四方私淑之幸又
不少矣謹以十¶一本投納書凡内一本裝褾與濂溪祠
堂記為對又有雜¶刻數種并往伊川先生與尹和靖者
可背作一巻此人亟¶行不暇也然伊川先生才説病便
有藥和靖却似合下便¶作死馬醫此道之傳真未易以
屬人也觀書實非養病所¶宜若不能已當有以程之日
<pb:KR4d0226_WYG_034-45a>
讀若干以下也因人往永嘉¶督新簽赴任附此其人姓
薛名洪不是士龍之宗族否中¶間旱甚田幾不可耕今
幸數得雨然鬰蒸未解亭午揮汗¶未能盡所欲言惟千
萬為道自重不宣¶¶
　令子想日佳茂周子充遂參大政不知嘗有以告之
　否¶至此若復喑黙則更無可説不知其計安出也<md:KR4d0226_SBCK_034-29b>¶　此專遣人至叔度處令便歸告早批數字或口授子
　約¶見報蓋至彼問兒婦消息望其速還也
<pb:KR4d0226_WYG_034-45b>
　　　答吕伯恭¶
承局囘承書得聞比日尊候萬福細觀筆札又比前日
不¶同深以為慰熹前被不允指揮今已三月方始再上
祠請¶適此旱災祈禱未能感格今早禾已不可捄若更
數日不¶雨即晚禾亦不可保觀此事勢必致大段狼狽
遂不敢言¶去只得竭盡駑力若自以曠敗抵罪則無可
奈何耳竊觀¶事勢萬一不稔即軍食所湏是第一義而
後可反賑恤已¶多方擘畫未知其濟否如何切幸因風
<pb:KR4d0226_WYG_034-46a>
有以見教於其思¶慮之所不及者幸甚幸甚囊封付出
乃邸吏云爾方竊&KR0988;¶之當時誠亦輕發然今已不可悔
矣積其誠意待時而發<md:KR4d0226_SBCK_034-30a>¶固所當然但恐如諺所謂今年
自家雪裡凍殺不知明年¶甚人喫大椀不托耳言之痛
心苦事苦事謹宻之戒乃今¶聞之初但不敢以草本示
人及與人説其中所論不謂乃¶并此題目不得洩漏也
數年前風俗尚不如此自今當深¶戒之耳既云有調䕶
者即是嘗有譴怒之意亦幸宻見告¶也近縁旱虐百事
<pb:KR4d0226_WYG_034-46b>
放寛又覺得雨露太勝雪霜然亦且得¶如此前日誠有
過當處也二陸後來未再得信捄荒方急¶未暇遣人問
之子静欲來遊山聞此中火色如此又未知¶能來否耳
立廟等事甚善他時修定當得求教也康節刻¶成甚久
何故不曾寄去耶今往五本他刻恐欲分人亦各¶并致
一二也塾不知果能漸解事否人家後生只得自有¶意
做好人便有可望此郎正坐無此根本使人憂心耳今<md:KR4d0226_SBCK_034-30b>¶令歸鄉應舉臨行更望丁寧之也試罷畧令此來有可
<pb:KR4d0226_WYG_034-47a>
見¶教書不能盡者幸以語之但恐亦不是寄附處耳知
看書¶不多甚善詩不知竟作如何看近來看得前日之
説猶是¶泥裏洗土塊畢竟心下未安稳清脱便中求所
定者節目¶處一二篇一觀恐或有所警發也尤延之見
祭敬夫文以¶為意到而詞語不若平日之溫潤鄙意亦
頗疑其如此渠¶令深勸且省思慮意甚拳拳也新參近
通問否大承氣證¶却下四君子湯如何得相當然尚幸
其不發病耳老兄與¶之分厚須痛箴之吾輩與百萬生
<pb:KR4d0226_WYG_034-47b>
靈性命盡在此漏船上¶若喚得副手稍工不至沉醉緩
急猶可恃也再去長沙人¶未囘前日因便又作書與定
叟畧致盛意矣與説今日請¶祠便是奉行敬夫遺戒第
一義時時勿忘此心而充擴之<md:KR4d0226_SBCK_034-31a>¶則甚善老兄因書更自
勸勉之為佳耳承教未期臨風引¶領千萬為道自重¶
　　　答吕伯恭¶
久不辱問向仰良深比日秋雨稍凉伏惟尊候萬福熹
夏¶秋以來以旱暵祈禳奔走日日暴露不得少休既無
<pb:KR4d0226_WYG_034-48a>
所效¶又不得不為捄荒之備郡小財匱無擘畫處日夕
究心遂¶發心疾上炎下潦勢甚可畏已急遣人呼二兒
及約子澄¶恐有不測無人主宰既而飲藥僅得少定又
苦脚跟痛不¶能履地此兩日方能移步然亦終未脱然
郡中賑助檢放¶等事却已稍有緒但軍糧無所指擬不
免具奏祈哀并以¶衰病之實丐求罷免未知復如何但
欲退縮省事以俟終¶更而事勢驅廹有不自由者今且
信緣未知果安所税駕<md:KR4d0226_SBCK_034-31b>¶也夏秋以來今日方得竟日之
<pb:KR4d0226_WYG_034-48b>
雨民間遂可種麥蒔蔬庶¶幾有以係其心志而不至於
流移此後公私多方接濟到¶得春來則麥可食而無所
事矣但其間日月尚多又未知¶果能如人所料否耳其
間隨事措置曲折甚多未暇一一¶求教所幸民間却稍
相信鄉村士人有事便可來説上下¶之情稍通官吏不
敢十分相罔凡事省力但一味無錢沒¶撰處耳今日見
省符并致文字有相及者此固不足為重¶輕亦殊可笑
也比來計益輕健詩説可見示一二大節目¶處否不似
<pb:KR4d0226_WYG_034-49a>
詩説又被人傳印也别有論著可見教者勿吝¶幸甚子
約不及别書兒輩計今日方終塲度後月十間可¶到此
也所欲言者甚衆急遣此人不暇正逺惟千萬保重¶不
宣<md:KR4d0226_SBCK_034-32a>¶　長沙人至今未還亦不得明信令人懸心耳子壽兄
　弟¶久不得書子静欲來想以旱故未必能動旦夕或
　遣人¶候之也自明之亡極可痛惜天亦為此曹復讎
　也耶不¶可曉
<pb:KR4d0226_WYG_034-49b>
　　　答吕伯恭¶
昨專人去拜狀想達比日秋冷伏惟尊候萬福熹彊勉
於¶此精力日衰大抵罔罔如夢寐間度日耳捄荒不得
不經¶心然亦失前忘後不成倫理告歸已三請未知可
得否方¶以為憂近再得大農曾丈報云必可得幸甚不
知今司命¶下未也大兒來自里中嬾慢如故令誦程文
僅能記三兩¶句耳數日鄉間寂然必是又遭黜矣且令
往挈婦孫歸家¶但恐自此逺去師席愈益怠惰奈何此
<pb:KR4d0226_WYG_034-50a>
中事渠亦畧能言<md:KR4d0226_SBCK_034-32b>¶之偶作書多心忡目澁不能詳布昨
日答胡伯逢書戲語¶之云元來禹稷如此不好做今日
作此又思尊兄之病未¶必不為福也子約老友承書多
感病倦不及别狀正逺千¶萬加意攝理以慰逺懷幸甚
幸甚¶
　　　答吕伯恭¶
久不奉問向來微恙計已平復矣著庭議幕之命相繼
而¶下殊不可曉不知果彊起承上意否熹衰病日益昏
<pb:KR4d0226_WYG_034-50b>
耗恐¶不堪郡事目下民間雖未告饑然盗賊頗已有端
日夕憂¶窘不知所以為計惟望祠請之果遂耳昨曾丈
報甚的既¶而復不然造物之意果難測也陸子壽復為
古人可痛可¶傷不知今年是何氣數而吾黨不利如此
也趙景昭官滿¶過此甚欵意思甚好今日如此等人亦
難得也塾到復何<md:KR4d0226_SBCK_034-33a>¶如近得叔度書似未許其歸此番破
戒差人借請糜費公¶私不少若不成行不惟枉費向後
恐亦無人可使轉見費¶力幸為一言及此令其早歸為
<pb:KR4d0226_WYG_034-51a>
望元範歸偶連日冗甚夜¶作此書未暇他及惟千萬為
道自重¶
　　　與吕伯恭¶
熹近因塾行已拜狀今日求得西山地黃五斤恰毛掾
有¶便謹以附内向見塾説藥褁所須也冗甚目昏不容
他及¶十月九日熹再拜¶
　子約不及别書曾丈聞已過京口欲遣人致問尚未
　暇¶也但所報祠請殊不效耳
<pb:KR4d0226_WYG_034-51b>
　　　與吕伯恭¶
再祭敬夫之文語意輕脱㝷亦覺之則已不及改矣誨
諭<md:KR4d0226_SBCK_034-33b>¶之意微婉深切銘佩何敢忘也𢎞大平粹四字謹書
坐隅¶以為終身之念稟賦之偏前日實是不曾用力消
磨豈敢¶便論分數然自今不敢不勉更望時有以提撕
警策之也¶專此布謝言不盡意
　熹既不得去景望之事可以為法值此災傷恐有合
　理¶會事不得不通政府書然非甚不得已亦不敢發
<pb:KR4d0226_WYG_034-52a>
　也¶此間幸亦無大齟齬諸司頗亦相悉泉司近為奏
　請減得¶三縣人户木炭錢二千緡殊非始望所及却
　是漕司不¶識好惡雖當予者或反奪之前日作書已
　大罵之復思¶老兄之言且忍須臾只細與條析事理
　庶幾其或悟耳¶
　　　與吕伯恭
久¶不拜狀日以馳情此聞已遂祠官之請良以為慰即
日<md:KR4d0226_SBCK_034-34a>¶霜寒伏惟尊候萬福熹黽俛於此再見嵗晚祠請未
<pb:KR4d0226_WYG_034-52b>
報然¶去替只百餘日今亦不復請矣幸再乞旱餘苖米
已盡得¶之所遣人猶未還而己被堂帖之命計此周參
之力為多¶也得此不唯軍士得食官吏免責民間亦免
將來縣道預¶借之擾上㤙此為厚也賑濟當自元旦舉
行民間嵗前有¶闕食處稍已賑濟之但聞頗苦乏錢此
則無如之何然見¶修江隄役工買木亦足以散錢於民
間但不多耳子壽云¶亡深可痛惜近遣人酹之吾道不
振此天也奈何奈何欽¶夫遺文見令抄為其間極有卓
<pb:KR4d0226_WYG_034-53a>
絶不可及處然亦有舊説¶不必傳者今便不令抄矣毎
一開巻令人慘然只俟解印¶徑往哭之小洩此哀也遣
人迓子重草草附此此亦是小¶三昧矣未即承晤惟千
萬為道自重不宣<md:KR4d0226_SBCK_034-34b>¶　　　答吕伯恭¶
熹幸粗安已遣人迓子重至即合符而行矣賑恤之備
粗¶有支吾奏請數事悉䝉朝廷應副衰拙之幸大抵今
嵗江¶東諸郡放旱分數稍寛縁此民間未至流徙此間
<pb:KR4d0226_WYG_034-53b>
諸縣鄉¶村四十里置一場糶官米及勸喻到富民米榖
元日初糶¶殊未有來糴者以賞格募得三家米近二萬
石賑濟當得¶官者四人而饑民受惠不少矣然今未敢
散須俟深春也¶昨楊教授人還領至日批示具曉至意
不復有他請矣子¶壽之亡極可痛惜誠如所喻近得子
静書云已求銘於門¶下屬熹書之此不敢辭但渠作得
行狀殊不滿人意恐須¶别為抒思始足有發明也毛仲
益自江西來逼嵗方領前¶此所惠書已久猶足慰意又
<pb:KR4d0226_WYG_034-54a>
得細詢昨來動静如著書日<md:KR4d0226_SBCK_034-35a>¶有課程甚恨未得一窺草
藁然朋友之論多以為病中未¶可勞心深不欲老兄之
就此編也大事記想尤竒尤有益¶然尤費力此更望斟
酌也二書告令人錄一二巻多發明¶處見寄甚幸只送
潘卿處令付郡吏以來汝昭過此小欵¶渠當時自合請
祠此行極費力於義亦覺未安不審尊意¶以為如何因
竒卿人還附此雪寒手凍未能詳悉惟益自¶愛以慰惓
惓之望
<pb:KR4d0226_WYG_034-54b>
　　　答吕伯恭¶
熹在此支撑甚費力子重不來已遣人通呉守書速其
來¶矣境内目今幸未至流殍未知將來復如何但願早
去庶¶免疏脱耳即今覺闕雨若更數日如此即可慮也
少懇向¶來劉樞之亡以其兒女為託今其女年漸長未
有許婚之<md:KR4d0226_SBCK_034-35b>¶所來議者多往往未滿人意不敢輕諾與平
父議恐今年¶新進士中有佳士老兄所素知者得為物
色一人報劉氏¶與之定議平父欲自拜書專人致懇幸
<pb:KR4d0226_WYG_034-55a>
與留念推擇使其¶家得佳壻而熹不孤逝者之託千萬
幸甚幸甚此書恐未¶遽達不復他及正逺惟以時加衞
幸甚幸甚子約不及書¶叔度亦然并煩為道意塾子望
時賜檢責不至怠惰為望¶
　　　答吕伯恭¶
便中伏奉近書筆蹟輕利視前有異深以為喜比日春
和¶伏想日益佳健熹疾病幸不至劇饑民亦幸未至流
徙軍¶食想可支吾比連得雨雪麥秀土膏人情似有樂
<pb:KR4d0226_WYG_034-55b>
生之望¶矣子重不來可恨呉守度閠月初可到到即合
符而南矣¶去年之旱非常幸賴朝廷留意得早諸處奏
請悉皆應副<md:KR4d0226_SBCK_034-36a>¶故得不至大段狼狽此於國計所損幾何
而其利甚博此¶間即是周參政調䕶之力為多也欽夫
遺文俟抄出寄去¶子静到此數日所作子壽理銘已見
之叙述發明此極有¶功卒章微婉尤見用意深處歎服
歎服子静近日講論比¶舊亦不同但終有未盡合處幸
其却好商量亦彼此有益¶也詩説大事記便中切幸垂
<pb:KR4d0226_WYG_034-56a>
示子約不及别書意不殊前¶正逺切冀為道自重¶
　　　答吕伯恭¶
自頃謀歸即無暇春問而辱書至三四感慰不可言近
書¶報及飲食衣服已不須人尤以為喜吾道之衰日以
益甚¶天意亦不應如此之恝然也比日庚暑伏惟尊候
益輕健¶熹一出兩年無補公私而精神困弊學業荒廢
既往之悔<md:KR4d0226_SBCK_034-36b>¶有不可言者自去年秋冬災傷之後不能求
去以及今春¶遂有江西之命又俟代者至閠月二十七
<pb:KR4d0226_WYG_034-56b>
日方得合符而¶歸初欲乗此一走長沙自彼取道分寧
往還甚徑尋以女¶弟之訃悲傷殊甚誼不可以他適遂
罷前議賛後只走山¶南山北旬日拜謁濂溪書堂而歸
以四月十九日至家雖¶幸悉肩又苦人事紛冗老幼患
病未能有好况然大槩已¶是入清涼境界中矣道中看
中庸覺得舊説有費力處畧¶加修訂稍覺勝前計他書
亦須如此義理無窮知識有限¶求之言語之間尚乃不
能無差况體之身見諸事業哉稍¶定從頭整頓一過㑹
<pb:KR4d0226_WYG_034-57a>
須更畧長進也子静舊日規模終在¶其論為學之病多
説如此即只是意見如此即只是議論¶如此即只是定
本熹因與説既是思索即不容無意見既<md:KR4d0226_SBCK_034-37a>¶是講學即不
容無議論統論為學規模亦豈容無定本但¶隨人材質
病痛而救藥之即不可有定本耳渠却云正為¶多是邪
意見閑議論故為學者之病熹云如此即是自家¶呵叱
亦過分了須著邪字閑字方始分明不教人作禪㑹¶耳
又教人恐須先立定本却就上面整頓方始説得無定
<pb:KR4d0226_WYG_034-57b>
本底道理今如此一槩揮斥其不為禪學者幾希矣渠
雖¶唯唯然終亦未竟窮也來喻十分是當之説豈所敢
當功¶夫未到則乃是全不曾下功夫不但未到而已也
子静之¶病恐未必是看人不看理自是渠合下有些禪
的意思又¶是主張太過須説我不是禪而諸生錯會了
故其流至此¶如所喻陳正已亦其所訶以為溺於禪者
熹未識之不知¶其果然否也大抵兩頭三緒東出西沒
無提撮處從上聖<md:KR4d0226_SBCK_034-37b>¶賢無此様轍方擬湖南欲歸途過之
<pb:KR4d0226_WYG_034-58a>
再與子細商訂偶復¶蹉跌未知久逺竟如何也然其好
處自不可掩覆可敬服¶也他時或約與俱詣見相與劇
論尤佳俟寄書扣之或是¶來春始可動也敬夫遺文不
曾謄得俟日夕畧為整次寫¶出却并寄元本求是正也
詹體仁寄得新刻欽夫論語來¶比舊本甚不干事若天
假之年又不應止於此令人益傷¶悼也劉家事極感垂
念渠家為閑人來問者多頗費應酬¶又招怨怒亦欲早
聞定論也塾子䝉招撝令寫綱目大字¶渠懶甚向令寫
<pb:KR4d0226_WYG_034-58b>
一二年大事記及他文字一兩篇竟不寫¶來不知竟能
為辦此否耳意緒本自不佳見此等事益令¶人歎惋奈
何奈何子澄相聚月餘意思儘好直至湖口渡¶頭方分
手也聞淛中水潦疾疫死者甚衆聞之令人酸鼻<md:KR4d0226_SBCK_034-38a>¶諸公
直是放得下可歎服也未即承教引領馳情切冀厚¶自
愛重以幸斯人¶
　　　與吕伯恭¶
夏中潘家人還奉問無便不能嗣音良以向仰比日新
<pb:KR4d0226_WYG_034-59a>
秋¶已半天氣漸涼伏惟尊體益勝健熹衰病如昨非但
人事¶縈絆不得一意讀書為恨比一至郡中鄭守時已
久病應¶接甚費力又放不下覺其精力凋耗而郡事不
理諸司數¶有遣問勸其力請引去渠甚以為然未及用
而已不起矣¶如此人材用之違其所長中道夭䘮甚可
傷也熹一出兩¶年仙洲久不到前日方得一往㑹大雨
竟日瀑水甚壯既¶而復霽遂得窮搜澗壑水石可觀處
非止一二悉已疏薙¶而聚土累石為臺以臨之自此往
<pb:KR4d0226_WYG_034-59b>
遊觀賞益富不但如前<md:KR4d0226_SBCK_034-38b>¶日矣但恨不能致杖屨之一來
論著當益有次第毎書各¶得數段見教為幸比看文鑑
目錄無書者固不論其可檢¶者尚有不能無疑處恨不
得面扣其説當有深意也數時¶絶無學者講學便覺頽
惰無提撕警策之助旦夕亦欲作¶一課程未必有益於
人庻幾自有益耳但塾子歸家讀書¶殊無頭緒未有以
處之因來幸有以教督之并令如何度¶此光隂也歸自
山中倦甚草草布此子約未暇别書亦不¶能異此惟千
<pb:KR4d0226_WYG_034-60a>
萬自愛為禱¶
　
　
　
　
　
　
　
<pb:KR4d0226_WYG_034-60b>
　
　
　
　
　
　
　
　晦庵集巻三十四<md:KR4d0226_SBCK_034-39a>¶
<pb:KR4d0226_WYG_035-1a>
欽定四庫全書
　晦庵集巻三十五　¶　　¶　　宋　¶朱子　撰
　　書
　　　
