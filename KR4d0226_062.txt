# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.118770
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 62
#+PROPERTY: FILE SB04n0282-062晦庵先生朱文公文集-卷第六十二.
<pb:KR4d0226_SBCK_062-1a>¶
晦庵先生朱文公文集卷第六十二¶
書(知舊門人問答)¶
　　　答張元德(洽)¶
細讀来書知進學之意不倦甚慰讀書切忌貪多唯少則¶
易以精熟而學問得力處正在於此苟爲不熟不如稊稗¶
非虚語也大學等書近多改定處未暇録&KR0009;亦有未及整¶
頓者如論孟兩書甚恨其出之早也此間事雖不多然亦¶
終日擾擾少得暇看文字甚覺&KR0010;月之可惜也通書太極¶
之㫖更宜虚心熟玩乃見鄙&KR0003;一字不可易處政使濂溪¶
復生亦必莞爾而𥬇也若如所論則所謂靜者别在四者¶
之外而不相管矣而可乎顔子所以發聖人之藴恐不可¶
以一事言盖聖人全體大用無不一一於顔子身上發見¶
<pb:KR4d0226_SBCK_062-1b>¶
也孰不可忍亦不必如此&KR0003;此等處有兩&KR0003;當時存之皆¶
不偶然更宜詳玩也武成文字不曾帶来不能盡記春秋¶
之&KR0003;&KR0057;所未究此𩔖又是一種功夫未曉即且闕之可也¶
易數之&KR0003;近有一書謾徃讀之來問所疑巳悉具其中矣¶
七經向見其&KR0004;成之本後未得也計此亦是劉公少時作¶
不然則亦以其多而不能精故耶其間詩&KR0003;&KR0057;草草也¶
　　　答張元德¶
示喻欲来未能之意此固無可如何但日月侵㝷縱不得¶
親師友亦須自作工程潜思黙究令胷中明徹見得道理¶
都無疑礙方是於踐履功夫有進歩處若只如此悠悠閑¶
過了誠可惜耳所示諸&KR0003;似未㝷着縫罅雖巳各注其後¶
然只如此講學恐未有深益也名齋之意甚善然着實用¶
<pb:KR4d0226_SBCK_062-2a>¶
功不湏如此安立標榜處雖亦未有大害然亦便見用心¶
淺處&KR0002;實做得功夫是當自無暇及此等不急之務也大¶
學近巳刋行今附去一本雖未是定本然亦稍勝扵舊也¶
臨漳四子四經各往一本其後各有䟦語可見讀之之法¶
請詳之所問易數雖非講學所急然亦見用意未精且更¶
推尋爲佳&KR0002;如此自見得一門戸决須自信得及正不必¶
問伊川横渠&KR0003;如何也&KR0002;前人&KR0003;巳分明則此書不作矣¶
正爲&KR0003;者太支離不&KR0003;者又太簡略所以不得巳而作孔¶
氏雜&KR0003;冩了多時今附還其間多是抄出江鄰㡬嘉祐雜¶
志也¶
　　　答張元徳¶
示喻爲學之意似覺未甚果決專一更宜勉力科塲不逺¶
<pb:KR4d0226_SBCK_062-2b>¶
想不免分了功夫然此等得失眞實有命&KR0002;信未及放不¶
下亦須且將此字頓在面前政使未全得力亦可減得些¶
小分數不爲無𦔳夫子所謂不知命無以爲君子正謂此¶
也&KR0372;君處見送行語含兄意亦甚佳兄弟自爲慱約想有¶
味也但&KR0372;君詞筆頗工而趣向未正數日苦口告之未知¶
能勇決否耳所喻易數大槩近之但此等自然法象深玩¶
索之自見端的&KR0004;見似人安排而實非人所能安排也以¶
一爲三以一爲二所謂一者謂一揲所得之竒偶未是一¶
爻也一竒爲三故三竒爲九方得老陽之爻一偶爲二故¶
三偶爲六方得老隂之爻两偶一竒乃爲少陽之七两竒¶
一偶乃爲少隂之八此數甚明但看得不子細耳&KR0372;君歸¶
可更切磋之人材難得可惜只如此汨没了一生也¶
<pb:KR4d0226_SBCK_062-3a>¶
　　　答張元德¶
衡陽之訃想已聞之深足傷歎然當路攻擊意殊未巳今¶
雖如此亦恐更有追削禁錮之𩔗而一時善𩔗次第皆不¶
可保吾輩閑中講學固爲羙事然亦恐有不可測者此方¶
深以爲懼而賢者乃以勸彭丈何也熹幸巳得祠差可自¶
安近與學者講論&KR0057;覺横渠成誦之&KR0003;最爲徑捷蓋未論¶
看得義理如何且是収得此心有歸著處不至走作然亦¶
湏是專一精研使一書通透爛熟都無記不起處方可别¶
換一書乃爲有益&KR0002;但輪流通念而覈之不精則亦未免¶
枉費工夫也湏是都通透後又却如此温習乃爲佳耳所¶
&KR0003;易傳極有難記當處蓋經之文意本自寛平今傳却太¶
詳宻便非本意所以只舉經文則傳之所言提挈不起貫¶
<pb:KR4d0226_SBCK_062-3b>¶
穿不來須是於易之外别作一意思讀之方得其極㝷常¶
每欲將緊要處逐項抄出别爲一書而未暇大抵讀書求¶
義寜略毋詳寜踈毋密始有餘地也(詳故碎/宻故拘)歐嚴譚君近¶
來看得又如何更望以此相勉但於所讀之書經文注脚¶
記得首尾通貫浹洽方有可玩繹處如其不然泛&KR0026;雜論¶
徒費日月決無所益也所論新法大槩亦是如此然介甫¶
所謂勝流俗者亦非先立此意以壓諸賢只是見理不明¶
用心不廣故至於此&KR0002;得明道先生與一時諸賢向源頭¶
與之啇量令其胷中見得義理分明許多人欲客氣自無¶
處著亦不患其不改矣&KR0002;便以不可與有爲待之而不察¶
其所欲勝之流俗亦眞有未盡善處則亦非所以爲天下¶
之公而自䧟於一偏之&KR0003;矣頃見趙丞相所編諸公奏議¶
<pb:KR4d0226_SBCK_062-4a>¶
論新法者自有數卷其言雖不爲不多然眞能識其病根¶
而中其要害者殊少無惑乎彼之以爲流俗之浮言而不¶
足恤也至如祧廟一事當時發言盈庭多者累數千字而¶
無一言可以的當與介父爭是非者但今人只見介父所¶
言便以爲非排介父者便以爲是所以徒爲競辨而不能¶
使天下之論卒定於一也此&KR0003;甚長非面論未易䆒¶
　　　答張元德¶
來書所論通復二字甚密然亦有未切處&KR0071;之者善云者¶
造化流行萬物方資以始而未實也成之者性云者物生¶
巳實造化與物各藏其用而無所爲也在人則感物而動¶
者通也寂然不動者復也以此推之圖象𨼆然不待多言¶
而自可黙喻矣四德則隂陽各二而誠無不貫安得不謂¶
<pb:KR4d0226_SBCK_062-4b>¶
五行之性乎凡此更反復之當自見也太伯之事正也太¶
王王季文武之事&KR0096;也&KR0096;而不失其正則並行而不相悖¶
矣此義聖人盖難言之若看未透且姑置之不必深致疑¶
亦不必多爲&KR0003;也廟議看得似亦未精子孫之於祖考恩¶
雖無窮而義則有止不可過不可不及亦並行而不悖且¶
以周而言之欲使之黜后稷而祖文武固丗俗淺薄之論¶
&KR0002;遂欲使之越后稷而祖帝嚳以至於無窮又賢者過之¶
之失也¶
　　　答張元德¶
配義與道之&KR0003;殊不可曉大抵讀書須且虚心靜慮依傍¶
文義推尋句脉看定此句指意是&KR0003;何事略用今人言語¶
襯帖替換一兩字&KR0003;得古人意思出來先教自家心裏分¶
<pb:KR4d0226_SBCK_062-5a>¶
明歴落如與古人對靣&KR0003;話彼此對答無一言一字不相¶
肯可此外都無閑雜&KR0003;話方是得箇入處怕見如此棄却¶
本文肆爲浮&KR0003;&KR0003;得&KR0048;當都忘了從&KR0004;因甚話頭&KR0003;得到¶
此此最學者之大病也故程先生有&KR0003;書非古意轉使人¶
薄漢儒下帷講誦未必是&KR0003;書又&KR0003;作論語觧已是剰了¶
又以毛公&KR0003;詩爲有儒者氣象&KR0026;此等處其意盖可見今¶
&KR0003;配義與道却不就孟子上理㑹如何是義如何是道如¶
何是氣如何地配便一郷掉開了只單&KR0003;箇道字巳是無¶
捉摸處又將道字訓作行字&KR0057;無交渉&KR0003;得愈多去理愈¶
逺矣今合且先理㑹如何是義却就義字上推如何是道¶
道之與義同異如何如何又要氣来配他配字又是何意¶
(適檢集注&KR0003;得儘分明/了不知曾子細看否)只此數字分明即孟子意思分明¶
<pb:KR4d0226_SBCK_062-5b>¶
可見而程子所謂沖漠氣象亦在其中&KR0004;非有二&KR0003;也子¶
約所&KR0003;亦未免向别處去如此支離轉無交渉却恐不免¶
眞爲擎拳竪拂者所𥬇矣其它所論時習率性鳶魚等&KR0003;¶
今皆未暇論論得亦未有益可且理㑹此配義與道令分¶
明便中早報及也¶
　　　答張元德¶
　人心雖未有喜怒哀樂而物欲之根存焉則固巳偏於¶
　此矣故於其所偏者得之則喜且樂失之則怒而哀無¶
　復顧義理也¶
此段&KR0003;得是但物欲之根存焉之&KR0003;恐未然人固有偏好¶
一物者然此一物未上心時安得不謂之未發之中乎欲¶
下功夫正當於此看取子約心性之&KR0003;甚可駭来俞所引¶
<pb:KR4d0226_SBCK_062-6a>¶
孟子甚當(張云孟子論性而以惻隱羞惡恭敬是/非之心爲&KR0003;亦可謂失心性之辨乎)¶
　性難知而心可盡所謂盡其心者如程子所謂當處便¶
　認取(此句不/干事)與今日格一物明日格一物(知性/也)積習旣¶
　乆脫然貫通之謂也(盡心/也)又如論語集注所云隨事精¶
　察(知性/也)而未知其體之一(盡心/也)眞積力乆而將有所得¶
　此即盡心知性之案(此叚内注字/係先生批)¶
心性一物知則皆知但盡之爲難耳又性可逐事言心則¶
舉其全體也¶
　禹惡㫖酒一章¶
此等處只逐句看不必如此牽合¶
　天王狩于河陽¶
春秋熹所未學不敢強爲之&KR0003;然以人情度之天王狩于¶
<pb:KR4d0226_SBCK_062-6b>¶
河陽恐是當時史䇿巳如此書蓋當時周室雖㣲名分尚¶
在晉文公召王固是不順然史䇿所書想必不敢明言晉¶
侯召王也李傕郭汜朱全忠盗賊狂恣唯力是視亦未必¶
曾讀春秋見有此事而效之也¶
　習静坐以立其本而於思慮應事專一以致其用以此¶
　爲主一之法如何¶
明道敎人静坐蓋爲是時諸人相從只在學中無甚外事¶
故敎之如此今&KR0002;無事固是只得静坐&KR0002;特地將静坐做¶
一件功夫則却是釋子坐禪矣但只著一敬字通貫動静¶
則於二者之間自無間㫁處不湏如此分别也¶
　語孟或問乃丁酉本不知後來改定如何¶
論孟集注後來改定處多遂與或問不甚相應又無功夫¶
<pb:KR4d0226_SBCK_062-7a>¶
修得或問故不曽傳岀今莫若且就正經上玩味有未通¶
處參考集注更自思索爲佳不可恃此未定之書便以爲¶
是也¶
　　　答張元德¶
　嘗讀歐陽公論許丗子止之事未免疑之及讀胡文定¶
　公傳未足以破其疑洽&KR0071;而考之左氏公羊之傳自明¶
　但後人因穀梁不嘗藥之&KR0003;遂執此一句以爲止之罪¶
　如此而巳殊不考左氏曰許悼公瘧飲丗子止之藥卒¶
　公羊曰止進藥而藥殺也此可以見悼公之死於藥矣¶
　當時之事雖未有明文而洽嘗&KR0026;近丗治瘧者以砒霜¶
　鍜而餌之多愈然不得法不愈而反殺人者亦多矣悼¶
　公之死必此𩔖也不然當時所進非必死之藥止偶不¶
<pb:KR4d0226_SBCK_062-7b>¶
嘗而巳則公羊何以謂之藥殺丗子何爲遽棄國而出¶
奔孟子曰殺人以挺與刃有以異乎以刃與政有以異¶
乎進藥而藥殺可不謂之弑哉其所以異於啇臣蔡般¶
　者過與故之不同耳心雖不同而春秋之文一施之者¶
　以臣子之於君父不可過也如此&KR0026;之似足以正近世¶
　經傳之失而破歐公之疑不識先生以爲如何¶
胡文定通㫖中引曽吉父&KR0003;如律中合御藥誤不如本方¶
造御舟誤不牢固之𩔖巳有此意矣但考之於經不見許¶
止棄國出奔之事不知果何謂也¶
　　　答張元德¶
舊與朋友&KR0003;話毎恠其不觧人意而不知其所以然者近¶
方覺得學者讀了書𦗟了話元不曽著心記當紬繹玩味¶
<pb:KR4d0226_SBCK_062-8a>¶
至有兩年看一部易傳都不記得緊要處者雖其根鈍使¶
然亦是不肯用力乃知橫渠教人讀書必欲成誦眞是學¶
者第一義須是如此巳上方有著力處也歐嚴二君後来¶
曽相見否此中甚難得人深可憂懼也所望以永斯文之¶
傳者如二三君盖無幾人也¶
　　　答&KR0372;吉甫¶
此間爲况幸亦如常但朋友自不敢住多巳引去亦隨時¶
之義也所示之&KR0003;今却附還大抵看得未甚浹洽言多窒¶
礙且宜少讀而益加潜心反復玩味之功也¶
　中庸言健順仁義禮智之性妄意以爲健順用也仁義¶
　禮智之性體也健順二字在上者先言用而後言體又¶
　以配上文先言隂陽而後言五行未知是否¶
<pb:KR4d0226_SBCK_062-8b>¶
健順之體即性也合而言之則健順分而言之則曰仁義¶
禮智仁禮健而義智順也¶
　先生前&KR0010;論伊尹樂堯舜之道一段云樂堯舜之道須¶
　是見得是獨自底非是衆家常住底今&KR0010;先生又言衆¶
　家常住底何者非堯舜之道又言若堯舜之道便是衆¶
　家常住底則不消更&KR0003;堯舜¶
後&KR0003;近是但所記語有差今亦不記當時因何&KR0003;此也¶
蔡丈云天根是好人之情狀月窟是小人之情狀三十¶
　六宫是八卦隂陽之爻某疑人物二字恐未可便以善¶
　惡㫁之又言三十六宫都是春即月窟亦爲春也¶
陽善隂惡聖賢如此&KR0003;處極多盖自正理而言二者固不¶
可相無以對待而言則又各自有所主康節所詠恐是指¶
<pb:KR4d0226_SBCK_062-9a>¶
生物之源而言則正氣爲人偏氣爲物爲隂陽之辨季通¶
所論却是推&KR0003;然意亦通也¶
　　　答&KR0372;吉甫¶
集注中&KR0003;曽㸃處有樂此終身一句不知如何¶
&KR0026;舜居深山之中伊尹耕於有莘之野豈不是樂此以終¶
身後来事業亦偶然耳若先有一毫安排等待之心便成¶
病痛矣注中若無此句即此一轉語全無收拾答它聖人¶
問頭不著只如禪家擎拳竪拂之意矣¶
　君子所以異於人以其存心昨蒙賜教謂存心者處心¶
　也集注又曰以仁存心言以是存於心而不忘也而直¶
　卿&KR0003;是以其心之所存處看它念念在何處某以爲若¶
　如先生之誨則是以仁禮存在心中若直卿之言則是¶
<pb:KR4d0226_SBCK_062-9b>¶
　以心存在仁禮上二&KR0003;孰是¶
直卿&KR0003;得亦是但要夲文意義順似注&KR0003;又須知不是將¶
心去存在仁禮上亦不是將仁禮存在心裏也¶
　蔡丈言天根爲好人之情狀月窟爲小人之情狀又云¶
　隂陽都將做好&KR0003;也得以隂爲惡陽爲善亦得伏蒙賜¶
　教以爲陽善隂惡聖賢如此&KR0003;處極多盖自正理而言¶
　二者固不可相無以對待而言則又各有所主某疑康¶
　節先言天根月窟是合偏正而言後言以爲都是春者¶
　是專以正者言之不知是否¶
看遺書中善惡皆天理及惡亦不可不謂之性不可以濁¶
者不謂之水等語及易傳陽無可盡之理一節即此義可¶
推矣更以事寔考之只如鴟梟蝮蝎惡草毒藥還可道不¶
<pb:KR4d0226_SBCK_062-10a>¶
是天地隂陽之氣所生否¶
　　　答林退思(&KR0024;)¶
知讀書有漸甚善甚善但亦須且讀一書先其近而易知¶
者字字考驗句句推詳上句了然後及下句前段了然後¶
及後段乃能眞實該徧無所不通使自家意思便與古聖¶
賢意思泯然無間不見古今彼此之隔乃爲眞讀書耳¶
　　　答林退思¶
某區區之見亦惟以儒者職分實不易盡今之學者皆¶
有小噐易盈之患於所當知或聞而不講或講而不精¶
是以見道不全而應用有闕用是憤悱不遑自安懼所¶
見之有偏則所至之不逺反復聖賢之典泛參百氏之¶
書師事名儒以證所疑以質所見庶幾識斯道之全體¶
<pb:KR4d0226_SBCK_062-10b>¶
　明入德之大方事有大變則有以處之時有大幾則足¶
　以應之顧瞻海内之君子自治嚴密規摹廣大而進修¶
　不巳體用兼該本末具舉惟先生一人今屈於貧困寸¶
　歩不能自致不𫉬以酬其所欲身雖在此而心則在函¶
　丈也某在天地間甚不足道亦知不肯爲小人儒慨念¶
　往古道學素明到春秋時賢士大夫議論與夫經理其¶
　國尚有標置正學既晦人物便不耐檢㸃資禀粹温者¶
　間有暗合古人仁心處尚足以維持國體使意脉未絶¶
　資禀竒&KR0646;者間有暗合古人仁政處尚足以把持事務¶
　使丗變未極更要進前擔&KR0018;自應是去不得此某所以¶
　欲汲汲講究成巳之仁成物之知庶幾識古人所謂大¶
　學者今以乏財不得進拜函丈誰其成就之律曆兵法¶
<pb:KR4d0226_SBCK_062-11a>¶
　要識端涯莫指其蹤古今損益大変職分所當急朝夕¶
　看諸儒之論以巳見揣摩迄不知其㫖郷間諸賢無有¶
　收而教之者只得將六經涵泳耳¶
　某聞明學問之全體而後可以底夫大成盖知至其所¶
　至而不能終其所終者有矣未有不知至其所至而能¶
　終其所終者也孔門之髙弟若子夏子游子張止於有¶
　聖人一體則造夫全體者寜有幾人然全體之不知則¶
　有同門異户之患雖欲有其一體不可得矣古之君子¶
　所以終日孜孜惟恐學不足以知性命之正才不足以¶
　成天下之務識不足以周萬物之情者以爲不如是則¶
　有所偏𠋣而無以立乎其大者也大者之不立猶不登¶
　㤗山無以見天下之小不遊大海無以見衆流之同歸¶
<pb:KR4d0226_SBCK_062-11b>¶
　一源所存既卑安藜藿之&KR0372;難語太牢之味固有以聦¶
　明爲障思慮爲賊自以爲見性成佛終不明寂然不動¶
　之體也以智力之所操持謀略之所駕馭自許以致功¶
　立業終不明行所無事之知也渉獵先民之論泛&KR0026;古¶
　今之書自許以愽學多聞終不知皮之不存毛將焉𫝊¶
　也夫是之謂無以立乎其大者也若知從事於其本而¶
　以道之全體爲準的則學足以知性命之正必通乎死¶
　生之&KR0003;而異端不能惑矣才足以成天下之務則坦然¶
　見王道之易行不至於不以堯之所以治民者治民矣¶
　識足以周萬物之情則所識前言往行無非畜德不至¶
　泛濫無統迄無立身之地矣君子反經而巳經正則由¶
　天下之正路而業可大也德可新也血氣有盛衰而與¶
<pb:KR4d0226_SBCK_062-12a>¶
　生俱生者未嘗變也所遇有窮逹在我未嘗有加損也¶
　智及乎此則可與造全體矣某雖昏蒙尚知自勉追懐¶
　古人夫豈無志今丗英才誰肯自卑今欲考百氏之同¶
　異収歛其偏以求其全郷居僻陋書𠕋無所取欲廣交¶
　四方之名人合其所長用以自反貧窶無資寸歩不能¶
　自致深慮日月易流有&KR0018;&KR0004;志結茅爲庵以退爲名奉¶
　親之暇㴠泳六經退省乎日用之間自求日新之功庶¶
　乎有得焉耳敢望先生發揮其義¶
來示備悉學者之志固不可不以逺大自期然&KR0026;孔門之¶
教則其所從言之者至爲卑近不過孝弟忠信持守誦習¶
之間而於所謂學問之全體&KR0004;不察察言之也若其髙弟¶
弟子多亦僅得其一體夫以夫子之聖諸子之賢其於道¶
<pb:KR4d0226_SBCK_062-12b>¶
之全體豈不能一言盡之以相授納而顧爲是拘拘者以¶
狹道之傳畫人之志何哉盖所謂道之全體雖高且大而¶
其實未嘗不貫乎日用細微切近之間苟恱其高而忽於¶
近慕於大而略於細則無漸次經由之實而徒有懸想跂¶
望之勞亦終不能以自逹矣故聖人之教循循有序不過¶
使人反而求之至近至小之中慱之以文以開其講學之¶
端約之以禮以嚴其踐履之實使之得寸則守其寸得尺¶
則守其尺如是乆之日滋月益然後道之全體乃有所郷¶
望而漸可識有所循習而漸可能自是而往俛焉孳孳斃¶
而後已而其所造之淺深所就之廣狹亦非可以必詣而¶
預期也故夫子嘗以先難後𫉬爲仁又以先事後得爲崇¶
德盖於此小差則心失其正雖有鑚堅仰髙之志而反爲¶
<pb:KR4d0226_SBCK_062-13a>¶
謀利計功之私矣仁何自而得德何自而崇哉聊誦所聞¶
以答下問之意至於庵記大字之需則非學之急亦老&KR0180;¶
之所不暇也舒大夫向嘗相見於㑹稽所論未合今想其¶
學益有成矣聞其政亦甚佳有本者固如是也不及爲書¶
因見𦍒略道意¶
　　　答王𣈆輔(峴)¶
爲學大槩且以收拾身心爲夲更將聖賢之言從頭熟讀¶
逐字訓釋逐句消詳逐㱼反復虚心量力且要曉得句下¶
文意未可便肆巳見妄起浮論也¶
　　　答王𣈆輔¶
示喻卒哭之禮近丗以百日爲期盖自開元失之今從周¶
制葬後三虞而後卒哭得之矣若祔則孔子雖有善殷之¶
<pb:KR4d0226_SBCK_062-13b>¶
語然論語中庸皆有從周之&KR0003;則無其位而不敢作禮樂¶
計亦未敢遽然舎周而從殷也況祔于祖父方是告祖父¶
以將遷它廟告新死者以將入祖廟之意巳𥙊則主復于¶
寢非有二主之嫌也(主復于寢見/儀禮鄭氏注)至三年之䘮畢則又祫¶
𥙊而遷祖父之主以入它廟奉新死者之主以入祖廟(此/見)¶
(周禮鄭注及/横渠先生&KR0003;)則祔與遷自是兩事亦不必如殷之練而祔¶
矣禮法重事不容草草卒哭而祔不若且從温公之&KR0003;庶¶
幾寡過耳¶
　　　答王𣈆輔¶
自去秋冬及此開正三辱枉書皆無便可報無疑人来又¶
承惠問&KR0057;以爲慰訊後巳復改&KR0010;逺惟感時追慕孝履支¶
勝熹病益深無可言者前書所論告子之&KR0003;此等議論不¶
<pb:KR4d0226_SBCK_062-14a>¶
湏置意中亦不湏容易與之辨論且只自家理會聖賢之¶
所巳言而求其㫖意之所在乆之精熟自然見得是非不¶
著問人矣大學巳領便中却欲更求十數本可以分及同¶
志也太極西銘切不湏廣盖丗問巳自有本爲此冗長無¶
益於事或徒能相累耳徐侍&KR0048;所欲鏤版之書恨未之見¶
然此等亦不必看徒亂人耳且著實向裏就切近明白實¶
處理會便不誤人也此間諸書南康板本成後亦無甚人¶
修改處不知有黑㸃子者是何本也只看其間有大同小¶
異處子細咨問季章參考得失便自見得若有所疑切冀¶
見諭當爲契勘奉報也南軒之書多未㫁手而不幸即丗¶
而或者不察一例流傳使人不能無遺恨所以前此爲之¶
刋削别爲定本盖推本其遺意非敢以私見輒有去取也¶
<pb:KR4d0226_SBCK_062-14b>¶
如大愚之&KR0003;兼看亦佳但其䂓模亦太闊逺不若且就本¶
經文義上爛熟咀嚼之爲愈也無疑人到多日偶以雪寒¶
不能作書而其人不能乆候口占布此殊不盡意正逺千¶
萬節哀自愛¶
　　　答王𣈆輔¶
荐承委喻極荷不鄙實以多病畏事不敢作文字以故前¶
此不敢聞命今不𫉬巳輙以數字附于行狀之末少見鄙¶
意然巳覺太露筋骨切告勿以示人恐彼此不穩便非獨¶
罪戾之蹤爲有害也向来子約每言郷學之意甚羙然於¶
愚意&KR0060;恐務實之意未若好名之多學道之志未若爲文¶
之力此亦郷黨習尚流風之弊其所從来也逺宜賢者之¶
未免也自今以往更願反躬自省以擇乎二者之間察其¶
<pb:KR4d0226_SBCK_062-15a>¶
孰緩孰急以爲先後姑屏舊習而取凡聖賢之言若大學¶
若論孟若中庸者朝夕讀之精思力行以序而廣使道義¶
之實有以悅於心而充諸巳則自將無慕於外而所以顯¶
親揚名者必有以異乎前日之爲矣&KR0002;　以名位之爲尊¶
言語之爲麗聞譽之爲誇而汲汲乎伐石攻木以爲事則¶
是非獨老拙羞之抑子約平生所望於賢者亦將大不滿¶
於泉下矣所喻鄙文何乃爲此曲折巳託劉季章言之此¶
豈止載禍相餉而巳耶¶
　　　答王𣈆輔¶
所喻䟦語今再冩去臨川者亦累問不得報此書度巳浮¶
湛不可得矣今亦不須問也疑義足見向學之意墓祭不¶
可考先儒&KR0003;恐是𥙊土神但今俗行拜掃之禮其來巳乆¶
<pb:KR4d0226_SBCK_062-15b>¶
似不可廢又墳墓非如古人之族葬若只一處合爲一分¶
而遥𥙊之亦似未便此等不若隨俗各𥙊之爲便也其他¶
闕文數處或是或否皆非講學之急務况集注中又巳有¶
&KR0003;甚明自可&KR0026;考不必問也畏縮之&KR0003;蘇黄門亦云然非¶
本文之意兼集注中亦巳有定論禮書縮訓直者非一它¶
日當見之乃先儒之舊不可易也范碑曲折嘗以鄙意請¶
於益公未蒙剖決然此公&KR0045;歷之乆更事爲多必有見處¶
後生况亦未須遽論此事豈可因此便議前輩之失非所¶
以致敬於逹尊也程紏所編年譜是終身看得此事不透¶
深可憐憫渠元不曾&KR0009;来却是身後爲人在廣州鏤版方¶
得見之甚恨不得及早止之做此話欛没了期也然世間¶
識者亦少但恐後丗有明眼人指㸃出来耳吾友今亦未¶
<pb:KR4d0226_SBCK_062-16a>¶
湏理會此等且理會自家著緊切身要用底道理乆之見¶
識漸明履踐漸實自不&KR0013;人瞞亦不湏與人辨論紛爭也¶
季章耿介於人有責善之益重九後若未来可力致之逸¶
居獨學無師友之益不知不覺過失日滋功夫無由長進¶
不可忽也景陽悼亡可念才臣書未到巽伯亦未有人来¶
書&KR0009;婺女迂迴難通今後只託人&KR0009;臨川劉教授處可也¶
不知渠書中有何&KR0003;毎念仁里諸賢相與甚至而未得與¶
之痛相切磨悠悠&KR0010;月日益晚暮良以爲恨如無疑亦然¶
也因見各煩爲致此意¶
　　　答杜仁仲良仲¶
自頃聞昆仲之名而願得一見乆矣中間僅得識良仲之¶
面而於仁仲尚復差池至今爲恨兹者乃承不鄙致問許¶
<pb:KR4d0226_SBCK_062-16b>¶
以来辱此意厚矣然理義不外於吾身但能反躬力索毋¶
使因循有所間㫁則無不得之理孟子所謂歸而求之有¶
餘師者此也願益勉旃以副此望異時有以自得之則雖¶
相望之逺亦不異於合堂同席而居矣¶
　　　答杜仁仲¶
示喻爲學之意甚善操存舎亡此外無著力處但常切提¶
撕勿計功效乆當自得力耳理固不可以偏正通塞言然¶
氣禀既殊則氣之偏者便只得理之偏氣之塞者便自與¶
理相隔是理之在人亦不能無偏塞也橫渠論受光有大¶
小昏明而照納不二其&KR0003;甚備可試考之人心道心不能¶
無異亦是如此然亦不須致疑但惟精惟一是著力要切¶
處耳魂魄之&KR0003;極詳密矣文叔書中亦論此巳答之可取¶
<pb:KR4d0226_SBCK_062-17a>¶
一&KR0026;來喻得失亦巳具其中也¶
　　　答杜仁仲¶
得文叔書具道才質之羙恨未一見兹辱惠書喜聞比日¶
所履佳勝示喻爲學之意甚善若果見得端緒常切提撕¶
不少自恕則氣質昏弱非所病矣千萬勉旃少副所望¶
　　　答杜仁仲¶
良仲示喻敬字工夫甚善凡聖賢之言皆貫動静如云求¶
其放心亦不是閉眉合眼死守此心不令放出也只是要¶
得識此心之正如惻隱羞惡之𩔖於動靜間都無走失耳¶
所論氣禀有偏而理之統體未嘗有異亦得之明道又謂¶
不可以濁者不爲水亦是此意也但謂神即是理却恐未¶
然更宜思之仁仲所論朝聞夕死則愚意見得二先生之¶
<pb:KR4d0226_SBCK_062-17b>¶
&KR0003;&KR0004;不甚異盖道即事物當然不易之理若見得破即隨¶
生隨死皆有所處生固所欲死亦無害也¶
　　　答杜仁仲¶
良仲前書所論數條皆善但更勉力研䆒玩味乆之自然¶
見處明白踐履從容不費安排仁仲盖有意於切問近思¶
之學者然亦便如此不得更須愽之以文始有進歩處耳¶
　　　答杜仁仲¶
良仲所示疑義巳附已意於其後試詳考之更加虚心游¶
意反復玩味乆當自釋然也仁仲反躬克巳之意甚切雖¶
未知所病者何事然旣知其病即内自訟而亟改之耳何¶
暇呫呫誦言以咎旣往之失而求改過之名哉今不亟改¶
而徒言之又自表其未有改之之實也則是病中生病名¶
<pb:KR4d0226_SBCK_062-18a>¶
外取名不但無益而已¶
　五行之神¶
神是理之發用而乗氣以出入者故易曰神也者如萬物¶
而爲言者也來喻大槩得之但恐却將神字全作氣看則¶
又誤耳¶
　明道云生之謂性一條¶
明道此章内性字有指其墮在氣質中者而言有指其本¶
原至善者而言須且分别此一字令分明不差方可子細¶
逐項消詳今來喻大槩盖巳得之只其間有未細密處且¶
更虚心玩味乆當益精耳継之者善易中本指道化流行¶
之妙而言此却是就人身上指其發用之端而言如孟子¶
論性善只以情可爲善爲&KR0003;盖此發用處便見本原之至¶
<pb:KR4d0226_SBCK_062-18b>¶
善不待别求若可别求則是人生而靜以上却容&KR0003;也孟¶
子所論天下之言性者則故而巳矣亦是此意更詳之所¶
云水之方分𣲖者未曉来意恐非明道之本㫖也¶
　　　答杜貫道¶
讀書課程甚善但思慮亦不可過苦但虚心游意時時玩¶
索乆之當自見縫罅意味持守亦不必著意安排但亦只¶
且如此從容&KR0138;覺散漫即便提撕即自常在此矣¶
　　　答杜貫道¶
節次示及諸&KR0003;皆善但不巳其功乆之見處漸分明矣其¶
間雖有小禾通處今亦不暇一一條析奉報也致道歸草¶
草附此作書多不能詳細仁里諸賢多得相處但賢者與¶
良仲仁仲未得一見耳或能相與一來大幸靣見指&KR0003;殊¶
<pb:KR4d0226_SBCK_062-19a>¶
勝書問徃還也¶
　　　答池從周¶
前此辱書未報今又承惠問&KR0057;以愧感詢及所疑足見嗜¶
學之意但讀論語大學亦是&KR0004;學門户且得如此向前更¶
有多少功夫豈可便慮其雜但此二書亦須反復熟讀著¶
力研究乃可見其意耳所問論語首章但將所學反復思¶
繹常切遵行便是時習習之之乆自有&KR0003;處此只是爲學¶
實事别無深逺㫖趣也汎愛雖非初學之切務然旣與物¶
接若都恝然與之相忘亦非義理自是須泛愛也&KR0026;賢者¶
之意似只欲以兀然自守爲是故所論每毎如此願少恢¶
廓之不然只終不免於昏陋狹隘而無所發明也¶
　　　答胡文叔(璟)¶
<pb:KR4d0226_SBCK_062-19b>¶
承書喻及先世交遊之好不勝感愴三復書詞乃知有志¶
傳家之學又以爲慰今世徇俗爲人之學固不足道其稍¶
知用心於内者徃徃又以&KR1405;於髙逺而失之是可歎也来¶
喻之云似巳察於此者但常專心致志思繹踐行有疑則¶
與同志講而明之則庶乎其有得矣¶
　　　答潘坦翁(履孫)¶
集注觧多聞擇其善者而從謂所從不可不擇多見而¶
識謂善惡皆當存之以備參攷某恐經文止曰識之未¶
有皆存善惡以備參攷之意¶
本文之義只如此不容别爲之&KR0003;盖擇字生於從字識則¶
未有便從之意故不言擇善也¶
子與人歌而善程子曰歌必全章也與割不正不食席¶
<pb:KR4d0226_SBCK_062-20a>¶
不正不坐同某未曉其義¶
反之猶言從頭再起也若只就中間接續便和則不成全¶
章矣故必使其歌巳畢從頭再起然後和之則得全章程¶
子意盖如此然某意亦恐未盡也¶
　師摯之始𨵿雎之亂某謂亂者指其成言之爾盖樂章¶
　至亂而始成不要其成無以見其羙盛爾非專指亂而¶
　言也¶
此等處今不得聞古人之樂難以深論且如集注大槩&KR0003;¶
過可也¶
　不踐迹一章集注曰善人質羙而未學者也某謂質羙¶
　故不爲惡未學故不能知古人所以行者而踐之惟其¶
　不踐跡故亦無自而入於室也¶
<pb:KR4d0226_SBCK_062-20b>¶
集注用程張二先生&KR0003;其理甚精恐非如来喻之云也更¶
詳之¶
　　　答奚仲淵¶
示喻所聞足見志道躬行之實慰幸歎仰盖不勝言但孟¶
子論浩然之氣是集義所生非謂集義於此以養彼浩然¶
之氣也又謂不必於應用處斟酌是否亦恐未免離内外¶
判心迹之病聖賢所謂義者正欲於應用處斟酌耳但日¶
用功夫自有先後緩𢚩不可先其細者而緩於大體恐仲¶
淵意是如此若其不然恐更合商量也義理之間誠當明¶
辨然非有格物致知與敬以直内之功則亦難明而易失¶
来喻所謂熟處難忘者恐坐此也然亦學者之通患如熹¶
正苦此而未能自脫耳伯起舊游每病其不以此事爲急¶
<pb:KR4d0226_SBCK_062-21a>¶
今乃能勇猛精進如此人固未易量也計左提右挈長者¶
之力爲多異時歸老田間復得此一益友爲幸甚矣趙德¶
廣在此日相見殊愧不能有以發其志意者昨見所與渠¶
書當知所以自勉也¶
　　　答&KR0058;季忱¶
示及兩卷各巳批注封還幸細考之語孟更須寛心細意¶
看令通徹易則恐未易讀如此穿鑿似枉費心力也盖易¶
本&KR0114;筮之書故先王設官掌於太&KR0114;而不列於學校學校¶
所教詩書禮樂而巳至孔子乃於其中推出所以設卦&KR0026;¶
象繋詞之㫖而因以識夫吉㐫進退存亡之道盖聖人當¶
時巳曉卜筮之法與其詞意所在(如&KR0003;田狩即實是田狩/&KR0003;𥙊祀即實是𥙊祀征)¶
(伐昏媾之𩔖皆/無非譬喻也)故就其間推出此理耳若在今日則巳不¶
<pb:KR4d0226_SBCK_062-21b>¶
得其法又不曉其詞而暗中摸索妄起私意&KR0060;恐便有聖¶
賢復生亦未易通與其虚費心力於此不若且看詩書禮¶
樂之爲明白而易知也然大學論孟中庸又在四者之先¶
須都理會得透徹方可略看易之大指亦未爲睌今所論¶
論語尚爾未通豈宜遽及此耶¶
　　　答傅敬子¶
昨承逺訪别来又巳累月辱書欣審比日所履佳勝講學¶
須且著實自家理會寛著意思涵泳思索方能有得如今¶
来所喻亦須且自看有疑處方好商量若只如此泛問不¶
濟事又所記心性之語亦似語脉中不無差誤今不省記¶
當時如何&KR0003;也所欲大字及二卦&KR0003;&KR0057;是兒戯若眞實做¶
功夫何用此等裝飾耶¶
<pb:KR4d0226_SBCK_062-22a>¶
　　答傅誠子¶
兹承惠書足見好學之篤巳足爲慰矣比想冬温所履佳¶
勝所示疑問皆有急迫之意此最爲學之害須且放下只¶
平平地讀書玩味其意理會未得處且記著時時拈起看¶
恐乆之須有得力處若只如此枉費心力不濟事也幾微¶
之間善者便是天理惡者便是人欲&KR0138;覺如此便存其善¶
去其惡可也何難剖析之有第二條亦不湏得如此理會¶
且討箇書讀換&KR0077;許多勞攘乆之湏放得下第三條旣知¶
得大有妨害便掃除了何問之有如此紛紜自作纒繞無¶
了期也¶
　　　答高國楹¶
所喻不能處事乃學者之通病然欲别求方法力與之競¶
<pb:KR4d0226_SBCK_062-22b>¶
轉成紛擾而卒無可勝之理不若虚心讀書&KR0026;理收拾念¶
慮使之專一長乆則自然精明而此病可除矣但讀書亦¶
有次第且取其切於身心者讀之若經理丗務啇略古今¶
&KR0060;恐今日力量未易遽及且少緩之亦未爲失也¶
　　　答常鄭卿¶
聞學中諸事漸有條理&KR0057;以爲喜學校規矩雖不可無亦¶
不可專恃湏多得好朋友在其間表率&KR0134;導使之有郷慕¶
之意則教者不勞而學者有益今得擇之復来則可因之¶
以招致其餘矣鄙意又恐更湏招致得依本分識道理能¶
作舉業者三數輩參錯其間使之誘進此一等後生亦是¶
一事但此湏緩緩子細圖之恐其間有趨向不同反能爲¶
害則不濟事也頃年又見黄叔張在此作教官時教小學¶
<pb:KR4d0226_SBCK_062-23a>¶
生誦書旬日一試如答墨義然立定分數考察去留似亦¶
有益(小學教諭見無職事可/掌使任其責似亦兩便)試推此𩔖多爲之塗以收拾¶
教養之則人情感恱當無扞格之患矣¶
　　　答李晦叔(煇)¶
所&KR0003;工夫亦且如此做去看乆逺如何有疑却喻及呉&KR0122;¶
亦聞其人相處有何議論邪隆興江法曹有書&KR0009;渠處必¶
時有便也其人清苦力學但溺佛好穿鑿耳令弟今在何¶
處前得其書未能别答所論顔子凖的甚善但難如此泛¶
論湏子細&KR0003;岀日用工夫次第曲折方見得是非耳幸以¶
此意語之也¶
　　　答李晦叔¶
所論持敬讀書表裏用力切須實下功夫不可徒爲虚&KR0003;¶
<pb:KR4d0226_SBCK_062-23b>¶
然表裏亦非二事但不可取此而舎彼耳其實互相爲用¶
只是一事&KR0138;&KR0003;性字便是以人所受而言此理便與氣合¶
了但直指其性則於氣中又湏見得别是一物始得不可¶
混并&KR0003;也江&KR0122;所言物性本惡安有是理来諭巳得之矣¶
更切涵養爲佳耳¶
　　　答李晦叔¶
持敬讀書只是一事而表裏各用力耳若有所偏便疑都¶
不曾做工夫今且逐日著實做將去未湏比量難易計較¶
得失徒然紛优不濟事反害事要令日用之間只見本心¶
義理都不見有它物方有得力處耳所問𥙊禮各以所見¶
報去可更詳之聞户曹多學禮&KR0003;唐人議論可試扣之可¶
檢看也江法&KR0122;清苦力學不可多得人之所見要亦未能¶
<pb:KR4d0226_SBCK_062-24a>¶
盡同但偏執不通輕於述作此爲大不便耳¶
　程氏𥙊儀謂凡配止以正妻一人或奉祠之人是再娶¶
　所生即以所生毋配煇&KR0060;謂凡配止用正妻一人是也¶
若再娶者無子或祔𥙊别位亦可也若奉祀者是再娶¶
　之子乃許用所生配而正妻無子遂不得配享可乎¶
程先生此&KR0003;恐誤唐㑹要中有論凡是嫡母無先後皆當¶
並祔合𥙊與古者諸侯之禮不同古今家𥙊禮中亦有此¶
叚但恐彼無本耳¶
夫主不可以二者也四明髙氏之&KR0003;云耳煇詳此意謂¶
有宗子之家主𥙊故庶子止以其牲𥙊于宗子之家可¶
　也是不可以有二主也今人若兄弟異居相去遼逺欲¶
各𥙊其父祖亦謂不可以二主乎¶
<pb:KR4d0226_SBCK_062-24b>¶
兄弟異居廟&KR0004;不異只合兄𥙊而弟與執事或以物助之¶
爲宜向見&KR0003;前輩有如此而相去逺者則兄家設主弟不¶
立主只於𥙊時旋設位以&KR0083;榜標記逐位𥙊畢焚之如此¶
似亦得禮之變也更詳之¶
魏公贈謚只告于廟疑爲得禮但今世皆告墓恐未免隨¶
俗耳更冀裁之¶
大抵讀書當擇先儒舊&KR0003;之當於理者反覆玩味朝夕涵¶
泳使與本經之言之意通貫浹洽於胷中然後有益不必¶
段段立&KR0003;徒爲&KR0026;羙而實未有得於心也¶
　　　答李晦叔¶
所問數條大槩相𩔖只是所從言之不同其實則無異義¶
但虚心遊意兼存而並觀之乆當自見其實固並行而不¶
<pb:KR4d0226_SBCK_062-25a>¶
悖也程子不得於言之&KR0003;恐記者之誤不必深疑吕后稱¶
制武氏革命事體不同自分明光武追廢自其私意不得¶
爲中理也¶
　　　答李晦叔¶
　范氏曰聖人同於人者血氣也異於人者志氣也血氣¶
　有時而衰志氣則無時而衰也先生於集注中去却上¶
　句血字及下句氣字然今南康所刋本又却仍舊從范¶
　&KR0003;不知如何¶
氣一也主於心者則爲志氣主於形體者即爲血氣范氏¶
本&KR0003;盖如此向來誤去其本文兩字後来覺得未穩故改¶
從舊&KR0003;¶
集注觧不知命無以爲君子謂知有命而信之人不知¶
<pb:KR4d0226_SBCK_062-25b>¶
　命則避害趨利何以爲君子而觧公伯寮愬子路章乃¶
　云聖人於利害之際則不待决於命而後安二&KR0003;似相¶
　反某謂公伯寮章指聖人言所以不决之於命而此章¶
　乃爲欲爲君子者而設不知如何¶
来&KR0003;是也上蔡&KR0003;得此意思好語録中有之¶
　肌膚之㑹筋骸之束乃是持敬用力之乆便覺得身心¶
　如此東萊謂操存則血氣循&KR0100;而不亂収斂則精神内¶
　守而不浮恐是此意某㝷常試之誠覺得如此然於閙¶
　處又却不然¶
東萊此&KR0003;是也然不當作兩句看此處只是放去収来頃¶
刻間事只一操字巳是多了不湏如此著意安排也¶
　先生頃者次對實以侍講之故除此與伊川除&KR0003;書而¶
<pb:KR4d0226_SBCK_062-26a>¶
　授朝官者何異伊川罷&KR0003;書而辭朝官先生罷侍講而¶
　辭待制事體實同伊川素不曽陳乞封叙先生旣用次¶
　對奏薦又却力辭職名學者多未喻陳和父以爲伊川¶
　出處與先生不同居其位則受其恩數乃理之常至他¶
　日不合而去但當辭其職耳不當并辭恩數也不知如¶
　何¶
此事不敢自分踈後世須自有公論也¶
　子事父母劉元承所編二先生語録謂婦拜於堂下子¶
　不當拜於堂下盖父子主恩婦乃義合¶
子婦一例恐不當有分别温公𥙊畢獻壽雖言叙立如𥙊¶
所之位而不言陞降恐亦皆在堂上也¶
　爲長子三年及爲伯叔兄弟皆朞服而不觧官爲士者¶
<pb:KR4d0226_SBCK_062-26b>¶
許赴舉不知當官與赴舉時還吉服耶衰服耶若湏&KR0123;¶
　服則又與五服所載年月有戾矣¶
此等事只得遵朝廷法令若心自不安不欲赴舉則勿行¶
可也當官則無法可觧罷伊川先生看詳學制亦云不禁¶
冐衰守常此可見矣但雖不得不暫釋衰亦未可遽純&KR0123;¶
也¶
　　　答李晦叔¶
　大學或問中隂陽五行之&KR0003;先生答黃寺丞云隂陽之¶
　爲五行有分而言之有合而言之煇嘗推之(云云)¶
分合之&KR0003;固如此然就原頭定體上&KR0003;則未分五行時只¶
謂之隂陽未分五性時只謂之徤順及分而言之則陽爲¶
木火隂爲金水徤爲仁禮順爲智義¶
<pb:KR4d0226_SBCK_062-27a>¶
　或問曰然於其正且通之中又或不無清濁羙惡之異¶
　故其所賦之質又有智愚賢不肖之殊煇&KR0060;嘗謂命可¶
　言所賦性可言所受而智愚賢不肖是其所禀之氣有¶
　清濁羙惡之不同也先生却以智愚賢不肖不歸於所¶
禀而歸於所賦何耶¶
賦猶俗語云分俵均敷之意書傳之&KR0003;或以性言或以形¶
言當隨處看¶
　或問曰然而本明之體得之於天終有不可得而昧者¶
　是以雖其昏蔽之極而恍惚之間一有覺焉則即此介¶
　然之頃而其本體巳洞然矣煇&KR0060;詳數句只是發明本¶
　明之體終有不可得而昧之意若就學者用工夫上&KR0003;¶
　則恍惚之間㫁無自覺之理須是格物致知誠意正心¶
<pb:KR4d0226_SBCK_062-27b>¶
　脩身功夫次第曲折然後本明之體可得而明¶
若是𡨕然都無覺處則此能致知者是何人耶此是最親¶
切處所宜深察¶
　　　答李晦叔¶
　煇&KR0494;者因舉肌膚之會筋骸之束兩句&KR0060;意謂與東萊¶
　所謂操存則氣血循&KR0100;而不亂收歛則精神内守而不¶
　浮正是此意先生批誨云此&KR0003;是也然不必作兩句看¶
　煇因思之未見有重疊處¶
此等處只是閑&KR0003;不湏著力更下注脚枉費心力¶
　先生又批誨云此處只是放去收来頃刻間事只一操¶
　字巳是多了不湏如此著意安排也煇&KR0060;謂心之存亡¶
　出入特繋於人之操舎如何耳但聖人則不操而常存¶
<pb:KR4d0226_SBCK_062-28a>¶
衆人則操之而後存也先生云只一操字巳是多了煇¶
乆而未喻近者看龜山觧七十而從心所欲之義謂聖¶
　人從容中道無事乎操然後始悟先生批誨之意正是¶
爲巳存者設若心不能無放則固不可不操但太著意¶
　安排是𦔳長也未審先生以爲如何¶
此是至親切處龜山之&KR0003;亦不謂此湏反之於心只就放¶
去収来時體看只此操時當處便存只要功夫接續不令¶
間㫁耳¶
　煇&KR0060;嘗謂學者却須當常存此心於莊端靜一之中母¶
　使一毫私意雜乎其間則方寸之間自有主宰不致散¶
漫走作而虚靈洞徹之本體庶乎可以黙識矣然欲眞¶
實識其虚靈洞徹之本體則又湏是日與義理相親克¶
<pb:KR4d0226_SBCK_062-28b>¶
　去巳私然後心之本體可得而識¶
罷却許多閑安排除却許多閑言語只看操則存一句是¶
如何亦不可重疊更下注脚¶
　煇&KR0060;嘗謂自昔明明德於天下者亦湏由格物致知功¶
　夫次第曲折然後始能自明其明德也今使天下之人¶
　皆有以明其明德便能各誠其意各正其心各修其身¶
　各親其親各長其長而格物致知之功略不煩於用力¶
　焉豈不墮於不擇其本而直圖其末之弊¶
若欲正心誠意湏是格物致知然若&KR0003;道各格其物各致¶
其知則似不成言語只得如此&KR0003;過如云一是皆以修身¶
爲本豈是刪了上四事耶¶
　或問曰但其氣質有清濁偏正之殊物欲有淺深厚薄¶
<pb:KR4d0226_SBCK_062-29a>¶
　之異是以聖之於愚人之與物相與懸絶而不能同耳¶
　煇&KR0060;詳此叚所&KR0003;氣質物欲分聖愚人物處似覺可疑¶
　若以清濁分聖愚偏正分人物則物欲厚薄淺深一句¶
　復將何指若謂指聖愚則聖人無物欲之私若謂&KR0003;人¶
　物則物又不可以淺深厚薄論未曉¶
清濁偏正等&KR0003;乃本正蒙中語而吕慱士中庸詳&KR0003;又推¶
明之然亦是將人物賢智愚不肖相對而分言之即須如¶
此若大槩而論則人清而物濁人正而物偏又細别之則¶
智乃清之清賢乃正之正愚乃清之濁不肖乃正之偏而¶
横渠所謂物有近人之性者又濁之清偏之正也物欲淺¶
深厚薄乃通爲衆人而言若作有無則此一等人甚少難¶
入羣隊故只得且如此下語若以爲疑則不若改聖字作¶
<pb:KR4d0226_SBCK_062-29b>¶
賢字亦省得分觧而聖人自不妨超然出於其外也¶
横渠先生曰祔葬祔𥙊極至理而論只合祔一人夫婦¶
　之道當其&KR0004;婚未嘗約再配是夫只合一娶婦只合一¶
嫁今婦人夫死而不可再嫁如天地之大義然夫豈得¶
　而再娶然以重者計之養親承家𥙊祀継續不可無也¶
故有再娶之理然其葬其祔雖爲同穴同几筵然譬之¶
　人情一室中豈容二妻以義断之湏祔以首娶継室别¶
爲一所可也煇頃看程氏𥙊儀謂凡配用正妻一人或¶
奉祀之人是再娶所生即以所生配煇甞疑之謂凡配¶
　止用正妻一人是也若再娶者無子或祔𥙊别位亦可¶
　也若奉祀者是再娶之子乃許用所生配而正妻無子¶
　遂不得配享可乎先生答云程先生此&KR0003;恐誤唐㑹要¶
<pb:KR4d0226_SBCK_062-30a>¶
　中有論凡是嫡毋無先後皆當並祔合𥙊與古者諸侯¶
　之禮不同煇&KR0060;疑橫渠乃是及至理而論不得不然若¶
　欲處之近人情只合從先生所答¶
夫婦之義如乾大坤至自有等差故方其生存夫得有妻¶
有妾而妻之所天不容有二况於死而配祔又非生存之¶
比横渠之&KR0003;似亦推之有大過也只合從唐人所議爲允¶
况又有前妻無子後妻有子之礙其𫝑將有甚杌隉而不¶
安者唯葬則今人夫婦未必皆合葬継室别營兆域宜亦¶
可耳¶
　問(缺)¶
理固如此然湏實用其力不可只做好語&KR0003;過人當有以¶
培養之然後積漸純熟向上有進歩處¶
<pb:KR4d0226_SBCK_062-30b>¶
　　　答余國秀(宋傑)¶
所謂貼裏者但謂不可向外理㑹不干巳事及求知於人¶
之𩔖耳若學問之功則無内外身心之間無粗細隱𩔰之¶
分&KR0004;時且要大綱持守勿令放逸而常切提撕漸加𫿞密¶
更讀聖賢之書逐句逐字一一理會從頭至尾不要㨂擇¶
如此乆之自當見得分明守得純熟矣今看此&KR0634;大抵不¶
曾著實持守而遽責純熟之功不曾循序講䆒而務極精¶
微之藴正使&KR0003;得相似只與做舉業一般於巳分上全無¶
干渉此正不貼裏之病也以下數叚皆是此病不能一一¶
論辨也¶
　宋傑嘗謂聖人之道簡易明白而學者所以處巳接物¶
　大抵以和爲貴故每覺有順從苟且因循之失然纔著¶
<pb:KR4d0226_SBCK_062-31a>¶
　意舉一二事又覺有矯枉過正之病¶
旣知如此便速改之何問之有凡事亦自有恰好道理更¶
精察之則無過直之弊矣¶
　宋傑&KR0060;惟古人多處貧困而㤗然不以累其心不知何¶
　道今值窮困若一切不問則理𫝑不容巳若欲辨集則¶
　未免有屈志&KR0804;顔之事¶
窮湏是忍忍到熟處自無戚戚之念矣韓退之盛山詩序¶
&KR0003;玩而忘之以文辭也(云云)文辭淺事苟能玩而樂之尚¶
可以忘仕進之窮通況吾日誦聖賢之言探索髙逺如此¶
而臨事全不得力此亦足以見其玩之未深矣¶
　　　答余國秀¶
　始嘗推測人之身所以與天地隂陽交際處而不得其¶
<pb:KR4d0226_SBCK_062-31b>¶
　&KR0003;旣讀太極圖&KR0003;其中有云人物之始以氣化而生者¶
　也氣聚成形則形交氣感遂以形化&KR0060;謂交際處於此¶
　可見然形化旣定雖不復氣化而大化之流行接續如¶
　川流之不息凡飲食呼吸皆是流通處此身雖由父母¶
　生而莫非天地隂陽之化此其所以有天地具情性而¶
　可以參天地賛化育也歟¶
其大槩来歷固是如此然須理㑹得其性情之德體用分¶
别各是何面目始得湏逐一體認玩味令日用間發見處¶
的當分明也¶
　又嘗因推測人之身而并及於物以至動植之殊各極¶
　其本原而察之&KR0060;謂隂陽五行之氣化生萬物其清濁¶
　偏正之不同亦從&KR0004;有定而其後大化流行亦不能變¶
<pb:KR4d0226_SBCK_062-32a>¶
　易如人之必爲萬物之靈麟鳯龜龍之靈知猩猩鸚武¶
　之能言之𩔖皆是從&KR0004;如此後来亦如此¶
以身而言則所以爲耳目鼻口四肢百體者皆有當然之¶
理以至爲衆人爲百物皆然不可不一一辨别得非是只¶
要如此推&KR0003;也¶
　&KR0060;嘗因求放心而謂視聽思慮由巳時是心存不由巳¶
　時是心放李敬子以爲合理時是心存且謂某有認氣¶
　爲心之病¶
孟子&KR0003;存其心養其性只是要人常常操守此心不令放¶
逸則自能去講學以明義理而動靜之間皆有以順其性¶
之當然也¶
　&KR0060;謂人性本具衆理本明萬善由氣質物欲之雜所以¶
<pb:KR4d0226_SBCK_062-32b>¶
昏蔽上智之資無此雜故一明盡明無有查滓中人以¶
降必有此雜但多少厚薄之不同耳故必逐一求明明¶
得一分則去得一分之雜直待所見盡明所雜盡去本¶
性方復學者體此以致復性之功不知如何¶
此&KR0003;是但須是實識得其裏面義理之體用乃爲有以明¶
之不可只如此鶻突&KR0003;過也¶
　舜聞一善言見一善行若決江河恐只是無氣禀物欲¶
　之累故吾心之理與聞見脗然相契其决如此顔子不¶
　違如愚亦是如此若子路有聞(云云)則其立志雖勇然¶
　用力亦似&KR0116;難恐亦未免爲氣禀物欲所累也¶
同上¶
　氣禀物欲均爲害性然物欲之害易見氣禀之害難知¶
<pb:KR4d0226_SBCK_062-33a>¶
　然氣禀有二若昏而不明則隨所學可以漸進於明若¶
　偏而不中則強者只見得聖賢剛處弱者又只見聖賢¶
　寛和處不知如何¶
所學漸明則所偏亦當漸覺矣¶
　體察情之動處¶
爲學功夫固當有先後然亦不是截然今日爲此明日爲¶
彼也且如所謂先明性之本體而敬以守之固是如此然¶
從&KR0004;若都不敬亦何由得有見耶¶
　先生序此四者爲格物之先&KR0060;謂學者欲從事於學必¶
　先明乎此而後進學之功有實地之可據苟爲不然則¶
終覺散漫無統而所學終無所歸𪧐矣¶
或問中此段只是&KR0003;從自已身心上推去到事物上都有¶
<pb:KR4d0226_SBCK_062-33b>¶
許多道理但要逐節逐件識得不是只要如此包&KR0003;也¶
　　　荅李敬子(燔)余國秀(宋傑一本無余國秀)¶
　燔氣質躁迫每於先生強探力取之戒積漸㴠泳之訓¶
　玩味用功但臨事時終&KR0116;爲害今只靠定視𦗟言動常¶
　於此四事上著力又以義理融液之頗覺得力然後是¶
　病根常在¶
不須如此做伎倆但才覺時便克將去莫更計較功効遲¶
速也後叚放此¶
　燔&KR0060;謂顔子四勿今人非不&KR0082;如此只爲不知其孰爲¶
　禮孰爲非禮顔子所以&KR0138;聞克復之語便知請問其目¶
　&KR0138;聞四勿之語便承當去雖是資質絶人亦必是素於¶
　慱文約禮上用功今之學者且先以愽約爲先而四勿¶
<pb:KR4d0226_SBCK_062-34a>¶
　之戒隨其所知施之應酬漸漸望其貼近庶有實効¶
旣知如此何不用力然愽文約禮亦非二事而異時之深¶
純亦不外乎今日之勉強也¶
燔&KR0060;妄謂性之者多由内以逹諸外而自不廢夫在外¶
　之功反之者多資外以養乎内而始有契夫内之理如¶
　顔子之四勿曾子之三省與夫愽文約禮動容正顔之¶
　事皆資外養内之事也今之學者唯當悉意於此¶
勿之省之亦由内要之内外不是判然兩件事也¶
　燔&KR0060;謂先生教人只是欲人持敬致知克巳以復其性¶
　其間條目却自多端¶
自做功夫看即自見得不湏如此泛問也¶
　燔謂敬齋箴後面似少從容意思欲先生更著數語使¶
<pb:KR4d0226_SBCK_062-34b>¶
學者遵守庶幾無持之太甚轉不安樂之弊¶
前巳言之矣¶
　燔祖妣&KR0162;弃朋友以劉輝嫡孫承重事見告遂申州以¶
　請于朝續凖報許後見范蜀公亦嘗論及乃知輝非苟¶
　然者而舜弼始終以爲此事只當從衆今事巳無及但¶
　朋友間不幸而值此不知當如何¶
若父是祖之嫡長子巳是父之嫡長子即合承重無疑如¶
其不然則前日之舉爲過於厚亦不必以爲悔也朋友之¶
問則但當以禮律告之不可使人從巳之誤也當言循理¶
守法不當言從衆¶
　燔嘗疑伊川平日断不肯與人作墓誌不知其意何在¶
　至太中及明道又却用之而其叔父姪女之𩔖亦復自¶
<pb:KR4d0226_SBCK_062-35a>¶
　作何也¶
伊川先生&KR0004;無㫁不作志之&KR0003;疑以不能甚工於文又或¶
未必得其事實故少作耳集中亦有叔父墓誌者施之於¶
家可無前二者之慮也¶
　燔家中舊有祖産今欲禀家叔諸房各以人口多少備¶
　辦經用儲之堂前以爲乆逺團欒之計然衆志難諧未¶
　有所處¶
諸位各辦&KR0010;計其力不能辨者如之何此湏熟慮愽訪其¶
宜不可草草也¶
　燔免䘮之後親戚朋友&KR0134;以赴部以病不能行或以爲¶
　敎官可以請祠燔欲姑守前志且爲養病讀書計¶
未知不仕之意有何義理只可自以大義裁之不湏問人¶
<pb:KR4d0226_SBCK_062-35b>¶
亦非它人所能决也&KR0002;無正定義理則爲貧而仕古人有¶
之不須如此前郤也¶
　燔嘗謂欲君德之羙當重保傅之選欲士風之羙當正¶
　敎取之法欲吏道之良當乆其任欲民俗厚當興禮樂¶
　欲彊甲兵當倣寓兵之意欲足財用當急農桑之務¶
大槩是如此然須更讀書窮理愽&KR0026;古今聖賢所處之方¶
始有實用不爲空言也¶
　燔謂後世人才不振士風不羙在於科舉之法然使便¶
　用明道賔興之論伊川看詳之制則今之任學校者皆¶
　由科舉而出亦豈能遽變而至道哉¶
明道所言始終本末次序甚明伊川立法姑以爲之兆耳¶
然欲變今而從古亦不過從此規模以漸爲之其&KR0004;不能¶
<pb:KR4d0226_SBCK_062-36a>¶
不費力矯揉乆之成熟則自然丕變矣¶
燔謂釋老之學所以舛謬只縁未能致知但據偏見直¶
情徑行所以與吾道背馳使其能求通於聖人則其所¶
　至豈小小哉又嘗求二氏之學所以盛衰之故釋氏主¶
　於心縁其就根本上用力故乆而愈熾老氏主於身縁¶
其所執亦淺狹故乆而微削¶
且熟&KR0026;義理乆之自然精密未湏如此樁定死法也¶
　燔外家司姓外祖早丗外曾祖復子一戴姓者戴死無¶
　子只一女舅氏爲之服三年䘮且合葬祖塋祠之家廟¶
　屢禀之舅氏遷戴氏葬之它所改外祖合葬外(不是)祖¶
　母之側除戴氏之享使其女主之量分産業使之備禮¶
　事今雖未行而朋舊多以爲然續又思之(云云)¶
<pb:KR4d0226_SBCK_062-36b>¶
&KR0004;&KR0003;甚善然亦有一句未是以河廣之義推之可見又思¶
以下則又過矣不共戴天謂父母見殺而其人不死者耳¶
移之於此似非其倫&KR0002;果如此則禮經何爲而制服邪夫¶
死而嫁固爲失節然亦有不得已者聖人不能禁也則爲¶
之制禮以處其子而母不得與其𥙊焉其貶之亦明矣¶
　燔見朋友間多有増親年以希恩霈者且悔之又恐兄¶
　弟間有堅欲陳乞者燔以爲不若作一狀子刺破乞備¶
　申省部照㑹方爲堅决¶
兄弟若&KR0082;陳乞但委曲爲陳不可誣親以欺其君之意足¶
矣何必作此痕迹邪¶
　燔因與朋友論及冐貫赴試事以爲豈可不攻獨國秀¶
　以爲不湏攻幸一言以定衆志¶
<pb:KR4d0226_SBCK_062-37a>¶
不知要如何攻若只經官陳狀乞泛行約束即不妨&KR0002;指¶
名告示聚衆毆擊則非所宜矣¶
燔&KR0060;謂明德新民不是自巳一切事都做了後方去新¶
　民隨所及所值而爲之耳¶
兩語有病¶
　至善乃萬理盡明各造其極然後爲至¶
至善是自然底道理如此&KR0003;不得¶
　爲善如堯舜文王之爲聖湯武之爲征伐周公之爲臣¶
　孔子之爲師伊尹之爲志顔子之爲學又謂至善在巳¶
　則爲天命之性在事則爲率性之道推之天下則爲脩¶
　道之教此聖人之事也若學者則就教上尋求向上去¶
　到得極處皆只一般元無加損¶
<pb:KR4d0226_SBCK_062-37b>¶
&KR0003;得未是亦不湏如此閑&KR0003;¶
　知止能得燔嘗謂洞然無蔽之謂知&KR0192;然有實之謂得¶
　明則誠矣¶
近之但語未&KR0631;¶
　知善之明也得身之誠也¶
近之¶
　慮謂知之&KR0057;精而心思所值無不周悉¶
是¶
　燔謂知止則志不惑亂而有定嚮志定則此心無擾而¶
　靜心静則此身無適而不安心静身安則用自利事物¶
　之来不特能即事見埋又能先事爲防如後甲三日後¶
　庚三日之云其於事之終始先後已至未然皆無遺鍳¶
<pb:KR4d0226_SBCK_062-38a>¶
皆無失舉矣如是而後爲得其所止則可以謂之誠有¶
　是善而誠極是矣¶
此叚得之¶
　燔謂知則知其所當然慮則并極其未然¶
知是閑時知得慮是到手後須要處置得是¶
　燔謂知止有明而未誠處得止則一一皆誠矣到得至¶
　誠田地上靣更有變化不測在¶
未須如此閑思想看文字且理會當處義理漸覺意味深¶
長乃佳如此支離不濟事也¶
　燔謂大學之意當持敬以養其所知之本格物以廣其¶
　所知之端使吾心虚明洞徹舉無不燭則是非當否各¶
　以呈露而至善所在自不容有所蔽矣周舜㢸以謂知¶
<pb:KR4d0226_SBCK_062-38b>¶
止者非萬理併皆昭徹然後謂之知止一事便有一理¶
　即其所知而求得其所止所謂能得者非是動容周旋¶
　各當其則一事得其所止如仁敬孝慈之𩔗皆爲至善¶
　&KR0002;必以動容周旋當則言之則將使學者没世窮年無¶
　復可以知止而得其所止矣¶
經之所言是學之等級然知有淺深得有大小存乎其人¶
難以一槩論也¶
　物有本末本末燔謂先後之中更有輕重本末之先後¶
　重始終之先後輕¶
不須如此分别枉費心思道理又不如此無益而有害也¶
　燔謂注文於明明徳於天下者之下似少自巳推之之¶
　意¶
<pb:KR4d0226_SBCK_062-39a>¶
經文次序巳自詳悉何用更&KR0003;¶
　或問扵明明徳於天下處只言誠意正心脩身而不及¶
　致知又益以親親長長而不及齊家治國平天下願聞¶
　其指¶
致知所以明之親親長長即齊家之大者¶
　平天下之事蓋新民之極功則用益廣而法宜益詳今¶
　考傳文則皆感發維持之意而不及乎它似未免乎略¶
平天下章以絜矩推之而詳言同貨利公好惡之事其法¶
可謂詳矣何謂略耶¶
　大學傳九章其家不可敎&KR0060;疑可字當爲能字¶
彼之不可敎即我之不能敎也可之與能彼此之詞也&KR0002;¶
作家不能敎則不詞矣¶
<pb:KR4d0226_SBCK_062-39b>¶
　傳之九章大率皆躬行之事而未及乎爲政八章亦然¶
成敎於國則政事之施在其中矣但須以躬行爲本故特¶
詳之本末輕重固自不同也¶
　宋傑嘗於親愛而辟上用功如兄之子常欲愛之如巳¶
　子每以第五倫爲鑒但愛巳子之心終重於愛兄之子¶
常欲二字即十起之心也須見得天理發見之本然則所¶
處厚薄雖有差等而不害其理之一矣¶
　燔近於家間區處一二事便覺上下睽隔情意寖薄欲¶
　遂置而不問則諸事不整不知且只於身上自理會莫¶
　屑屑問它如何¶
威如之吉反身之謂也¶
　宋傑嘗&KR0026;傳文論脩身在正其心嘗每用力自克亦頗¶
<pb:KR4d0226_SBCK_062-40a>¶
　得力而敬子不以爲然以謂&KR0002;論是當須還是喜怒中¶
　節乃可然宋傑今日之所謂得力者仍是隨意之所便¶
　者以致力而實未深察夫不能自巳者也¶
正心之功&KR0002;自知至意誠中來則不須如此安排而自無¶
不正矣未到此地則亦隨力隨分省察持守可也不須如¶
此計較且向格物處用功乃爲知所先後耳¶
　燔謂喜怒憂懼之氣心實帥之帥稍動揺氣不聴命則¶
　必有是四者之累學者固當逐件上用功然非先正其¶
　帥亦未見其爲全功也¶
如此則與此傳文意全然背戾矣試更推之如何¶
　誠意謹其發正心存其體又曰誠意者實所發於我而¶
　我命之心正則不問寂感而本體常在¶
<pb:KR4d0226_SBCK_062-40b>¶
兩條&KR0003;意誠皆未安¶
　宋傑嘗&KR0026;傳之六章注文釋自欺謹獨處皆以物欲爲¶
　言或問則兼氣禀言之似爲全備¶
此等處不須疑語意自合有詳略處也¶
　宋傑&KR0060;謂動於物欲而假善以自欺易識而易治雜於¶
　氣禀而爲善之不切難識而難治欲得精察氣禀之爲¶
　害而克治之當以何道¶
考之經文可也¶
　燔居常好善惡惡覺得直是分明然或至自傷其和而¶
　施之於人亦多彊猛固必而無容養之意夫好惡眞切¶
　如此而病復隨之者何哉¶
此等處自覺是病便自治之不湏問人亦非人所能預也¶
<pb:KR4d0226_SBCK_062-41a>¶
　康叔臨(淵)以爲一物格則一知至燔謂所謂物格者乃¶
　衆理俱窮相發互通以至透徹無復餘藴然後爲格若¶
　謂一物明一知進則可一物格一知至則不可¶
伊川先生曰今日格一件明日格一件¶
　叔臨又謂或問所謂内外昭融内謂理之在巳者外謂¶
　理之在物者¶
内謂理之隱微處外謂理之周徧處¶
　燔謂釋氏不務格物而但欲自知故一意澄定而所見¶
　不周盡吾儒静以養其所知之本動以廣其所知之端¶
　兩者互進精密無遺故所見周盡而有以全其天然自¶
　有之中¶
大槩近之然亦未盡¶
<pb:KR4d0226_SBCK_062-41b>¶
　或問所謂詣其極而無餘隨所詣無不盡燔謂詣其極¶
　猶渠成隨所詣猶水隨渠至¶
譬喻未精然亦不湏如此模冩¶
　程先生&KR0003;學者之知道必如知虎者燔謂不待𫝑法迫¶
　驅而自不能巳無所爲而樂於爲之者眞知者也然知¶
　而習習而熟又精思而後浸得其眞非一知即能洞徹¶
　也¶
此亦以中人言之前巳略論之¶
　宋傑讀書遇曉不得處即掉下再三讀之竟不曉即置¶
　不復問不知其病何在¶
其病在是¶
　論古今人物而别其是非(宋傑)¶
<pb:KR4d0226_SBCK_062-42a>¶
人之過惡豈可輕論但黙觀之而反諸巳或有未明則密¶
以資於師友而勿暴於外可也¶
　論天地之所以高深(燔)¶
天之外無窮而其中央空處有限天左旋而星拱極仰觀¶
可見四遊之&KR0003;則未可知然暦家之&KR0003;乃以筭數得之非¶
鑿空而言也&KR0002;果有之亦與左旋拱北之&KR0003;不相妨如虚¶
空中一圓毬自内而觀之其坐向不動而常左旋自外而¶
觀之則又一靣四遊以薄四表而止也¶
　康節天地自相依附之&KR0003;燔以爲此&KR0003;與周子太極圖¶
　程子動静無端隂陽無始之義一致非曆家所能窺測¶
康節之言大體固如是矣然暦家之&KR0003;亦湏考之方見其¶
細密處如禮記月令䟽及𣈆天文志皆不可不讀也(近見/一書)¶
<pb:KR4d0226_SBCK_062-42b>¶
(名天經只是近世人所作然𩔗集古/今言天者極爲該備不知曽見之否)¶
　&KR0017;神之所以幽𩔰上蔡云動而不已其神乎滯而有迹¶
　其&KR0017;乎燔謂&KR0017;雖爲屈乆而必散似無滯留於迹之理¶
(云云)¶
神顯而&KR0017;幽上蔡滯而有迹之語誠如所論其它大槩亦¶
是如此然夫子所以答季路之問者又所當思也¶
　小學注子事父母孫事祖父母同燔謂諸父諸母親同¶
　服同而不及之者何哉¶
諸父異宫非可以徧詣而定省之且若如此則將不得專¶
乎事父母矣此愛敬之等差也¶
　程先生齊不容有思之&KR0003;燔嘗以爲齊其不齊求與&KR0017;¶
　神接一意所𥙊之親乃所以致齊也𥙊義之言似未爲¶
<pb:KR4d0226_SBCK_062-43a>¶
　失不知其意果如何¶
𥙊義之言大槩然爾伊川先生之言乃極至之論須就事¶
上驗之乃見其實¶
　程先生云致知之要當知至善之所在如父止於慈子¶
　止於孝之𩔖燔謂物之大㫖各有精要若泛求之殆亦¶
　徒爲紛紛無所底止¶
伊川先生所論格物功夫數條湏通作一義看方見互相¶
發明處如此一條湏與求其所以奉養温清之法者通看¶
也¶
<pb:KR4d0226_SBCK_062-43b>¶
¶
晦庵先生朱文公文集卷第六十二¶
　　　　　　　　　　　　福州府學訓導鄭璉校¶
<pb:KR4d0226_SBCK_062-44a>¶
六十二卷考異&KR0024;遺¶
　答張元徳来書所論通復(云云)而誠無不貫(下一/本作)故以¶
　　爲五行之性亦無可疑更請詳之太伯之事正也文¶
　　武之事&KR0096;而不失其正也此義並行&KR0004;不相悖&KR0002;看¶
　　未透且闕之亦無害&KR0002;見得義理表裏洞然則自見¶
　　得有下落矣荆公廟議亦湏看得禮家文字熟後方¶
　　見得無可疑者今人正欲廢稷不祀賢者乃并嚳以¶
　　上而遂之無窮此&KR0026;過於黨之論也¶
　答李晦叔横渠先主曰附𦵏附祭(云云)不得配享可乎¶
(下一/本有)煇舊曽如此請問先生(下無荅/字有)後来拜領批誨¶
(云云)諸侯之禮不同(下/有)伏詳先生批誨巳自極合人¶
　　情然横渠所&KR0003;又如此尋常舎弟亦疑祔祭之義爲¶
<pb:KR4d0226_SBCK_062-44b>¶
　　未安適與横渠所論暗合煇&KR0060;疑横渠(云云)¶
　　只合&KR0025;先生(下無所/答有)&KR0003;萬一&KR0025;横渠&KR0003;則前妻無子¶
　　而祀奉者却是再娶之子又將何以處之¶
