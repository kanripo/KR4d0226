# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:54.583884
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0282-002晦庵先生朱文公文集-卷第二.
<pb:KR4d0226_SBCK_002-1a>¶
晦庵先生朱文公文集卷第二¶
詩¶
　　　送王季山赴龍溪¶
故人千石令便道此之官𢍆闊三秋永逢迎一𥬇懽田園¶
知不逺謡俗問非難巳想躬玄黙鳴絃亦罷彈¶
　　　之德化𪧐劇頭舗夜聞杜宇¶
王事賢勞秪自&KR0339;一官今是五年期如何獨𪧐荒山夜更¶
擁寒衾聽子規¶
　　　次韻傅丈題吕少衛教授藏書閣¶
西樓誰與共閑居茂𣗳婆娑清晝餘大隱秪今同一壑行¶
吟非昔似三閭揣摩心事惟黃卷料理家傅亦素書更鑿¶
寒泉供嗽石世紛不擬問焉如¶
<pb:KR4d0226_SBCK_002-1b>¶
　　　次旬父韻¶
五字何人&KR0009;鏘鳴滿䄂金劇知多暇日誰與共幽尋簿領¶
淹窮海鸎花遶故林功名終好在且莫&KR0018;&KR0004;心¶
　　　次祝澤之表兄韻¶
祼䄇相向但悠悠信道乾坤日夜浮此去安心知有法向¶
來示病不難瘳優㳺静室閑䆫底放浪東阡南陌頭萬事¶
何由到懷抱夕陽芳草自春秋¶
　　　次祝澤之表兄韻送劉子𣈆歸省¶
之子眞吾友心期到古人慇懃來講學迢遞逺辭親黃卷¶
工夫妙斑衣夢想頻今朝首歸路何處問知津¶
　　　送祝澤之表兄還郷¶
首夏何來此清秋却復歸應縁心未快豈是世相違落日¶
<pb:KR4d0226_SBCK_002-2a>¶
空書館凉風凈客衣功名湏努力别淚莫頻揮¶
　　　知郡𫝊丈載酒幞&KR0013;過熹於九日山夜泛小舟弄¶
　　　月劇飲二首¶
扁舟轉空闊煙水浩將平月色中流滿秋聲兩岸生杯深¶
同醉極嘯罷獨䰟驚歸去空山黒西南河漢傾¶
誰知方外客亦愛酒中仙共踏空林月來尋野渡船醉醒¶
非各趣心跡兩忘縁江海情何限秋生蓬鬂邉¶
　　　教思堂作示諸同志¶
吏局了無事横舎終日閑庭𣗳秋風至凉氣滿窓間高閣¶
富文史諸生時往還縦談忽忘倦時觀非云慳詠歸同與¶
㸃坐忘庶希顔塵累日以銷何必棲空山¶
　　　再得古木¶
<pb:KR4d0226_SBCK_002-2b>¶
青山一何深上下盡雲木中有千&KR0010;姿&KR0367;蹇卧寒谷明堂¶
不徴材大匠肻囬目樵斧莫謾尋從渠媚幽獨¶
　　　示諸同忘¶
夏木巳云暗時禽變新聲林園草&KR0013;徑端居有餘清端居¶
亦何爲日夕掩柴荆静有絃誦樂而無塵慮并良朋肻顧¶
予尚有夙心傾深慚未聞道折衷非所寧眷焉撫流光中¶
夜歎以驚高山徒仰止逺道何由征¶
　　　示四弟¶
十日一洗沐諸生各歸休虚齋息群響兀坐心悠悠雨乆¶
苔徑荒林深鳥啼幽階前𣗳萱草與子俱忘憂¶
　　　還家即事¶
獻嵗事行役徂春始還歸昔往草未芳今來翠成幃扶踈¶
<pb:KR4d0226_SBCK_002-3a>¶
滿園隂時禽互翻飛叢萱亦巳秀丹葩耀晨輝即事誰與¶
娱淹留自忘機日暮復出門悵然心事違古人不可見獨¶
掩荒園扉¶
　　　小盈道中¶
今朝行役是登臨極目郊原快賞心却𥬇從前嫌俗事一¶
春牢落閉門深¶
　　　題囊山寺¶
曉發漁溪驛夜𪧐囊山寺雲海近蒼茫層嵐擁深翠行役¶
倦脩途投歸聊一憇不學塔中仙名塗定何事¶
　　　題九日山石佛院亂峯軒二首¶
因依古佛居結屋寒林杪當户碧峯稠雲烟自昏曉¶
巖中老釋子白髪對青山不作㸔山想秋雲時往還¶
<pb:KR4d0226_SBCK_002-3b>¶
　　　題可老所藏徐明叔𦘕卷二首¶
羣峯相接連斷處秋雲起雲起山更深咫尺愁千里¶
流雲繞空山絶壁上蒼翠應有采芝人相期烟雨外¶
　　　再至同安假民舎以居示諸生¶
端居託窮巷廪食守微官事少心慮怡吏休庭宇寛晨興¶
吟誦餘體物隨所安杜門不復出悠然得真歡良朋夙所¶
敦精義時一殫壺餐雖牢落此亦非所難(許生不/葷肉)¶
　　　六月十五日詣水公菴雨作¶
雲起欲爲雨中川分晦明&KR0138;驚横嶺斷巳覺踈林鳴空際¶
旱塵滅虚堂凉思生頽簷滴𤁋餘忽作流泉傾况此高人¶
居地偏園景清芳馨雜悄蒨俯仰同鮮榮我來偶兹適中¶
懷澹無營歸路緑泱漭因之想巖耕¶
<pb:KR4d0226_SBCK_002-4a>¶
　　　末利¶
曠然塵慮盡爲對夕花明宻葉低層幄冰㽔亂玉英不因¶
秋露濕詎識此香清預恐芳菲盡微吟遶砌行¶
　　　謝人送蘭¶
幽獨塵事屏晼晚秋蘭滋芳馨不自媚掩抑空相思晤對¶
日方永披叢露未晞翛然發孤詠九畹陳悲詩¶
　　　又¶
淹留閱嵗序𢍆闊心懷憂獨卧&KR0009;僧閭一室空山秋徘徊¶
起顧望俯仰誰爲儔伊人逺贈問孤根亦綢繆芳馨不我¶
遺三載娯清幽愧無瓊琚報厚意竟莫酬瞻彼南陔詩使¶
我心悠悠¶
　　　秋蘭巳悴以其根歸學古¶
<pb:KR4d0226_SBCK_002-4b>¶
秋至百草晦寂寞寒露滋蘭臯一以悴蕪穢不能治端居¶
念離索無以遺所思願言託孤根嵗晏以爲期¶
　　　去嵗䝉學古分惠蘭花清賞旣歇復以根叢歸之¶
　　　故畹而學古預有今&KR0010;之約近聞頗巳著花輙賦¶
　　　小詩以尋前約幸一𥬇¶
秋蘭遞&KR0004;馥芳意滿冲&KR0109;想子空齋裏凄凉楚客心夕風¶
生逺思晨露灑中林頗憶孤根在幽期得重尋¶
　　　秋夕二首¶
西齋坐竟日曠然誰與儔感兹風露夕始知天宇秋庭𣗳¶
且扶踈時物詎淹留心空累云逺嵗月真悠悠¶
公門了無事吏散終日閑凉葉何蕭蕭悲吟庭𣗳間琴書¶
冩塵慮菽水怡親顔憶在中林日秋來長掩關¶
<pb:KR4d0226_SBCK_002-5a>¶
　　　秋夜聽雨奉懷子厚¶
悄悄窓戸暗青燈讀殘書忽聽踈雨落稍知凉氣&KR0004;披&KR0109;¶
聊自適掩卷方躊躇亦念同懷人悵望心煩紆鳴琴愛靜¶
夜樂道今閑居岑岑空山中此夕知焉如¶
　　　對月思故山夜景¶
沉沉新秋夜凉月滿荆扉露泫凝餘彩川明澄素暉中林¶
竹𣗳映踈星河漢稀此夕情無限故園何日歸¶
　　　同僚小集梵天寺坐間雨作已復開霽歩至東橋¶
　　　玩月賦詩二首¶
傑閣翔林杪披&KR0109;此日閑層雲生薄晚凉雨遍空山地逈¶
衣裳冷天高澄霽還出門迷所適月色滿林關¶
空山㸔雨罷微歩喜新凉月出澄餘景川明發素光星河¶
<pb:KR4d0226_SBCK_002-5b>¶
方耿耿雲𣗳轉蒼蒼晤語逢清夜兹懷殊未央¶
　　　梵天觀雨¶
持身乏古節寸禄乆棲遲蹔&KR0009;靈山寺空吟招隱詩讀書¶
清磬外㸔雨暮鍾時漸喜凉秋近滄洲去有期¶
　　　兼山閣雨中¶
兩山相接雨冥冥四牖東西萬木清靣似凍梨頭似雪後¶
生誰與屬遺經¶
　　　登閣¶
横空敞新閣高處絶炎氛野逈長風入天秋凉氣分憑欄¶
生逸想投迹逺人羣終憶茅簷外空山多白雲¶
　　　秋懷二首¶
秋風吹庭戸客子懷故郷矧此卧愁疾徘徊守空房佇想¶
<pb:KR4d0226_SBCK_002-6a>¶
澗谷居林深慘悲凉鵾鷄感蕭辰拊翼號風霜氛雜無留¶
氣悄蒨有餘芳幸聞衛生要招隱夙所臧終期謝世慮矯¶
翮兹山岡¶
懷痾坐竟日晚色散幽𣗳寂歴候蟲悲沆瀁碧草露端居¶
興方澹沉黙自成趣羽觴歡獨持瑶琴誰與晤空知玄思¶
清未惜年華度美人殊不來嵗月恐遲暮¶
　　　中元雨中呈子晉¶
徂暑尚繁鬰大火空西流兹辰喜佳節凉雨忽驚秋晼晚¶
蘭徑滋蕭萷庭𣗳幽炎氣一以去恢台逝不留刀筆隨事¶
屏塵囂與心休端居諷道言焚香味眞諏子亦玩文史及¶
此同優㳺¶
　　　秋暑¶
<pb:KR4d0226_SBCK_002-6b>¶
晨興納新凉亭午倦猶暑卧對北窓扉淡泊將誰侣踈𣗳¶
含輕颸時禽轉幽語端居悟物情即事聊容與¶
　　　和李伯玉用東坡韻賦梅花¶
北風日日霾江村歸夣正爾勞營魂忽聞梅蘂臘前破楚¶
客不愛蘭佩昏尋幽舊識此堂古曵杖偶集僧家園嵐隂¶
春物未全到邂逅只有南枝温冷光自照眼色界雲艶未¶
怯扶桑暾遥知雲臺溪上路玉𣗳十里藏山門自憐塵覊¶
不得去坐想佳處知難言但哦君詩慰岑寂巳似共倒花¶
前罇¶
　　　與諸人用東坡韻共賦梅花適得元履書有懷其¶
　　　人因復賦此以&KR0009;意焉¶
羅浮山下黃茅村蘇仙仙去餘詩䰟梅花自入三疊曲至¶
<pb:KR4d0226_SBCK_002-7a>¶
今不受蠻煙昏佳名一旦異凡木絶艶千古高名園却憐¶
氷質不自暖雖有歩障難爲温羞同桃李媚春色敢與葵¶
藿争朝暾歸來只有脩竹伴寂歴自掩踈籬門亦知真意¶
還有在未覺浩氣終難言一杯勸汝吾不淺要汝共保山¶
林罇¶
　　　挽劉寳學二首¶
天地誰翻覆人謀痛莫支公扶西極柱威動北征旗肉食¶
謀何鄙家山志忽齎平生出師表今日重傷悲¶
生死公何有飄零我自傷向非憐不造那得此深藏心折¶
風霜裏衣沾子姪行哦詩當肅挽悲哽不成章¶
　　　&KR0009;題梅川溪堂¶
滄波流不極上有一畆園幽人掩𨵿卧脩竹何姢姢虚堂¶
<pb:KR4d0226_SBCK_002-7b>¶
面群峯秀色摩青天静有山水樂而無車馬喧人言市門¶
子往往蒼崖顚揮手謝世人日中翔紫煙遺迹尚可覿神¶
交邈無縁&KR0099;然一永歎耀靈忽西遷褰裳下中沚濯足娱¶
清川¶
　　　和劉抱一¶
幾年牢落舊村墟此日翛然水竹居病起試尋春遥草客¶
來聊煑雪畦&KR0188;開樽細說平生事信手同繙集古書適意¶
何勞一千卷新詩閑出𥬇談餘¶
　　　再和¶
乆矣投装返舊墟不將心事賦閑居荷鉏𢃄月朝治穢植¶
杖臨風夕挽&KR0188;三逕猶尋陶令宅萬籖聊借鄴侯書木𤓰¶
更得瓊琚報吟咏從今樂有餘¶
<pb:KR4d0226_SBCK_002-8a>¶
　　　送苪國器二首¶
拄節千山外勤勞飽所經一心無適莫萬口自丹青拂拭¶
先賢傳光輝處士星活人功更逺試與問林坰¶
紫陌同年舊青雲得路新論心端有𢍆下榻豈辭頻話别¶
驚如許相逢𣺌未因期公念經濟從此上星辰¶
　　　梅花開盡不及吟賞感嘆成詩&KR0147;貽同好二首¶
憶昔身無事尋梅只怕遲沉吟窺老𣗳取次折横枝絶艶¶
驚衰鬂餘芳入小詩今年何草草政爾&KR0018;幽期¶
棐几冰壺在梅稍雪蕊空不堪三弄咽誰與一尊同鼻&KR0026;¶
殘香裏心期昨夣中那知北枝北猶有未關叢¶
　　　宋丈示及紅梅臘梅借韻兩詩輙復和呈以發一¶
　　　𥬇¶
<pb:KR4d0226_SBCK_002-8b>¶
聞說寒梅盡尋芳去巳遲冷香無𪧐蕊穠艶有繁枝正復¶
非同調何妨續舊詩廣平偏娬媚鐵石悮心期(宋丈此篇/乃用施朱)¶
(粉/事/悮一/作悟)¶
風雪催殘臘南枝一夜空誰知荒草裏却有暗香同質瑩¶
輕黄外芳&KR0364;淺絳中不遭岑寂侶何以媚孤叢¶
　　　呈黄子厚¶
茅齋塵事逺幽獨興無窮永晝呻吟内新凉愁思中朱顔¶
非昨日緑鬂又秋風珍重墻東客遥憐此意同¶
　　　奉酬子厚詠雪之作¶
遥夜不能寐披衣起彷徨仰視天正黒寒氣慘悲凉飛霰¶
忽下零雪花亦飄&KR0045;飄揚未云已湏&KR0119;滿空翔前山失舊¶
姿川谷流素光念昔少小時無事志四方五年江海上不¶
<pb:KR4d0226_SBCK_002-9a>¶
見雪與霜飄颻今日情浩蕩誰能量凌晨飲一杯竟日守¶
空堂竚立玩竒變永言獲新章躊躇欲何報玉𣗳生瓊岡¶
　　　送籍溪胡丈赴館供職二首¶
祖餞衣冠滿道周此行誰與話端由心知不作功名計秪¶
爲蒼生未敢休¶
執我仇仇詎我知謾將行止驗天機猿悲鶴怨因何事只¶
恐先生䄂手歸¶
　　　&KR0009;籍溪胡丈及劉㳟父二首¶
先生去上芸香閣閣老新峩豸角冠留取幽人卧空谷一¶
川風月要人㸔¶
甕牖前頭翠作屏晚來相對静儀刑浮雲一任閑舒卷萬¶
古青山只麽青¶
<pb:KR4d0226_SBCK_002-9b>¶
　　　挽范直閣二首¶
獻納陪興運如公衆所期憂時最深切信道不磷緇落落¶
歸來賦忽怱殄瘁詩莬裘當日計宰木後人悲¶
先友多名士存亡幾許人惟公且彊健於我更情親出處¶
論心晚音書枉誨頻素車今日㑹誰與共傷神¶
　　　頃以多言害道絶不作詩兩日讀大學誠意章有¶
　　　感至日之朝起書此以自箴蓋不得巳而有言云¶
神心洞玄鑒好惡審薰蕕云何反自誑閔黙還包羞今辰¶
仲冬節寤歎得隱憂心知一寸光呈彼重泉幽朋來自兹¶
始羣隂邈難留行迷亦巳逺及此旋吾輈¶
　　　仁術¶
在昔賢君子存心毎欲仁求端從有術及物豈無因惻隱¶
<pb:KR4d0226_SBCK_002-10a>¶
來何自虚明覺處眞擴充從此念福澤遍斯民入井倉皇¶
際牽牛觳觫辰向來㸔楚越今日備吾身¶
　　　聞善決江河¶
大舜深山日靈&KR0109;保太和一言分善利萬里決江河可欲¶
非由外惟聦不在它勇如爭赴壑進豈待盈科學海功難¶
並防川患益多何人親祖述耳順肯同波¶
　　　仰思二首¶
公德明光萬世師從容酬酢更何疑當年不合知何事清¶
夜端居獨仰思¶
聖賢事業理難同僣作新題欲自攻王事兼施吾豈敢儻¶
容思勉議成功¶
　　　困學二首¶
<pb:KR4d0226_SBCK_002-10b>¶
舊喜安心苦覔心&KR0162;書絶學費追尋困衡此日安無地始¶
覺從前枉寸隂¶
困學工夫豈易成斯名獨恐是虚稱傍人莫𥬇標題誤庸¶
行庸言實未能¶
　　　復齋偶題¶
出入無時是此心豈知鷄犬易追尋請㸔屏上&KR0004;爻旨便¶
識名齋用意深¶
　　　示四弟¶
務學脩身要及時競辰湏念隙駒馳清宵白日供遊蕩愁¶
殺堂前老古錐¶
　　　克巳¶
寳鑑當年照膽寒向來埋没太無端秪今垢盡明全見還¶
<pb:KR4d0226_SBCK_002-11a>¶
得當年寳鑑㸔¶
　　　曽㸃¶
春服&KR0004;成麗景遲歩隨流水玩晴漪微吟緩節歸來晚一¶
任輕風拂靣吹¶
　　　伐木¶
伐木相將入逺山共聽幽鳥語𨵿關殷勤若解當時意此¶
日那容不盡歡¶
　　　春日¶
勝日尋芳泗水濵無邉光景一時新等閑識得東風靣萬¶
紫千紅緫是春¶
　　　春日偶作¶
聞道西園春色深急穿芒屩去登臨千葩萬蕊争紅紫誰¶
<pb:KR4d0226_SBCK_002-11b>¶
識乾坤造化心¶
　　　觀書有感二首¶
半畆方塘一鑑開天光雲影共徘徊問渠那得清如許爲¶
有源頭活水來¶
昨夜江邉春水生䝉衝巨艦一毛輕向來枉費推移力此¶
日中流自在行¶
　　　題西林院壁二首¶
觸目風光不易裁此間何似舞雩臺病軀&KR0002;得長無事春¶
服成時&KR0010;一來¶
巾屨翛然一鉢囊何妨且住賛公房却嫌宴坐觀心處不¶
奈簷花抵死香(簷前有/柚花)¶
　　　題西林可師逹觀軒¶
<pb:KR4d0226_SBCK_002-12a>¶
窈窕雲房深復深層軒俄此快登臨卷簾一目遥山碧底¶
是高人逹觀心¶
　　　再題¶
　　　　紹興庚辰冬予來謁隴西先生退而寓於西林¶
　　　　院惟可師之舎以朝夕往來受教焉閱數月而¶
　　　　後去可師始嘗爲一室於其居之左軒其東南¶
　　　　以徙𠋣瞻眺而今鈆山尉李兄端父名之曰逹¶
　　　　觀軒蓋取賈子所謂逹人大觀物無不可云者¶
　　　　予嘗戯爲之詩以示可師旣去而遂忘之壬午¶
　　　　春復拜先生於建安而從以來又舎于此者㡬¶
　　　　月師不予厭也且欲予書其本末置壁間因取¶
　　　　舊詩讀之則嵗月逝矣而予心之所至者未尺¶
<pb:KR4d0226_SBCK_002-12b>¶
　　　寸進焉爲之三歎自廢顧師請之勤勤不得辭¶
　　　於是手書授之而又叙其所以然者如此雖其¶
　　　　辭鄙陋&KR0002;無足稽然予之往來師門盖未愸也¶
　　　　異時復至又將假館于此仰視屋壁因舊題以¶
　　　　尋&KR0010;月而惕然乎其終未有聞也然則是詩之¶
　　　　不沒亦予所以自勵者可師嘗遊諸方問佛法¶
　　　　大意未倦而歸尚有以識予意也三月九日熹¶
　　　　書¶
古寺重來感&KR0099;深小軒仍是舊窺臨向來妙處今遺恨萬¶
古長空一片心¶
　　　示西林可師二首¶
身世年來欲兩忘一春隨意住僧房行逢舊隱低回乆緑¶
<pb:KR4d0226_SBCK_002-13a>¶
𣗳鶯啼清晝長¶
幽居四畔只空林啼鳥落花春意深獨𪧐塵龕無夢寐五¶
更山月照寒衾¶
　　　感事書懷十六韻¶
胡虜何年盛神州遂陸沉翠華棲浙右紫塞僅淮隂志士¶
憂虞切朝家預備深一朝頒細札三捷便聞音授龯無遺¶
筭沈機識聖心東西兵合勢南北怨重尋小却竒還勝窮¶
凶禍所臨旃裘方舞雪血刅巳披&KR0109;殘𩔖隨煨燼遺&KR0058;脫¶
斧碪戴商仍夙昔思漢劇謳吟共惜山河固同嗟嵗月侵¶
泉蓍乆憔悴陵栢幸蕭槮正爾資群䇿何妨試盍簮折衝¶
湏舊衮出牧仗南金衆志非難狥天休詎可諶故人司獻¶
納早晚奉良箴¶
<pb:KR4d0226_SBCK_002-13b>¶
　　　次韻劉彦采觀雪之句¶
朔風吹空林眇𦕈無因依但有西北雲冉冉東南飛湏&KR0119;¶
層隂合𢡖淡周八維凍雨不流淵飛花舞妍姿翳空乍滅¶
没散影還參差萬㸃隨飄零百嘉濳潤滋徘徊瞻詠乆黙¶
識造化機上寒下必温欲積無根基漸㸔谷𣗳變稍覺叢¶
篁低皓然遂同色宇宙乃爾竒繁華改新觀凛冽忘前悲¶
摛章愧佳友佇立迎寒吹感此節物好嘆息今何時當念¶
長江北鐵馬紛交馳¶
　　　次韻彦采病中口占¶
一搨流年度篝燈遥夜䦨短衾閑自擁清鏡莫頻㸔竹宻¶
&KR0004;驚雪梅踈却耐寒從今花木夣無復在雕欄¶
　　　感事¶
<pb:KR4d0226_SBCK_002-14a>¶
聞說淮南路胡塵滿眼黄棄軀慚國士嘗膽念君王&KR0077;敵¶
非干櫓信威藉紀綱丹心危欲折竚立但彷徨¶
　　　聞二十八日之報喜而成詩七首¶
胡馬無端莫四馳漢家元有中興期旃裘喋血淮山寺天¶
命人心合自知¶
天驕得意任驅馳太嵗乗蛇巳應期一夜旄頭光殞地飲¶
江胡馬未全知¶
雪擁貂裘一馬馳孤軍左&KR0221;事難期奏函夜入明光殿底¶
事廬兒探得知(所報乃御营𪧐衛/官奏故有是句)¶
渡淮諸將巳爭馳兎脫鷹揚不㑹期殺盡殘胡方反斾里¶
閭元未有人知¶
漢節熒煌直北馳皇家卜世萬年期東京盛德符高祖說¶
<pb:KR4d0226_SBCK_002-14b>¶
與中原父老知¶
追&KR0289;聞&KR0003;日驅馳舊德登庸儻有期(張魏/公)聖主聰明似堯¶
禹忠邪如許詎難知¶
㳟惟大號乆風馳清蹕傳呼却未期此日不湏勞玉趾寸¶
心那得侍臣知¶
　　　次子有聞捷韻四首¶
神州荆&KR0068;欲成林霜露凄凉感聖心故老幾人今好在壺¶
漿爭聽鼓鼙音¶
殺氣先歸江上林𧴀貅百萬想同心明朝滅盡夭驕子南¶
北東西盡好音¶
孤臣殘疾卧空林不奈憂時一寸心誰遣捷書來篳戸眞¶
同百蟄聽雷音¶
<pb:KR4d0226_SBCK_002-15a>¶
胡命湏&KR0119;兎走林驕豪無復向來心莫煩王旅追窮宼鶴¶
唳風聲盡好音¶
　　　奉陪判院丈充父平父兄𪧐回向用知郡丈壁間¶
　　　舊題之韻¶
暮雨停驂處僧廬古道邉千峯環傑閣一水下平田行役¶
無期度經過幾嵗年明朝湏飽飯躡足上寒煙¶
　　　感事再用回向壁間舊韻二首¶
江北傳烽火胡兒大入邉巳聞隳列障不但擾屯田借箸¶
思人傑摧鋒屬少年偷安慙暇食萬竈起愁煙¶
廊廟憂虞裏風塵慘淡邉早知煩汗馬悔不是留田迷國¶
嗟誰子和戎誤往年腐儒空感慨無䇿静狼煙¶
　　　䝉判院丈示及再用元韻之作率易和呈以求指¶
<pb:KR4d0226_SBCK_002-15b>¶
　　　誨¶
疇昔經行地溪山寂寞邉冰霜凝巨壑風雨暗中田古寺¶
堪投晚塵龕閱紀年論文寒夜永清絶裊爐烟¶
　　　數日前與判院丈有宋村之約雪中有懐奉呈判¶
　　　院通判二丈¶
雲垂天闊&KR0010;將闌一室翛然獨掩𨵿擁&KR0260;不如風折木開¶
軒惟見雪漫山玄空杳靄低迷外碧𣗳瓏𤧚掩映間吟罷¶
左思招隱句扁舟無路過長灣¶
　　　次韻判院丈雪意之作¶
端居&KR0010;復窮閉戸守冲澹風隂原野悲月黒庭除暗淅𤁋¶
静先知崩奔誰與探坐想青瑶林寒光生素艶¶
　　　熹伏䝉判院丈垂示用韻喜晴之句率爾奉酬伏¶
<pb:KR4d0226_SBCK_002-16a>¶
　　　乞𥬇覧¶
客枕終難穩歸來鼾息深曉鷄回逺夣缺月掛空林氷谷¶
晨加㡌晴窓晝解&KR0109;詩筒多妙語仍喜舊盟尋¶
　　　登梅嶺¶
去路霜威勁歸程雪意深往還無幾日景物變千林曉磴¶
&KR0004;移屐寒雲欲滿&KR0109;玉梅踈半落猶足慰幽尋¶
　　　雪意¶
向晚浮雲四靣平北風號怒逹天明寒窓一夜清無睡擬¶
聴杉篁葉上聲¶
　　　昨夕不知有雪而晨起四望逺峯皆巳變色再用¶
　　　元韻作兩絶句¶
朔風吹盡暮雲平室暖爐紅睡逹明但恠朝來滿山白下¶
<pb:KR4d0226_SBCK_002-16b>¶
知昨夜打窓聲¶
千林無葉一川平萬壑瓊瑶照夜明未覺殘梅飄落盡只¶
愁羗管不成聲¶
　　　奉陪彦集充父同㳺瑞巖謹次莆田使君留題之¶
　　　韻¶
踏破千林黃葉堆林間臺殿欝崔嵬谷泉噴薄秋逾響山¶
翠空&KR0293;晝不開一壑秪今藏勝槩三生疇昔記曽來觧衣¶
正作留連計未許山靈便郤回¶
　　　仗讀趙清獻公瑞巖留題感歎之餘追次元韻¶
趙公名迹此猶微巳薦行蔵第一機直自當年留翰墨至¶
今窮谷尚光輝時清諫䟽空遺藁歳晚高齋自掩扉(高齋/公晚)¶
(年所居每夕獨處一/室使人扃其外云)珍重九原如可作問渠何處是真歸¶
<pb:KR4d0226_SBCK_002-17a>¶
　　　伏讀二劉公瑞巖留題感事興懷至於隕涕追次¶
　　　元韻偶成二篇¶
誰將健筆寫崖隂想見當年抱𦞃吟緩𢃄輕裘成昨夣遺¶
風餘烈到如今西山爽氣㸔猶在北闕精誠直自深故壘¶
近聞新破竹起公無路秪傷心(右懷寳學公作近聞西兵/進取關陜其帥即公舊部)¶
(曲/也)¶
投紱歸來卧赤城家山無處不經行寒巖解榻夣應好絶¶
壁題詩語太清陳迹一朝成寂寞靈臺千古自虚明傳來¶
舊業荒蕪盡慙愧秋原𪧐草生(右懐病翁先生作翁領崇/道祠官故有赤城之句)¶
　　　入瑞巖道間得四絶句呈彦集充父二兄¶
憶昔南逰桂𣗳隂歸來遺恨滿塵&KR0109;籃輿此日無窮思萬¶
壑千岩秋氣深¶
<pb:KR4d0226_SBCK_002-17b>¶
翩翩一馬兩肩輿路轉秋原十里餘共&KR0003;前山深更好不¶
辭迢&KR0589;欵禪居¶
清溪流過碧山頭空水澄鮮一色秋隔㫁紅塵三十里白¶
雲黄葉共悠悠¶
風高木落晚秋時日暮千林黃葉稀秪有蒼蒼谷中𣗳&KR0010;¶
寒心事不相違¶
　　　挽籍溪胡先生三首¶
夫子生名世窮居幾&KR0010;年聖門雖力造美質自天全樂道¶
&KR0004;辭幣憂時晚奏篇行藏今巳矣心迹故超然¶
澹泊忘懷乆渾淪玩意深簟瓢無改樂山水自知音𠕋府¶
遺編在(公所定著論語/會義副在秘閣)丘原宰𣗳隂門人封馬鬛寒日共¶
沾&KR0109;¶
<pb:KR4d0226_SBCK_002-18a>¶
先友多淪謝唯公尚典刑向來深繾綣猶足慰飄零喬木¶
摧霜榦長空没暁星傷心遽如許孤露轉竛竮¶
　　　次韻潮州詩六首¶
　　　　濠上齋二首¶
黃堂理事餘便坐永兹日語黙趣雖殊晦明心本一舊聞¶
眞體露巳歎群疑失迨此復幾年定知乆純白¶
道&KR0002;大路然奈此人好徑即事昧本心離動覔眞静安知¶
濠上翁妙入玄中境偶&KR0009;郡齋閑無欲民自正¶
　　　　閑坐¶
坐歗無餘事淡然塵慮希閑中自怡恱妙處絶幾微韓子¶
成今古顚師果是非悠然𤼵孤些千載儻來歸¶
　　　　銷㓂¶
<pb:KR4d0226_SBCK_002-18b>¶
年來掲陽郡牢落海隂墟雲嶠無幽子潢池有跖徒單車¶
亦已稅蔓草不湏鉏比屋絃歌裏功高化鱷圖¶
　　　　山丹¶
昔逰嶺海間幾見蠻卉拆素英漙夕露朱蘤爛晴日歸來¶
今幾年晤對秪寒碧因君賦山丹恱復見顔色¶
　　　　山居即事用疊翠亭韻¶
世情日以踈庭𣗳日以宻我心自悠悠兩忘喧與寂門開¶
山疊翠雨罷雲絶迹天涯此興同萬里&KR0009;消息¶
　　　　柬舎姪¶
回頭别子時&KR0010;月劇風雨老大無所成慙嘆中夜舞長鑱¶
足呻吟短&KR0260;極藍縷古人不可期炯炯心獨苦¶
　　　夏日齋居得潮州詩卷咏歎之餘用卒章之韻以¶
<pb:KR4d0226_SBCK_002-19a>¶
　　　紀其事¶
孟夏氣淑清窓戸有佳色卧聞幽籜翻轉覺林景寂參差¶
帙委素縹緲香横碧啜菽有餘懽纓冠非所職故人海邉¶
郡妙語&KR0009;逺翼咏嘆不得聞超然見胷臆¶
　　　壽母生朝(下六首附/見於此)¶
秋風蕭爽天氣凉此日何日升斯堂堂中老人壽而康紅¶
顔緑鬂𩀱瞳方家貧兒癡但深藏五年不出門庭荒竈陘¶
十日九不&KR0774;豈辦甘脆陳壺觴低頭包羞汗如漿老人此¶
心乆已忘一𥬇謂汝庸何傷人間榮耀豈可常惟有道義¶
思無&KR0416;勉勵汝節彌堅剛熹前再拜謝阿娘自古作善天¶
降祥但願年年似今日老萊母子俱徜徉¶
　　　又二首¶
<pb:KR4d0226_SBCK_002-19b>¶
敬爲生朝舉一觴短歌歌罷意偏長願言壽考宜孫子緑¶
鬢朱顔樂未央¶
隂澹園林嵗欲霜恠來和氣滿中堂要知積善工夫巧變¶
得人間作壽郷¶
　　　又三首¶
昨夜秋風凉氣歸今朝喜色動簾幃細斟㶑灧新春酒戯¶
舞斑斕舊綵衣願上龜蓮千嵗夀永令鳧藻一家肥也知¶
厚徳天應報更&KR0003;隂功世所希¶
暑退秋容欲凛然北堂佳氣倍澄鮮舊痾巳向新凉失壽¶
骨應隨爽籟堅塵外光隂那有盡尊前風月浩無邉癡兒¶
六六今如許慚媿西河不老仙¶
仙人昔住紫琳房一旦翩然下太荒乆悟客塵無自性故¶
<pb:KR4d0226_SBCK_002-20a>¶
應福禄未渠央徙居邂逅成嘉遯捧檄因循愧漫郎願借¶
寒潭千丈碧年年此日奉華觴¶
　　　又一首¶
竹栢交柯庭院清西風不動翠簾旌高堂正喜新凉入樂¶
事仍逢壽斚傾盡室丹衷歸善禱滿頭緑鬂定重生年年¶
此日歡娱意更願時豐樂太平¶
　　　丁丑冬在温陵陪敦宗李丈與一二道人同和東¶
　　　坡惠州梅花詩皆一再往及昨日見梅追省前事¶
　　　忽忽五年舊詩不復可記憶再和一篇呈諸友兄¶
　　　一𥬇同賦¶
江梅欲破江南村無人解與招芳魂朔雲爲㫁蜂蝶信凍¶
雨一洗煙塵昏天憐絶艶世無匹故遣寂寞依山園自欣¶
<pb:KR4d0226_SBCK_002-20b>¶
羗笛娱夜永未要鄒律回春温連姢窺水墮殘月的礫泣¶
露晞晨暾海山清㳺記玉靣衰病此日空柴門相逢不敢¶
話疇昔能賦豈必皆成言雕鐫肝賢竟何益况復制酒哦¶
空樽¶
　　　&KR0010;晚燕集以梅花巳判隔年開分韻賦詩得巳字¶
陽愆冬氣昏日暮悲風起晤言欲誰從斗酒㑹隣里盤餐¶
乏珍脆肴核闕儲峙無以奉嘉賔缾罄亦可耻所頼數子¶
賢深睠不余鄙夜䦨更促席燈火共歡喜酣歌氣激冽傑¶
句韻清美衰&KR0180;愧英游&KR0010;晚情何巳¶
　　　卓國太生朝(太下疑當有/夫人二字)¶
鳯凰山下鳯凰城十載重來𩀱眼明賸喜故人頻獻納足¶
知賢母外榮名生朝舉酒天香裏賤子當歌魯頌聲問訊¶
<pb:KR4d0226_SBCK_002-21a>¶
豪眉今幾許年年此日照人清¶
　　　又一首¶
玄冬周四運肅氣驅煩喧孕此貞秀質徳美難具論巍巍¶
北堂高福履神所敦晨昏極榮養夙昔䝉天恩明年啓國¶
封屈狄文魚軒斑衣結紫綬玉𣗳承金尊歡娱何所忘千¶
載如飛奔惟應玄中趣𦕈𦕈自本根洗心河漢津入此無¶
窮門超然謝衆甫永與天壤存¶
　　　社後一日作¶
聖作重品節等殺古所詳里有秦社稷僣差遂無章王綱¶
諒巳&KR0549;精意尚不亡尚論千載前簡編有遺芳侃侃陳孺¶
子恂恂萬春郷敬㳟事耆老禱賽謹田桑悠悠我里居嵗¶
事有故常向來諸老翁惇厖亦端莊交神庶或享與物同¶
<pb:KR4d0226_SBCK_002-21b>¶
樂康今我胡不樂悵然下頽岡古人不可見今人自猖狂¶
　　　三月三日祀事畢因脩禊事于靈&KR0394;以高閣一長¶
　　　望分韻賦詩得一字¶
逝川無停波嵗月一何疾居然雨露濡我意日蕭瑟共惟¶
西山足宰樹乆䝉宻晤言起哀敬時事該禮律肴羞旣紛¶
羅薦饋亦芳苾周旋極悽愴俛仰詎終畢更衣適精舎鄰¶
曲㑹兹日簋黍畀煇胞從容罄膋膟嘉賔更盤礡環堵窺¶
逸筆即事君獨哦非才我何述矧兹衰病餘苦畏煩慮&KR0502;¶
賦罷掩寒棲存存常抱一¶
　　　夏日二首¶
端居倦時暑竟日掩柴門窓風逺飊至竹𣗳清隂繁静有¶
圖史樂寂無車馬喧兹焉愜所尚難與世人論¶
<pb:KR4d0226_SBCK_002-22a>¶
季夏園木暗窓戸貯清隂長風一掩苒衆緑何蕭槮玩此¶
消永晝冷然滌幽襟俯仰無所爲聊復得此心¶
　　　汲清泉漬竒石置熏爐其後香烟&KR0013;之江山雲物¶
　　　居然有萬里趣因作四小詩¶
晴窓出寸碧倒影媚中川雲氣一吞吐湖江心𣺌然¶
一水𣺌空闊羣山中接連寒隂白霧湧飛度碧峰前¶
隱几對寒碧忘言心自閑豈知宜寂士滅跡青峯間(杜詩/滅跡)¶
(君山湖上/之青峯)¶
吟餘忽自𥬇老矣方好弄&KR0099;然思古人尺璧寸隂重¶
　　　偶題三首¶
門外青山翠紫堆幅巾終日靣崔嵬只㸔雲㫁成飛雨不¶
道雲從底處來¶
<pb:KR4d0226_SBCK_002-22b>¶
擘開蒼峽吼奔雷萬斛飛泉湧出來㫁梗枯槎無泊處一¶
川寒碧自縈回¶
歩隨流水覔溪源行到源頭却惘然始悟眞源行不到𠋣¶
笻隨處弄潺湲¶
　　　次張彦輔韻¶
風霜&KR0010;云徂塵事眯𩀱目故人書𪔂來照眼一連玉把玩¶
不知疲日晏坐空腹卷藏什襲秘寒光夜穿櫝嗟予骯髒¶
姿十駕不能速丘壑聊自娯簞瓢亦云足君侯湖海士逸¶
氣謝追逐胡爲不予鄙乃肯顧林谷高軒緩前期清夣遶¶
𩀱竹起將杜陵句寫&KR0009;玉川屋我窮詩未工最&KR0116;貂難續¶
感君慇懃意吟苦屢更燭羣公饒藻思裂牋動盈束歴險¶
正摧輈争先俄擊轂低回欲引避悵望&KR0154;歸𪧐出吻竟無¶
<pb:KR4d0226_SBCK_002-23a>¶
竒彊顔終自恧北風催&KR0010;年兩𩯭失新緑樊生念學稼曹¶
子悲食粟死&KR0069;寜復然寡過良所欲耿耿自知明何勞詹¶
尹卜¶
　　　次張彦輔賞梅韻¶
朔風萬里開雲屏清霜夜墜朝景晴南枝浩蕩正春色凍¶
蘂的皪含空明花邉偶對青銅鏡槁項不堪冰雪映擁爐¶
獨坐只悲吟振䇿出逰舒逺興暗香何處時一飄行行復¶
值最長條仰頭欲折𣺌誰贈滿意相思那得邀極知異縣¶
淹行李心賞未甘輕付畀石雄賦罷不相聞秀野書來因¶
舉似兩翁句法爭新竒畫出踈影沉寒漪幽探自出塵境¶
外勝槩未許兒曹知秪今嚼蘂攀條處它日重來記前度¶
風臺月觀悄無言玉笛冰灘索同賦嗟予衰&KR0180;倦將迎過¶
<pb:KR4d0226_SBCK_002-23b>¶
眼紛紛無復情尚喜踈英窺水白更憐落片㸃苔青興來¶
亂挿飛蓬首擬向君家醉君酒酒酣耳熱莫狂歌布鼓雷¶
門須縮手¶
　　　借韻呈府判張丈旣以奉箴且求教藥¶
一生江海逈無儔材大應容小未周景好身閑眞復樂酒¶
酣耳熱却堪憂飛騰莫羡摩天鵠純熟須參露地牛我亦¶
醒狂多忤物頗能還贈一言不¶
　　　家山堂晚照效輞川體作二首¶
夕陽浮逺空西峯背殘照爽氣轉分明與君共晚眺¶
山外夕嵐明山前空翠滴日暮無與期閑來岸輕幘¶
　　　即事有懐&KR0009;彦輔仲宗二兄二首¶
一水方涵碧千林巳變紅農收争暖日老病怯高風徙倚¶
<pb:KR4d0226_SBCK_002-24a>¶
非無計心期莫與同向來歡㑹處離合太匆匆¶
聞&KR0003;𩀱飛槳翩然下廣津江湖知子樂魚鳥諒情親淹速¶
湏關命行藏不繫人三山雖好在惜取自由身¶
　　　次知府府判二丈韻三首¶
兩公清廟瑟窈窕拂朱絲事紀一朝勝名從千古垂流傳¶
當共賦惆悵不同時且要君頥解寧辭匡&KR0003;詩¶
憶昨中秋夕寒盟約重尋幔亭懽舉酒江閣快論心月墮¶
俱忘起罍空始罷斟秪今千嶺隔悵望一何深(武夷之遊/張王二丈)¶
(元履子厚及熹與焉江閣之集子衡移具/知府丈亦賜臨屈此詩併簡同㑹諸公云)¶
志士懐韜畧竒兵吼鏌干關河那得往肝膽不勝寒壯節¶
悲如許雄圖渺未䦨皇輿方反席陋巷敢求安(得浙中知/舊書云聖)¶
(上留意武備諸郡練卒皆㸃/名閱武賜賚有加戎士感奮)¶
<pb:KR4d0226_SBCK_002-24b>¶
　　　巢居之集以中有學仙侣吹簫弄明月爲韻探䇿¶
　　賦之而熹得中字遂誤爲諸君所推高俾專主約¶
　　　旣而賦詩者頗失期於是令最後者具主禮以當¶
　　　罰乃稍集獨敦夫圭甫違令後至衆白罰如約飲¶
　　　罷以蒼茫雲海路&KR0010;晚將無獲分韻熹得將字而¶
　　　子衡兄得蒼字實代熹出令¶
一昨樓上飲所歡不可忘羣公各賦詩佩玉何鏘鏘二子¶
朱絲絃掩抑獨叵量經營乆不作一奏聲滿堂巧遲未足¶
多譴&KR0018;先取償主盟謬夙推否徳愧莫當兹焉不舉法何¶
以存令章劉子具盤食魏子輸壺漿悠然復一醉歸路相¶
扶將¶
<pb:KR4d0226_SBCK_002-25a>¶
　　　昨承諸兄臨辱不揆以薄酒&KR0188;食延駐都&KR0016;明日¶
　　　視壁間所張墨刻有亡去者人以爲徳慶丈之廋¶
　　　也馳問遣索䝉需拙詩輙賦所懷徃奉一𥬇而尊¶
　　　犍刻可以歸於我矣¶
&KR0010;暮霜霰集賔友從我游置酒臨髙齋觴酌屢獻酬雞黍¶
罄中庖肴核供庶羞所恨乏珍肥懽意不得周何牾上客¶
懷徙我夜壑舟平明但素壁篆刻不可求究索勞象罔高¶
蹤希盗丘我亦慚仲子獨未忘輕裘¶
　　　昨以詩徴亡碑於四十一丈既䝉酬和而諸兄亦¶
　　　繼作焉聮爲巨編藏之巾笥雖所亡古刻不可復¶
　　　得而此之所獲則巳多矣顧其中猶有不能釋然¶
　　　者因念吾子厚隷法妙古人當爲我大書偉辭於¶
<pb:KR4d0226_SBCK_002-25b>¶
　　　壁庶以焜燿區區之望彼死&KR0017;之陳迹其存亡盖¶
　　　不足爲重輕也次韻見意云¶
端居感物化悵恨不出游賦詩往追亡顧得雜佩酬結綬¶
光陸離緼&KR0129;非所羞終然抱耿耿尼父悲東周凄凉尊犍¶
崖望想滄浪舟低徊不得去寂寞將焉求安知崔蔡徒考¶
槃共斯丘爲我揮素壁報君當紫裘(少陵詩紫裘隨劒几/義取無虚嵗謂李邕)¶
(受渭/筆資)¶
　　　再賦解嘲¶
宇宙一瞬息人生等浮游云何百年内萬變紛相酬顚倒¶
不自知旁觀乃堪羞拱揖尚虞夏干戈到商周豈悟曠士¶
懷泛&KR0002;不繫舟駟馬諒弗視名高非所求彼哉夸奪子逝¶
矣崑崙丘褰裳絶㝠外天風舞雲裘(熹受碑于共父以禮/讓四十一丈取之於)¶
<pb:KR4d0226_SBCK_002-26a>¶
(熹則有慙德矣/故有商周之語)¶
　　　題祝生畫呈裴丈二首¶
近代丹青手心期良獨難夫君偏有思妙處却無端堂上¶
三湘逺人間五月寒空嚢今有此不用一錢㸔¶
斗酒淋漓後顚狂不作難千峯俄紙上萬景忽豪端石瘦¶
岡巒古林深煙雨寒蒼茫無限意俗眼&KR0002;爲㸔¶
　　　挽延平李先生三首¶
河洛傳心後毫𨤲復易差淫辭方昡俗夫子獨名家本本¶
&KR0004;無二存存自不邪誰知經濟業零落舊煙霞¶
聞道無餘事窮居不計年簞瓢渾謾與風月自悠然灑落¶
濂溪句從容洛社篇平生行樂地今日但新阡¶
岐路方南北師門數仭高一言資善誘十載𥬇徒勞斬板¶
<pb:KR4d0226_SBCK_002-26b>¶
今來此懷經痛所遭有疑無與析揮淚首頻搔¶
　　　用西林舊韻二首¶
一自籃輿去不回故山空鎻舊池臺傷心觸目經行處幾¶
度親陪杖屨來¶
上䟽歸來空皂囊未妨隨意𪧐僧房舊題&KR0010;月那堪數慙¶
愧平生一瓣香¶
晦菴先生朱文公文集卷第二¶
<pb:KR4d0226_SBCK_002-27a>¶
<pb:KR4d0226_SBCK_002-28a>¶
　　　詣水公庵雨作　雲起(一作/雲氣)¶
　　　謝人送蘭　厚意(一作/晤歎)¶
　　　&KR0009;題梅川溪堂　人言(一作/今古)¶
　　　再和劉抱一　猶尋(一作/獨尋)¶
　　　復齋偶題　豈知(一作/豈如)¶
　　　示四弟　清宵(一作/清隂)遊蕩(一作/遨蕩)堂前(一作/堂頭)¶
　　　春日偶作　色深(一作/巳深)¶
　　　觀書有感(一作雜詩/一作絶句)問渠那得清如許(一作恠来澈/底清無滓)¶
　　　　　　　　　江邉(一作/江頭)枉費(一作/幾費)¶
　　　感事書懷　間音(一作/同音)共惜(一作/共措)¶
　　　聞二十八日之報　忠邪(一作/羣臣)㳟惟(一作/㳟聞)¶
　　　次子有聞捷　不奈(一作/無奈)¶
<pb:KR4d0226_SBCK_002-28b>¶
　　感事　江北傳烽火(一作烽火/傳江北)推鋒(一作/堆鋒)¶
　　　　　　暇食(一作/飽食)留田(一作/屯田)¶
　　登梅嶺　玉梅(一作/野梅)¶
　　雪意　浮雲(一作/愁雲)逹天(一作/徹天)¶
　　讀二劉公瑞岩留題　慙愧(一作/悵望)¶
　　瑞岩絶句　風髙(一作/霜清)黄葉(一作/紅葉)¶
　　柬舎姪(一作柬/令姪)¶
　　再和東坡惠州梅花詩　記玉(一作/識玉)¶
　　卓國太生朝　所忘(一作/所至)¶
　　社後一日作　耆老(一作/耆年)惇厖(一作/淳厖)¶
　　靈梵分韻　蕭索(一作/蕭瑟)¶
　　夏日　永晝(一作/永日)¶
<pb:KR4d0226_SBCK_002-29a>¶
　　汲清泉作　湖江(一作/湖山)¶
　　偶題　青山(一作/南山)¶
　　家山堂晩照　與君共(一作爲/君共)¶
　　次知府府判韻　約重(一作/得重)¶
　　　　　　　　　　　　　福州府儒學訓導舒鏊校¶
#+PROPERTY: JUAN 2
#+PROPERTY: FILE SB04n0283-002晦庵先生朱文公文集別集-卷第二.
<pb:KR4d0226_SBCK_002-1a>¶
晦庵先生朱文公文别集卷第二¶
　書(時事出處)¶
　　　李端甫(以下見蔡乆軒所刋慶元書帖)¶
聞小豸旣逐零陵即將次及亦欲置之叛逆之科不知如¶
何又却中輟不免命也臧氏其如予何¶
　　　劉季章¶
近日樓大防又巳行遣一時流輩芟夷略盡其𫝑必從頭¶
别㝷題目整頓一畨聞郷日湖南所按吏有訴寃於朝者¶
已下本路體量改正次第首見及矣¶
　　　黃直卿¶
外間洶洶未巳樓大防亦不免聞林采訴寃於朝巳下本¶
路究實先所委官見其案牘駭異不敢下笔巳改送他官¶
<pb:KR4d0226_SBCK_002-1b>¶
如其所請北諸人撏剥巳盡或湏作話頭來相料理老朽¶
寧復計此一聽諸天而巳¶
　　　祝汝玉¶
某罪戾所積乆知不免不謂尚爾推遷以至今日孤豚之¶
蹤&KR0004;亦何足言頋乃重貽有識之憂四方朋遊盖皆有謝¶
絶生徒之誨然鄙性於此却有所不安姑復任之若禍害¶
之来未遽止此計亦非闔門塞竇所能避也季通徒歩上¶
道令人愧嘆昨日又聞有毁郷校以還僧坊之請事亦施¶
行彼巍然當坐者豈亦不謝客而遭此耶可付一大𥬇也¶
　　　劉公度¶
承書聞爲况之適足以爲尉患難如此乃是玉汝於成切¶
冝強自振拔勿令頽墮爲佳向来長沙時巳覺意思不似¶
<pb:KR4d0226_SBCK_002-2a>¶
南康時後来&KR0057;&KR0116;不長進今巳議親爲誰氏此尤不¶
謹季通聲問殊不佳而其家未得油■其季子(沉字仲/黙第三)在¶
侍旁不知何故不■命之如所傳今巳兩月矣交㳺四十¶
年於學無所不講所頼以祛蒙蔽者爲多不謂晚年乃以¶
無狀之迹株連及禍遂至於此聞之痛怛不知涕泗之流¶
落也¶
　　　蔡季通¶
時論如此未見陽復之驗自劾之章又復不効然聞論者¶
頗喧𫝑必不免然命已下又不容不盡所懐見此草奏旦¶
夕發行即束裝俟譴矣黨錮傳何必讀行且親見之矣¶
某聞以臺察文字巳有禠職罷祠之命祠禄恰滿餘未&KR0013;¶
受亦未見章䟽云何儲行之書來&KR0003;渠亦遭章&KR0003;移學切¶
<pb:KR4d0226_SBCK_002-2b>¶
恐亦不能不&KR0013;及賢者亦可𥬇也¶
昨日歸来意緒不佳幾成大病向晚擁裘附火幸得少定¶
方念未聞經夕動静忽辱手示忻慰律凖巳領圖志先納¶
上諸書及藥容來晚上去靣納次此間書冊在書几者一¶
哥必知次第恐或要用即就請幸預戒之也里中恐有留¶
委幸見喻旣欲歸長沙想只取劉原路&KR0004;欲先走莒口奉¶
别今只𪧐市中以俟發程矣¶
彼中風土氣&KR0049;果如何地主旣郷曲想必有以相處居止¶
亦便安否乍到未甚定疊亦是常事少湏當自妥帖矣一¶
哥前日到此云尊嫂曾以不安亦只是舊疾㝷亦向安矣¶
居晦來日就道某季子挈婦来歸不免小冗漫附數字所¶
欲扣者非逺書所能致所可言者亦不暇究悉也唯千萬¶
<pb:KR4d0226_SBCK_002-3a>¶
自愛爲禱居晦適相别因語之云賤迹不可知若得在嶺¶
右當得託餘芘此非戯語已十分作此凖擬矣景建詩甚¶
佳頋鄙拙不足當耳書中甚知敬服後生亦不易得似此¶
㑹得人&KR0003;話者也向曾&KR0003;區淳者否似只是全道間人可¶
試物色收拾之也知舊相勸杜門謝客者多鄙性不耐如¶
此又巳作如此斷置固不復能頋慮也居晦必有回便幸¶
子細作報章欲詳知彼中動息也¶
　　　章茂獻(頴先生之孫主薄/家藏)¶
所需廟議以乏人使令兩日方冩得了適有長沙便兵却¶
託虞推轉致幸視至但再讀之頗&KR0116;當時匆匆詞不足以¶
逹意不能無遺恨耳¶
某拜鐫罷之命罪大責輕唯知感戴尚復何說第恨詿誤¶
<pb:KR4d0226_SBCK_002-3b>¶
㫄人及遭重貶耳¶
　　　劉智夫(崇之/先生之曽孫市轄濬家藏刋帖)¶
某方辭命召遽&KR0013;恩除控免踰月未聞賜報益重憂恐来¶
書縷縷備悉至意區區本懐亦豈恝然於此世但恐隂盛¶
陽㣲未容措手而巳墮機穽耳反復諄喻盖已慮之𡊮丈¶
前日相見於大湖恨其發之太輕反爲群枉之助也以近¶
事一二參較巳是什八九分不可復出但所遣人未還未¶
知端的耳¶
　　　劉智夫¶
某前月望日遣人入都至今未還必是值祥𥙊一畨禮数¶
未得將上不知竟可得請否耳　間邸報遟緩近亦殊無¶
異聞但編𩔖奏劄一事恐有深意不知出於何人或恐偶¶
<pb:KR4d0226_SBCK_002-4a>¶
然妄發未必思慮到此亦不可知耳聞近到城中恐有所¶
聞幸子細喻及也機仲相見必欵或云集賢曽於榻前及¶
前日事如此恐湏得一州郡但不知所傳端的否耳周貴¶
卿来相訪云當赴省無力可辦行計某不能如之何因其¶
歸謾附此恐郷里或前路有可周旋處得與留念幸甚¶
　　　劉智夫¶
新除未厭士友之望然以足以優游除爲請外之計但有¶
江湖佳闕不可蹉過耳不然則自此一向直前&KR0162;身爲國¶
亦無不可但恐未得當此地矣做得未甚有益則又不若¶
&KR0004;計平平之爲善耳某懇辭未𫉬不敢固必但欲換得一¶
小小軍壘或謀議官之属爲三徑資不知諸公能許之否¶
聞長沙頗費力得免幸也¶
<pb:KR4d0226_SBCK_002-4b>¶
　　　劉智夫¶
某兹聞時事曲折差慰人意最是北内康復尤爲莫大之¶
慶宗社幸甚某再辭不𫉬無可柰何只得勉強一行但心¶
力短耗目昏尤甚未知果能勝此重&KR0009;否耳¶
　　　劉智夫¶
某扶病此来已交郡事破壊空乏不可支吾皆未暇言而¶
&KR0660;不恤緯之憂有不勝言者柰何柰何版築之計直當罷¶
休但陶甓之費巳六七萬散積曠野之中若不收拾結抺¶
則此皆爲棄物矣正自未有處也¶
　　　劉智夫¶
某涕泣再拜恭聞十至尊夀皇聖帝奄棄萬方痛纒普率¶
况以孤賤蒙&KR0013;恩私悲痛崩摧豈勝號訴想在朝之乆尤¶
<pb:KR4d0226_SBCK_002-5a>¶
當同此情也比来物情事𫝑復如何入還千萬悉以所聞¶
見告濫叨藩守不能有以匡衛王室永負臣子之責爲萬¶
世之罪人矣¶
　　　劉智夫¶
某衰晚闊踈守藩亡狀巳不堪收召之恩矣忽於道間又¶
&KR0013;除目超躐殊甚豈所敢當巳上免章却於上饒俟命若¶
便得請即自彼而歸亦不難也¶
　　　劉智夫¶
再詞未允𫝑湏一行巳入文字乞許且以舊官入對靣辭¶
新命矣若得改授次等講官使得效其尺寸亦萬幸也但¶
事體巳如此捧土以塞孟津恐未必能有益耳¶
　　　劉智夫¶
<pb:KR4d0226_SBCK_002-5b>¶
某二十日巳到家疲憊雖𠟵然溪山之樂足以自慰精舎¶
功夫漸見次第逺方朋友亦巳漸有来者江陵𫝑必難赴¶
今遣人上奏懇辭計必得之或别有行遣亦且得免作帥¶
也機仲竟不免不知何自而發卒章所論江陵暴政則將¶
軍都郎属耳燕王何自知之耶近事大者都無所聞徙宫¶
祧廟改服諸議後竟如何皆幸詳報長沙廟額巳得之否¶
趙主事如何渠更旬月湏復往且得少湏勿令觸罷爲幸¶
呉彭二文學到都呉巳年及只可得祠禄巳託平父語南¶
強早發遣之并煩道及尤幸聞又湏𨵿儀曹亦巳爲作季¶
路書亦告爲督之士老而貧尤可念也¶
　　　劉智夫¶
近報所見至臘月六日矣奉聞所喻之&KR0003;但仲本書亦云¶
<pb:KR4d0226_SBCK_002-6a>¶
然殊不可曉㤗亨之世庸𤨏自當處外顧乃爲此則其爲¶
慮亦過矣且使人如何可受邪小報沙世堅自請扵朝得¶
僧牒以治邉防今具支遣之數申省如此則帥復安用此¶
等事若整頓著便成㾗迹只得力辭耳鄭溥之遣人来亦¶
有近事未有異於前日之歎豈惟不異正恐有不如矣¶
　　　劉智夫¶
都下乆不得書但聞未御常朝臣子之心殊不自安耳蜀¶
相之召想巳聞之不知何意也廷老歸塗必相見所慮大¶
㮣不相逺也身在逺外無從效尺寸但知勉脩在我敬俟¶
天命耳¶
　　　劉智夫¶
得子約書聞已御延和非乆當出視外朝也又云揆亦乆¶
<pb:KR4d0226_SBCK_002-6b>¶
以小事積累忤意近有隨龍　姓名人守楚者差除遂致¶
不安中間有投匿名扵省中專斥之復有客自王信州處¶
来云聞巳出六和復入居僧坊不知此數日又如何也竟¶
外傳聞亦不一識者憂之不知果如何耳得書却殊不及¶
昨来除命中曲折也此旣不是爲時𫝑重輕而衰晚且得¶
休息亦良幸爾¶
　　　劉智夫¶
郭丈得上饒附来書昨日荅之略言泉相舉措雖不無可¶
議然其向正之意亦多或當言路不可令以罪去不知渠¶
以爲如何縱未必盡以爲然亦湏少减分數也渠却云因¶
從官夜對及臺諌之去國者故特問之然不問孫劉而獨¶
問此恐亦不能無&KR0003;也¶
<pb:KR4d0226_SBCK_002-7a>¶
　　　劉智夫¶
所喻行止之計誠爲難處且看所遣人還消息如何若勇¶
猛直前便以頭目腦髓布施亦無不可也邑中之事不知¶
所聞如何其人見事明快頗分曲直不樂者衆恐傳聞或¶
過當然亦不能無少失要之善良自安強猾者不便耳¶
　　　劉智夫¶
近報相君巳參告復給朝假馬會叔竟以林和叔文字除¶
職守潤却召趙德老爲版曹而趙俊臣移温陵恐顔當改¶
除或得祠也林擇之書云天官此一二宣對言語頗契合¶
而得其書與其壻書乃皆有丐外之意不知何也前日以¶
書勸其勿深論細事如舎法之𩔖得報殊不謂然方欲再¶
論甚力其不知務如此亦可怪耳¶
<pb:KR4d0226_SBCK_002-7b>¶
　　　劉智夫¶
䟽近方見之昨日見張宰云大坡親戚過者能■由婺女¶
報復而然遂使前日之言不幸而偶中■此紛紛又未知¶
所底止也¶
　　　劉智夫¶
時事後来復如何竟巳清明堅定否諸公似欲便以無事¶
處之何慮之淺乗此正當力爲乆逺計耳諸公誰爲可告¶
語者想巳不憚力言之也¶
　　　劉智夫¶
外間諸傳聞虚實相半要是大𫝑巳定其間小小變動彼¶
其斟酌分數盖不草草政未足爲吾道欣戚也¶
　　　劉智夫¶
<pb:KR4d0226_SBCK_002-8a>¶
祠請庻未必遂見元善&KR0003;建議之人雖有睥睨之意而集¶
議者僉不謂然或者又謂劉公碩年於狀中𡍼去數字其¶
人雖甚不樂而不能止今又徙官計且迤邐矣某中聞亦¶
甚杌&KR1150;此數日却無所聞然後生可畏各欲奮其才力以¶
赴事功麋鹿雖走山林其命固亦有所懸矣如復從之不¶
能預以爲慮也陳彭楊項竟又不免子直數日前得書方¶
引孔子㣲服事見教今乃懸鶉百結而不能自免亦可𥬇¶
也里中今&KR0010;艱食一畨紛擾今猶未定想諸人自能報去¶
矣所幸早稻極佳公私亦多方捄恤或可不至狼狽杜門¶
待盡且&KR0133;如此它皆有所不暇問也¶
　　　劉智夫¶
湖湘聞亦得中熟諸事想不至甚費力然今時𫝑如此亦¶
<pb:KR4d0226_SBCK_002-8b>¶
豈吾人展布四體之秋耶官閑讀書益進德業所可勉者¶
惟在此耳一路官吏向在任不乆不能遍知所知者略巳¶
舉之矣但零陵丞彭銓者子夀之姪人多稱之深以不及¶
爲恨耳潭幕支使王楘善化令張維寜郷簿劉正學皆有¶
才可使今嘗薦之長沙丞管姓者(忘其/名)亦可使善化尉吾¶
姓浦城人者脩學斷事亦可觀未及薦也潘叔昌在全州¶
老矣方用得𨵿陞狀亦嘗薦之方謀率諸司列言之而未¶
及近聞林和叔舉自代舉主無氣恐未必可頼今將滿矣¶
甚可念也李衡陽亦甚佳近見諸司薦之不知巳滿未也¶
其代者郎趙希漢却有才但當裁其過甚耳諸郡惟武岡¶
是姨弟明敏有素政必可觀亦幸詧之勿以厥弟爲累也¶
廷老法應相避何以處之渠爲作湘西精舎巳成恐有合¶
<pb:KR4d0226_SBCK_002-9a>¶
求助處幸留念也元善益之德夫相繼罷逐搜羅抉剔無¶
遺力矣吾徒皆不可保道學文字鈎連隅落如武侯營壘¶
非華宗浪戰之比也辭職告老再上未報今必巳有處分¶
𫝑湏鐫職罷祠但恐向上更有行遣耳(山谷說吳畫佛入/㓕圖中大魔王舉)¶
(措可發/一𥬇)¶
　　　劉智夫¶
邑中數日争戰報復洶洶未定而罷書巳至絶不見邸報¶
所喻文字得城中相識書云有之雖未見全文然意其必¶
借此羙名以行私意也德夫之&KR0003;以此所聞參之亦有此¶
理然殊非所望於蕭傳亦可歎息耳南昌昨聞巳移汪宣¶
城而沈維祖者代之今此副樞之傳又何謂耶然則三山¶
果誰得之金陵聞尚前却未定計未必能力辭也叔通事¶
<pb:KR4d0226_SBCK_002-9b>¶
竟不得所起或云即向来起事之人又云嘗入城遊說不¶
效而歸不知果然否也¶
　　　劉智夫¶
郷里一畨荒擾今方小定又苦雷風慮損秋稼嗣&KR0010;尚可¶
慮想治下當不至此聞衢信亦自寛&KR0073;不知何獨困我里¶
也¶
　　　劉智夫¶
忽聞季通聲問殊惡令人傷怛不能爲懐聞彦中居晦正¶
之諸人皆巳薄周之恐不能給歸塗之費不知能爲作江¶
西湖南兩趙漕書否其它㳂路有可嘱者并丐垂念乃幸¶
之甚¶
　　　劉智夫¶
<pb:KR4d0226_SBCK_002-10a>¶
適報機仲諸人檢舉奉祠宋臣得竟陵而復繳罷張巖復¶
入臺想皆巳見之不知其間一二曲折果何謂也除目未¶
頒然想巳有定議旦晚當有聞也仲本得書否計自此未¶
必遽敢越竟而東也¶
　　　劉智夫¶
某前日走後山聞季通之柩巳過翠嵐遂過彼哭之悲不¶
能自勝然人生㑹如此亦將不暇悲彼而自悲矣昨夕方¶
歸疲憊殊甚外事未有所聞但&KR0010;儉可憂所至皆然崇安¶
山間有絶收處細民不易可憐也嘗以書語機仲令逹此¶
意於有位大蒙痛詆以爲所損未見分數公私莫以爲慮¶
不當遽言又謂今夏縁官司勸喻樁米致上户發糶不得¶
無以自存緩急之際官司自有常平義倉之積足以爲備¶
<pb:KR4d0226_SBCK_002-10b>¶
不當求細民之譽歛上户之怨(此皆其来語如上户無/以自存者尤可怪也)不¶
謂賢者亦爲此言他尚何望耶¶
　　　劉智夫¶
季通之傳浸宻而其家問竟不至不知何故如此必是遣¶
人在道阻滯也諸書荷留念但歸期恐亦難料盖所属官¶
司有檐&KR0018;未必容其自便耳¶
　　　劉智夫¶
近報荷垂示比得機仲書今録呈但邑中不逞又作詭名¶
訴儲宰遷學於儀曹叔通亦爲所指邑宰乃不敢喚上詞¶
人供對數日擾擾未知作何岀場大抵所訴無一詞之實¶
詞人乃學長卓定等彼固非學長然亦未嘗出門也(然官/司諸)¶
(生無一人敢正其/妄者可歎可歎)¶
<pb:KR4d0226_SBCK_002-11a>¶
　　　與長兒書¶
吾昨日過遂昌今日方深追遠之痛忽得汝書知與婦子¶
俱安稍寛吾意吾昨日方&KR0013;進職之命今日遣人下辭免¶
文字江西指揮至今未到巳㩀部吏狀掲牓謝絶詞訴便¶
作閑人調度矣但印記尚在身未得十分蕭散只&KR0049;命下¶
便發遣回去台越之事不足深怪吾平生爲學不得力只¶
是先辦得此一着如今衆人扼腕時節吾心却是間暇君¶
恩民病雖不敢忘然亦有時節固非伯寮臧倉之所能爲¶
也陳了翁&KR0003;人當自試以觀巳之力量今日真試一過矣¶
叔昌得書却似未悉此意也吾巳約子約來玉山相聚不¶
知渠能来否渠書中說汪潘康葉諸公相問訊欲相見答¶
書時冗甚忘記謝之可寫報子約煩致意或能同来尤幸¶
<pb:KR4d0226_SBCK_002-11b>¶
吾又欲一見潘丈及叔昌不敢坐邀汝可爲禀看能来即¶
又大幸也高劉二君亦爲致意想便来相聚矣不及别書¶
也汝想未能来且省出入彼人凶猾吾甚爲汝憂之切宜¶
深自防也渠豈能改過不可錯凖擬只當益加戒心耳至¶
祝至祝吾後七日可過衢州城外重九日次第可到界上¶
住三日諸公若成来固幸若不成亦可早遣一介相報也¶
　　　林擇之(用中/文公之曽孫濬家藏録藁)¶
古田亦小荒窘今年到處如此可　平父歸&KR0003;信州恐有¶
剽掠者建陽江墩(邵武/之境)近一夕爲盗所焚氣象如此而浦¶
城渠魁州府止從配𨽻又聞中道而逸矣姦民愈無忌憚¶
未知所以爲善後之計也元履近日議論多如此如論人¶
材尤要一種穩當不任事之人此不可曉要是本原不正¶
<pb:KR4d0226_SBCK_002-12a>¶
更事之多愈見畏縮耳¶
晦庵先生朱文公文别集卷第二¶
　　　　　　　　　　　　候官縣儒學訓導劉簮校¶
<pb:KR4d0226_SBCK_002-12b>¶
#+PROPERTY: JUAN 2
#+PROPERTY: FILE SB04n0285-002晦庵先生朱文公文集續集-卷第二.
<pb:KR4d0226_SBCK_002-1a>¶
晦庵先生朱文公續集卷第二¶
　　　答蔡季通¶
𫠦喻巳悉但區區方持此戒不欲&KR0186;破之故不敢承命亦¶
爲賢者慮之恐只中甚自愧便是病根不&KR0002;從此痛自斬¶
絶毋以此等爲愧而深求可愧之實不必更爲月攘之計¶
以俟來年庶乎於遷善改過有日新之功而胷中之浩然¶
者無𫠦不慊而日充矣如其不然則平日講論徒爲虚語¶
臨事之際依舊只是平日氣習世俗常情某實懼焉三復¶
來書竊意方當落筆之時天下之義理皆小而此事獨大¶
也不然何其與平日講論之言殊不相似也以左右之高¶
明區區常竊愛慕深不欲其如此故竭底藴幸熟察而深¶
思之則不惟某之幸實朋友之幸吾道之幸也昨日讀通¶
<pb:KR4d0226_SBCK_002-1b>¶
鑑至班固論郭觧有温良泛愛絶異之資而不入於道徳¶
以至於殺身亡宗處方爲之掩卷太息以爲天理人欲之¶
間毫𨤲一差其爲禍福之不同乃至於此今日晨臥未起¶
得昨日戍刻𫠦貽書於此心復有戚戚焉姑遣來人草草¶
奉報蓋𫠦欲言猶有未及究者千萬察之公濟𫠦舉似皆¶
古人語蓋是其入處耳王通賛必是康節𫠦爲向以爲明¶
道之文悞矣&KR0002;明道湏别有判斷不止如此也林氏見思¶
之說昔𫠦未見它日携來恐更有合入别錄者耳師說才¶
字似作方字爲是此𩔖尚多今亦未暇細考耳樂說甚分¶
明前日因希聖書嘗附幅&KR0083;奉扣通典子聲之說不知如¶
何不能布筭無以見五聲損益與此卄四律同異如何也¶
陳圗亦未曉來喻湏靣論乃究耳薛說固未知其如何然¶
<pb:KR4d0226_SBCK_002-2a>¶
觀古人布陳箕張翼舒等說不一似亦與今人不相逺但¶
其分合出入竒正相生之變自在主將一時心術之妙計¶
亦非圖書𫠦能傳耳綱目竟無心力整頓得恐爲棄井矣¶
韜仲相聚想互有滋益近日章句集註四書却㸔得一過¶
其間多𫠦是正深懼向來日用之䟽略也¶
别後兩日稍得觀書多𫠦欲論者幸會期不逺此只八九¶
間下寒泉十一二間定望臨顧也¶
易欲如此寫一本彼有後生曉文理者令寫過只六十四¶
卦亦得覺得如此儘好㸔此亦綱目中生出也¶
律管分數甚荷見示自疑不能皆全分也前日𫠦㸔圖子¶
如可傳頌録一通見&KR0009;雖無心力亦欲略知大槩也祭儀¶
深衣納去録畢却示及也¶
<pb:KR4d0226_SBCK_002-2b>¶
大學改處他日靣呈權量𫠦未學豈敢輕議但以羃寸計¶
之范說恐非是耳更告熟考之也¶
律說幸早爲&KR0009;但以聲定律及均絃用聲之說非靣莫扣¶
爲可恨不知幾時可相㑹寒泉精舍才到即賔客滿坐說¶
話不成不如只夾山間却無此擾公濟亦每以此爲言也¶
歷法恐亦只可略論大槩䂓模蓋欲其詳即湏仰觀俯察¶
乃可驗今無其器殆亦難盡究也¶
精舍數日紛紛無意思只得應接酒食說閑話而巳亦縁¶
屋舍未就不成䂓矩它時湏共議條約乃可乆逺往來耳¶
律書緩寫不妨歷法莫亦可草定一梗槩否&KR0002;用先天分¶
數不知日月五星之屬遲速進退皆可於此取齊否&KR0002;得¶
此二書成亦不爲無&KR0024;於世也某今歸山間懶未欲岀意¶
<pb:KR4d0226_SBCK_002-3a>¶
欲後月末間一到雲谷度暑未知果能動否恐不能動即¶
奉約一來家中相聚數日殊勝它處惹客生事也¶
程集近復借得蜀本&KR0004;恐有𫠦是正然㸔一兩處乃是長¶
沙&KR0004;刋時印本流傳誤人如此可恨今謾納去試爲勘一¶
過有不同處只以&KR0083;蘸糊帖出或恐有可取也蓋陳明仲¶
云亦嘗校定耳¶
近㸔遺書目錄序時有先後以下一節說道理不出欲更¶
之云先生之學其大要則可知巳讀是書者誠能主敬以¶
立其本窮理以進其知兩者交相爲用而不已焉則日用¶
之間且將有以黙契乎先生之心而於疑信之傳可坐判¶
矣¶
伯諌相見懸知必論此事但向來攻之未嘗不屈喻之未¶
<pb:KR4d0226_SBCK_002-3b>¶
嘗不稱善而終爲䧟溺不能自觧免恐𫠦謂亦甚然之者¶
亦未可保近覺與此一等朋友說話殊敗人意思不如緘¶
口内脩之爲愈也¶
前書𫠦喻公濟論難反復之語不謂其𫠦見乃如此&KR0004;欲¶
歸塗過之今日巳迫矣恐未能但恐終亦難說話也金聲¶
玉振之說皆未盡¶
孟子觧㸔得兩篇改易數處頗有功但塗抹難㸔無人寫¶
得一草本不知彼有後生醇謹曉文理快筆扎者否俟某¶
復來此倩得一兩人來草寫出一本大家商量爲佳倉司¶
程書巳了有一夲在此俟來日觀之也¶
綱目有疑無問大小告便筆之但未知何日可㑹議耳¶
律尺之喻不謂蜀公差誤乃爾成書幸早見示程丈三器¶
<pb:KR4d0226_SBCK_002-4a>¶
圖中引宋景文說不知見於何書說李照黄鍾乃南吕倍¶
聲即是倍平之法前軰巳用之不知與今𫠦論者有相犯¶
處否也五代會要納去㸔畢并前𫠦携去文字示及爲幸¶
昨日巳到芹溪今日略走寒泉晚即還此治淵源言行録¶
等書意欲老兄一來相聚旬日伯諌之意亦然綱目草冊¶
併告帶來有餘力便欲下手刋修也¶
歐公疑周禮說荷錄示荆公必嘗親見其說但今集中無¶
𫠦見只有䇿問一二條亦略見不能無疑之意耳新史是¶
紹聖𫠦作荆公既有此語史官自是不敢不書也華詞固¶
無益然專貴吏材而不及行義乃當時之深蔽也時論又¶
大變旦夕必見及其兆巳見矣星經參同甚願早見之只¶
恐竄謫不得共講評耳¶
<pb:KR4d0226_SBCK_002-4b>¶
參同契尚多誤字可早作考異示及納甲之說屯䝉皆用¶
上下卦&KR0004;爻何耶頴傳云其先明視佐禹治東方&KR0269;養萬¶
物又云吾子孫當&KR0269;而生恐兎之得名以吐之故但&KR0269;養¶
云云未知𫠦出耳昨㸔周禮磬氏䟽中引案樂云磬前長¶
三律二尺七寸後長二律尺八寸不知𫠦謂樂者是何書¶
亦吿批喻¶
石磬聞平江不難得欲託人作小者數枚但不能得合新¶
律幸爲思之合用幾枚其長短厚薄之度如何幸悉批喻¶
也¶
丹經甚煩讐正然亦尚有一二處可疑當俟靣請磬說更¶
無可疑幸少黜先入之言而以公共之心度之則知鄙意¶
之不繆如周髀經雖區區𫠦未讀然試以前書𫠦論勾股¶
<pb:KR4d0226_SBCK_002-5a>¶
兩弦之說考之恐賢者未免錯觧古經也使還奉報草草¶
已與諸友約開正同登西山矣¶
猿鶴事更煩一哥兄弟子細爲檢(𫠦云雜書不/知是何書)¶
又韓詩挈提陬維其義云何上文角根旣是辰&KR0407;則此當¶
爲寅位孟陬東■之維不知是否(又恐是總/言四維也)¶
兎者吐生光昨日閑思此語忽記毛頴傳有&KR0269;養萬物有¶
功之句意此等語必先有出處故二書各用之耳或知其¶
說幸以見教十二相屬起於何時首見何書亦望并及之¶
也¶
諸說荷垂示但本草亦止說&KR0269;生而不言其得名之自此¶
也相屬之說&KR0002;以卄八宿之象言之則唯龍與牛爲合而¶
它皆不𩔖至於虎當在西而反居寅鷄爲鳥屬而反居西¶
<pb:KR4d0226_SBCK_002-5b>¶
則又舛之甚者今亦未敢論此只欲見得本來出處更望¶
詳考見報也¶
通典中說十二律子聲莫便是清聲否&KR0002;如𫠦言即是卄¶
四律不用六十律矣¶
莆田徐君來說曆如此理㑹不得今以納呈渠旦夕湏自¶
去求見但某自曉不得却爲老兄𫠦累被人上門反倒旦¶
夕不免逐旋請教要略理㑹得一大槩䂓模免被人如此¶
熱謾也¶
平江磬材聞不難致此見有的便吿考定格式剪&KR0083;作様¶
一兩日間示及當徃屬相識求之但觸其弦之說湏依公¶
指定乃佳不可狥偏說也¶
磬式謹領但求觸弦是兩節事必如來喻則旣以兩矩齊¶
<pb:KR4d0226_SBCK_002-6a>¶
等求弦而又以矩之愽益一矩之長而觸其弦亦無害於¶
𫠦謂來歷者必&KR0002;勾短而股長則其一矩爲股者今雖未¶
長而終必長其曰股者蓋即今之短而以其終之長命之¶
也又如兩端相望然後爲弦則來喻固兩端相望而某說¶
亦未嘗不兩端相望也但季通欲裁股愽之下以觸弦而¶
某則裁其上爲小異耳然亦未嘗不合也但如某說則簡¶
而通如來喻則煩而窒多𫠦遷就而後合耳¶
樂書巳就否因便奉&KR0009;示近讀長編說魏漢津劉炳作大¶
晟樂云依太史公黄鐘八寸七分之管作正聲之律依班¶
固黄鐘九寸之管作中聲之律正聲於十二月初氣奏之¶
中聲即於中聲奏之故有卄四氣鐘之說初㸔甚駭其說¶
細㸔乃知是讀著錯字史記又破句讀了試檢律書一觀¶
<pb:KR4d0226_SBCK_002-6b>¶
可發一𥬇也一代制作乃如此令人惋歎可早就此書亦¶
不是小事也¶
春秋無理㑹處不湏枉費心力吾人晚年只合愛養精神¶
做有益身心工夫如此等事便可一筆勾斷不湏起念儘¶
教它是魯史舊文聖人筆削又干我何事耶易說俟取得¶
即納去然亦政自非急務也¶
極星出地之度趙君云福州只卄四度不知何故自福州¶
至此巳差四度而自此至岳臺却只差八度也子半之說¶
尤可疑豈非天旋地轉閩浙却是天地之中也耶雅鄭二¶
書皆欲得之律管并望携至不知何時得來¶
郭公易書全無倫理&KR0002;兵書曆書亦只如此即無可&KR0026;但¶
恐偏有𫠦長耳子&KR0033;亦是闇中模索不知如何見得好處¶
<pb:KR4d0226_SBCK_002-7a>¶
也史記律數源逺七分爲寸之說亦深疑之但自算不得¶
不敢堅决去取今承來喻推析洞然無復疑論矣古人文¶
字精密如此而後人讀之鹵莾如此甚可歎也然不能布¶
算其精細尚未盡曉更容子細别奉扣也啓䝉𫠦改是否¶
又天一地二一節與天數五地數五相連此是程子改定¶
當時不曽說破今恐亦當𣷹程說乃明也林侍郎𫠦論太¶
極不知是對何人言之來喻似有闕文讀者皆莫曉也¶
𫠦喻&KR0433;數少參多兩之說甚善然𫠦積之數則少隂反多¶
於少陽者八不知此意又是如何更湏契勘恐不堪駁雜¶
也此近得林潭州易說甚可笑書多重滯不可&KR0009;去無事¶
可一來觀之也¶
律書本子却幸&KR0009;示樂書如何&KR0002;能入山可一并帶草本¶
<pb:KR4d0226_SBCK_002-7b>¶
及俗樂文字來得以靣究其說幸甚律管樂書巳領更容¶
細㸔續奉扣也方分竟如何&KR0002;果如此即空徑三分之說¶
遂不可用矣以琴爲凖果可定否恐絲聲緩急亦隨律高¶
下則不容其自相和耳前日因書亦略扣湯簿尚未得報¶
只恐渠亦未必理㑹到此耳律吕書舊本莫只在否便中¶
亦望示及開通錢小大自不等不知用何者爲正耶¶
廟議亦不盡記&KR0002;士大夫以下自有定制但今廟不成廟¶
即且依程夫子說自高祖而下亦未爲&KR0427;也¶
易中七八九六之數向來只從揲&KR0433;處推起雖亦脗合然¶
終覺曲折太多不甚簡易疑非𫠦以得數之原近因㸔四¶
象次第偶得其說極爲徑捷不審亦嘗如此推㝷否亦幸¶
語及也¶
<pb:KR4d0226_SBCK_002-8a>¶
儀象法要一𠕋納上但歸來方得細㸔其運轉之機全在¶
河車而汀車湏入乃轉恐未盡古法試者之如何也(者疑/當作)¶
(㸔)¶
監糶之擾誠如𫠦喻今日事無不如此求學道愛人之君¶
子殆未之見斯人之不幸可勝嘆哉¶
某自寺溪入長澗由楊村以出𫠦過不堪舉目有小詩云¶
阡陌縱横不可㝷死傷狼籍正悲唫&KR0002;知赤子元無罪合¶
有人間父母心區區於此深有𫠦不能自巳者然出位犯¶
分之愧蓋不勝言矣¶
某數日整頓得四書頗就緒皆爲集註其餘議論别爲或¶
問一篇諸家說巳見精義者皆刪去但中庸更作集略一¶
篇以其集觧太繁故耳¶
<pb:KR4d0226_SBCK_002-8b>¶
初欲專人今但付三八節中多事更不别奉問也來歳之¶
計如何&KR0002;作書社亦宜早有定論小僧素䝉印可當遣前¶
受業耳淵源録未成文字劉子澄又錄得數事來云汪書¶
處似此文字甚多俟&KR0009;去足成乃可傳母枉費筆札也大¶
學本敬付來人㸔畢早&KR0009;及論語方有六篇亦未成次第¶
未可&KR0009;也¶
叔京前夕方行嘗勸渠日用加待敬之功渠云能存其心¶
是之謂敬而某以爲惟敬𫠦以能存其心論此兩日竟未¶
能合觀其主意又似老兄𫠦論克巳之目一般以此見議¶
論易差&KR0002;不實下日用功夫動加防檢殆無以驗其是非¶
也諸友相聚作何功夫一日之間湏着一兩時辰作科舉¶
外功夫爲佳¶
<pb:KR4d0226_SBCK_002-9a>¶
邑中水禍至此極可傷憫此中幸亦無它兩日後方聞之¶
耳𫠦喻截米適有便巳爲言之未知復如何但恐籍此以¶
賑&KR0013;灾之民則不當奪之府中亦有米來可就撥也語錄¶
巳領餘未暇㝷且此數編玩而繹之自有餘味貪多務得¶
恐却非𫠦宜也龜山所論諸疑皆中其病大槩亦只是此¶
一格次第當時見得都不曽透徹耳然二先生語中亦間¶
有如此處必是記者之失如明道論釋氏下學上逹處則¶
無滲漏矣其下文說盡心知性語亦不完也道義固一事¶
然體用之殊亦不可不辨但云義即是道恐未可也又性¶
固無不善其𫠦以有不善有過有不及却從氣禀中來只¶
如𫠦論亦未子細造次顛沛必於是乃知仁而用力焉之¶
事&KR0002;知之未明則𫠦謂是者恐亦未端的此亦湏更察之¶
<pb:KR4d0226_SBCK_002-9b>¶
日用之間卓然實見仁體可也觀過當以觀字爲重蓋觀¶
處用力則天理人欲賔主分明而仁體在我者益昭著矣¶
&KR0002;但知之而巳則恐未必端的實見也聖賢指人求仁之¶
方多是於下學處指示蓋用力於此而自得之則安然便¶
爲已得非&KR0002;今人縣揣暗料窺見彷彿便以爲得也愚見¶
如此重䝉下問不敢隱其固陋敢率易言之以求反復如¶
其未當更得痛爲鐫磨復以下喻誠孤陋莫大之幸不爾¶
則自此不復敢致其愚矣聞又從平甫借語錄此殊非𫠦¶
宜汲汲况温陵巳下手刋刻不數月當成昨日巳&KR0009;得十¶
餘扳様來矣𠕋不甚大便於齎挈真學者之幸也俟其&KR0009;¶
來首當奉去然文字之外要當有用心處乃爲究竟耳¶
觀過終無定論如𫠦喻亦未安愚意却欲只用古說和靖¶
<pb:KR4d0226_SBCK_002-10a>¶
推說伊川之意甚分明蓋諸說皆有病惟是此說獨不費¶
力但義差緩耳聖人之言自有如此處更以上文苟至於¶
仁矣無惡也及表記仁者之過易辭也者反復證之則其¶
理亦甚精晦叔𫠦說比欽夫差直截但終是迫切不𩔖聖¶
人語意耳¶
伯諌相見𫠦談何事其精進固可尚而賢者之自咎亦不¶
爲過前此相聚兩日固疑近日多事心志不一浮躁之習¶
又復發見此亦不可不速掃除也太極說近㸔儘有未精¶
密處巳略刋正其大者如乾男坤女當爲氣化之人物(不/知)¶
(曽有人如/此說否)其下化生萬物乃爲形化者耳又主義是指正¶
與義而言蓋此是不易之定理大學𫠦謂至善是也¶
子直欲且留此爲踰月之計俟某後來今欲煩藏用月初¶
<pb:KR4d0226_SBCK_002-10b>¶
下來就此寫却一兩卷孟子更得一朋友同來尤佳不煩¶
俟某下只開月便可來諸事知巳子細此子直薪米之屬¶
亦巳一一措置矣此兩日亦只因孟子理㑹得一兩條義¶
理頗分明如盡心之說舊來不曽下語覺得諸說無綱領¶
如知言𫠦發明又别是人意思試檢會一觀即見也(六君/子盡)¶
(心者也𫠦以求盡其心也/孔子從心𫠦欲心不盡用)試更求之便　見喻爲幸東山¶
一章全𩔖詩之比興蓋言聖人之道人(人字恐/當作大)而無窮進¶
之當有漸耳熟味之可見可欲之善誠如𫠦喻但行法俟¶
命一章前日草草言之不能無失更爲叅酌見告幸幸文¶
中子論聖人憂疑處又作一論題不知合如何立語只云¶
聖人憂疑如何不知可否&KR0002;可作即令諸生試爲之也伯¶
崇之僕說到官之初儘爲人理會事至於興作水利種種¶
<pb:KR4d0226_SBCK_002-11a>¶
躬親&KR0002;此不倦真副朋友之望也¶
廣之到彼有何議論叔京文字曽論著其得失否此人回¶
可示及也觀過說依舊未妥蓋此二字與中庸致曲文一¶
同致曲者非致夫曲乃因曲而加功觀過者非觀夫過乃¶
因過而觀理耳前日之說㝷當改定却得&KR0009;去¶
史記武夷集内上但史記舊㸃多悞不可憑耳大學想不¶
輟㸔誠意兩叚竟尋舊藳不見别&KR0024;去如此可令兒軰剪¶
去舊字别寫此入其間明道說人湏自知知自慊之道(止)¶
有外之心不足以合天地之心恐或舊本不載今可檢寫¶
入因&KR0024;此兩叚覺得舊說儘有合整頓處又是一畨功夫¶
耳孟說更煩爲契勘辭意或小未安一字不遺乃𫠦幸願¶
自覺語意蹇拙終不快利也¶
<pb:KR4d0226_SBCK_002-11b>¶
答擇之書并觀過說納去幸爲訂之始終條理居敬行簡¶
之說則得之矣昨答書中亦有始終一叚今不復錄去也¶
但𫠦論小人共事之說則鄙意未能無疑蓋君子隨時捄¶
世無必待學至聖人然後有爲之理又不可强其力之𫠦¶
不足挾私任智而僥倖於有成竊意惟循常守正爲可以¶
無悔顧其間屈伸變化則自有斟酌不可至於巳甚耳易¶
中論此等處當無𫠦不盡更煩考之經傳令兒軰抄出它¶
日共詳之爲佳得叔京書𫠦論如此内去一觀或能爲反¶
復之尤幸¶
通書西銘各一夲上内又一角致兼善處數日爲渠思講¶
究不精之弊恐是未能勇革世俗之學有以䧟溺其心而¶
然不及别書幸爲致此意也不得於言如某之說則見其¶
<pb:KR4d0226_SBCK_002-12a>¶
强勇迫切氣𧰼正如釋氏𫠦謂直取無上菩提一切是非¶
莫管之意如季通𫠦論則於不動心處取義殊緩兼文理¶
亦自不通湏作不字乃說得行耳¶
𫠦謂一劍兩叚者改過之勇固當如此然改過貴勇而防¶
患貴怯二者相湏然後真可以修慝辨惑而成徙義崇德¶
之功矣不然則向來竊聆悔過之言非不切至而前日之¶
書頓至於禮亦可驗也自今以徃設使真能一劍兩叚亦¶
不可以此而自恃而平居無事常存祗畏警懼之心以防¶
其源則庶乎其可耳易說三條昨亦思之此上下文夲自¶
通貫前此求其說而不得故各自爲義而不能相通耳洗¶
心齋戒特觀象玩辭觀變玩占之大者但方其退藏而與¶
民同患之用巳具及其應變則又𫠦以齋戒而神明其德¶
<pb:KR4d0226_SBCK_002-12b>¶
此則非聖人不能與精義致用利用崇德亦頗相𩔖此下¶
𫠦言闔闢徃來乃易之道易有太極則承上文而言𫠦以¶
徃來闔闢而無窮者以其有定理耳有是理則天地設位¶
而易行乎其中矣兩而生四四而生八至於八則三變相¶
因而三才可見故聖人因之畫爲八卦以形變易之妙而¶
定吉凶至此然後可以言盡耳前𫠦謂易有太極者恐未¶
可以書言也¶
綱目凡例脩立略定極有條理意義矣俟到此更商㩁之¶
但脩書功緒尚廣&KR0002;得數月全似此兩月無事則可以小¶
成矣¶
九章之目與周禮註不同盈朒恐是贏不足勾股恐是旁¶
要幸更考之見喻也小學𠕋子向時携去今告早附來𣷹¶
<pb:KR4d0226_SBCK_002-13a>¶
註此數項便可上納付匠家也子澄&KR0009;得鄂州本來今往¶
一本并唐鑑如喻遣上編懸文字亦幸早示及前日因㸔¶
孟子說覺得金聲玉振一義舊說未安即巳改定其說於¶
樂之節頗有發明未暇寫去也大抵八音金石爲衆音之¶
綱領絲竹匏土包括於中而革木二音無當於五聲十二¶
律故居最後而但爲衆樂之節不知古人巳作如此㸔否¶
耶又前日說宫懸用十二律一懸用七律判懸以下無鏄¶
鍾特磬之說不知與古法合否幸并考之也¶
示喻創艾之意甚善但密切常存戒懼之意不必如此發¶
作却未得歇滅舊病依然只在也詩傳不曽脩近㸔論語¶
却儘有合改處候脩畢試整頓詩說㸔如何但精力短甚¶
畏開卷也¶
<pb:KR4d0226_SBCK_002-13b>¶
前書𫠦云甚恨忠告之晚常時鄙笑莊周爲惡無近刑之¶
說自今觀之亦自不易也月末專望枉顧餘得靣言¶
𫠦喻自省之意甚善然恐病不在此只合且於存心處事¶
上痛自省察矯革也某求去未獲然賤迹終不能安度更¶
不報即以罪譴逐矣此間詞訴近日却絶少漸可讀書但¶
直卿旣歸復之又病數日羸甚無人商量文字都不得下¶
筆此事未知終竟如何萬一不就恐爲千載之恨也¶
季通可早來或未歸得共究此業或巳束裝亦得道間相¶
伴遊山玩水也希聖要來甚善有朋友性靜向學能思索¶
檢討者携一二人來尤佳其不能此者無益徒累人也¶
樂說巳領尚未有深觧處湏靣扣乃悉耳雅樂說後便幸¶
示及聞有安定鹿鳴譜亦望錄&KR0009;偶得新都八陳石刻本¶
<pb:KR4d0226_SBCK_002-14a>¶
納呈㸔畢却告附還其說與薛士龍者同異如何并告喻¶
及需通鑑方此修改未定舊本太略不成文字也近覺讀¶
書損耗心目不如靜坐省察自巳爲有功幸試爲之當&KR0116;¶
其効也¶
古樂之說尤荷意勤及今見之殊勝蜀公之方響也但諸¶
說中頗有未甚觧處及新書内論古錢處前後頗有相牴¶
牾者又不見今是以聲定律爲與此尺合之意耳此皆俟¶
相見靣論今日寒甚寫字不成也啓䝉之名本以爲謙而¶
反近於不遜不知别有何字可改幸更爲思費隱之說&KR0002;¶
有𫠦見湏子細寫出逐句逐字商量如何見得上下察是¶
隱處湏著力說教分明方見歸著&KR0002;只如此含糊約度說¶
得不濟事不惟人曉不得自家亦曉不得也且&KR0002;果如此¶
<pb:KR4d0226_SBCK_002-14b>¶
子細當時便合引上天之載無聲無臭以明至隱之義不¶
應却引鳶飛魚躍至顯之事而爲言却說翻了也請更思¶
之前日巳甞疑此後來子細反復逐一寫出比較見得說¶
不行此無可疑也只管如此疑無了時只費頃刻功夫寫¶
出了到寫不行處便釋然矣¶
昨日見報有因奏對極言太極之罪者累數百言大率皆¶
攻鄙說其說甚獃可𥬇不知何人𫠦發也竊恐流布諸書¶
亦不甚便更思之如何¶
二變之說甚荷見敎比因修禮編得鍾律一篇頗簡約可¶
觀大抵盡用本原之書旦夕當奉呈也糴米事適間趙簿¶
來問不知爲請此錢分付晦伯兄弟如何幸度其可否速¶
見喻當以囑趙及元善作書也但吾軰時運不好不可自¶
<pb:KR4d0226_SBCK_002-15a>¶
犯脚手然又不可不爲鄕里計也¶
平江人欲遣行磬式幸裁定示及黄鍾一均六律各隨大¶
小畫様以𫠦定古尺爲凖各餘半寸以上以備磨錯乃佳¶
仍告早示下也前日𫠦說磨崖刻河洛先天諸圖適見&KR0372;¶
君說閣皁山中新營精舍處有石如削似可鐫刻亦告以¶
一本付之先天湏刻卦印印之乃佳但篆𨽻碑子字畫皆¶
不滿人意未有可寫之人爲撓耳令伯謨篆如何¶
三圖湏作篆乃有古意便當遣人送伯謨處也但磬式股¶
鼓俱大似是誤筆今别考禮注畫黄鍾一枚去幸細考之¶
&KR0002;合如此即别爲作六枚併此付來也其厚亦有等差耶¶
或但長短不同而慱厚如一也并告依此界一側靣使有¶
定論老兄平時於此極精密不知何故今此殊草草也龜¶
<pb:KR4d0226_SBCK_002-15b>¶
兆之說未曉𫠦謂不知當近界弦處耶當逺之也又不知¶
界弦是龜中直紋耶是四外邉界也幸更批喻¶
磬式巳定但恐石璞不必太大四邉只各留半寸許可也¶
愽厚之制前書誤謂諸律一等後來細讀始知其繆耳參¶
同寫得一本稍分明俟皆了納去更煩一㸔便可刋刻矣¶
籃家墻界未得消息築者停手以待幸早&KR0009;信去得遣一¶
親信人來乃佳不然即且依界築矣切望留念省劄至今¶
不到昨夕忽夣得餘干想今日必到也鈞孫在鋪下切煩¶
三哥誨督之不可待以朋友之禮也切祝切祝南遊去住¶
當巳有决計矣¶
公濟山頭日用功夫之問見季通未有端的應答彼說雖¶
偏然吾軰之𫠦以自治者如此之鹵莾幾何其不爲不如¶
<pb:KR4d0226_SBCK_002-16a>¶
稊稗之五榖耶兩日欲奉扣因循不暇亦苦疲憊無好意¶
思遂不能及今請試加省察果以何地爲進德之基也歸¶
來又得伯㳟書云學者湏是專心致志絶利一源凝聚停¶
蓄方始收拾得上此言甚當不敢不以告也¶
某衰晚强顔力不勝事今又有經界之役此實一郡利病¶
𫠦繋不淺義不當辭巳上奏懇請今更欲得晦伯一來相¶
𦔳不知渠肯來否巳有書與之更告爲勉其行并爲遊說¶
老丈得不挽留之千萬之幸也向𫠦懇者曽爲留意否今¶
偶遣人送劉壻歸有一二十人昨承老兄有意見訪莫&KR0002;¶
就此同晦伯同途尤便過此則州郡遣人又費力矣春秋¶
之說當俟靣請或未成行千萬便録大槩見示爲幸¶
𫠦喻希真事巳語劉戎矣偶欲出縣匆匆奉報别有一二¶
<pb:KR4d0226_SBCK_002-16b>¶
事令埜專人奉扣幸垂喻中庸闕板并望早示及聞前日¶
談天甚快恨不參聴其旁耳¶
三日來發熱昏冐不識何證藥物雜進殊未見效良以爲¶
撓𫠦喻朝聞夕死之意不勝歎服然老人之學要當有要¶
約處恐非儀禮之𫠦及也費隱之說非不欲剖析言之但¶
終覺費力强說不行不免且仍舊耳二書脩改處想巳了¶
幸早&KR0009;及¶
　項平父劉公度同日遭章必是理會道學公事項罷新¶
　任劉&KR0024;外也¶
聞到黄蘖想遍遊一帶名山多得勝槩然遂欲盡發天地¶
之藏則廱痔果蓏之不能無憾於見傷因便寓此敬問還¶
期¶
<pb:KR4d0226_SBCK_002-17a>¶
諸書巳領劄子又略脩改說得稍平人亦多說恐有此嫌¶
鄙意獨謂此乃實情無可疑者事定乃知其不誤也¶
某杜門如昨無足言請祠人未歸&KR0002;得如此占幸甚但恐¶
消詳未盡耳三聖必不我欺也聞林又請對乞與論者廷¶
辨且攻横渠甚急上皆不領慚沮而退未知竟如何¶
某𫠦遣請祠人竟未歸不審何說利往之亨竊恐未可必¶
也又爲部中送磨勘告來今日又不免遣人辭之此又是¶
别一頭項費分踈然亦無甚利害也别&KR0083;𫠦示詞雖迂緩¶
而意實詆忤却恐未便𫠦與元善書則今早𫠦遣人方行¶
湏後便方得附去某書中只如&KR0004;議萬一不及救止則此¶
亦無甚利害與某事體自不同不必過疑也儀象法要昨¶
因子莊過此再㸔向來不相接處今巳得之元來文字只¶
<pb:KR4d0226_SBCK_002-17b>¶
要熟㸔本義巳略具備覺取象之說不明不甚快人意耳¶
今文之誤先儒舊說可證驗處甚多𫠦欲改更皆非今日¶
之臆說也俟月末携去㸔恐人多㸔不得耳因其人還附¶
此不知便得逹否¶
方才仲文字正㝷不見疑智夫借去乃在書府幸甚因便¶
示及也渠深爲　壽皇𫠦知自今觀之不爲不遇猶復齟¶
齬如此是可歎也¶
　味道歸來說曆書就篇伏惟驩慶恨未得窺藩籬也¶
律圖想甚可觀然其聲湏細考之令有定論乃佳切在處¶
心平氣不可有毫髪偏滯之私也¶
病之復作次第亦是出謁太早𫠦致前日固嘗奉告且勿¶
出入不惟可養疾亦且避得招呼之煩今湏且切守此戒¶
<pb:KR4d0226_SBCK_002-18a>¶
也此外只得寛以處之平日學問正要此等處得力也前¶
書𫠦扣一哥之行來喻如此是决不可行矣直卿只可往¶
來相伴决不能終&KR0010;守諸㓜童謙之聞欲赴&KR0024;又未必可¶
挽而行期巳迫思之只有鉛山徐子融老成有守常作小¶
學巳往招之又未知其能逺適與否耳¶
辭免文字甚遜然不至全然無骨甚荷憂念也元善書旦¶
夕遣人即付去律歴乃千古事數日細思伊川上富公書¶
此事亦使人不能忘但今日月巳迫元善之計亦未必行¶
近日得其書云議禮正冗未暇言政恐雖言亦不効蓋覆¶
按使還又附前議&KR0002;果如元善前書之云令人痛心但不¶
容効力無可柰何耳直卿前日有人來書中都不說及通¶
書注答書亦忘督之&KR0002;有便往可問之太極西銘前日忘¶
<pb:KR4d0226_SBCK_002-18b>¶
記附去今付此人幸視至郭頥正編射法及馮侯者可并¶
刋行恐力不足即因見夣傳爲言在渠爲之不難亦是適¶
用文字殊勝時文也¶
徐貢父兄弟又遣人來奉邀計湏歸來方得赴其約然自¶
此亦當重然諾庶得安居爲著書養性之計只管如此衝¶
寒冐熱東西游走似非老大𫠦宜尤非𫠦以學安樂祖師¶
之𫠦行也¶
　適見小報元善巳得浙西提舉計是見闕就彼便赴上¶
　矣暦事當且悠悠然及此成書以俟來者亦非細事也¶
　但疑其不可就者非特趙君一祛此惑亦快事耳它日¶
　過此略帶草本來及新製律管及書俱來爲佳俗樂文¶
　字亦欲就借¶
<pb:KR4d0226_SBCK_002-19a>¶
鴻羽可用爲儀不知如何觧先儒𫠦謂進退可法者不知¶
本文有此意否耶&KR0002;如鄙意𫠦釋則不如曳尾於泥中也¶
眩運之疾&KR0002;得靜以養之自當安定今乃汩汩應接如此¶
何由可已如某目疾亦是如此今乃終日冩書不得一舉¶
首勢必𩀱瞽而後巳耳集注事前日巳失䆒治今當爲料¶
理可便作一狀來送邑中行遣也來春欲一到精含或能¶
俱行即同往觀尤佳然湏有𫠦託以爲詞乃爲便也¶
啓䝉中欲改數處今籖出奉呈幸更審之可改即改爲佳¶
免令舊本流布太廣也但恐不好㸔亦無柰何耳¶
　費隱儘有說但日間稍得閑坐又貪温卷工夫不暇安¶
　排文義耳¶
廟記巳領極荷指誨&KR0004;欲詳記其本末守禦計謀後覺字¶
<pb:KR4d0226_SBCK_002-19b>¶
數太多稍稍　此然巳覺繁冗矣却是台人¶
得說　節費却言語也其守城録台¶
■流傳今但如此提起有眼目者自應　報狀岳麓¶
圖巳附去矣¶
前日𫠦扣竟當如何幸早見教以觧煩惑幸甚幸甚諸事¶
却未聞焚㓕之命中庸必巳了矣早得數本爲惠幸甚幸¶
甚¶
得履之書如此亟以奉呈恐欲預有𫠦處也然不必匆匆¶
但當有以待之耳葉正則遭論鐫兩秩罷去(并毁其/書板)章中¶
巳見及名次甚高與履之𫠦云相表裏勢只旬月間湏有¶
處分又聞前日寒泉㑹哭巳有告言路者周元興聞之城¶
下呉生赴省歸者云然當非妄傳亦可略語韜仲也¶
<pb:KR4d0226_SBCK_002-20a>¶
昨日亦嘗上狀不知何故未逹今早又以中庸集略附劉¶
醫乃昨日遣書時𫠦遺也今想皆巳到矣雨勢如此豈登¶
山之時乎需藥遣去然恐不&KR0002;安樂師翁𫠦云病前自防¶
也專門之誚正卞公𫠦謂執鄙吝者非壼而誰然今日聞¶
公試之日諸生簾前一語尤可絶倒它日當自聞之也近¶
報十五日　車駕巳與　中宫同詣重華終日乃歸軍民¶
相慶恐欲知也¶
長沙之行幾日可歸益公相見亦何言耶閣記不敢辭但¶
恐病中意思昏憒未必能及許教未替前了得耳向見薛¶
象先盛稱其人今讀其書乃知講於陸氏之學者近年此¶
說流行後生好資質者皆爲𫠦擔閣壞了甚可歎也¶
某病軀粗徤但自春夏來一向闕雨五月以前祈禱猶有¶
<pb:KR4d0226_SBCK_002-20b>¶
應農功巳粗可觀而六月半後遂不復雨聞得數里間一¶
兩刻沾洒殊不周足今早禾損及八九晚田亦未可知&KR0004;¶
欲此月丐祠而事勢如此如何敢求去只得盡力捄荒耳¶
楊簽又以憂去新官未到今只有星子老令相與同憂更¶
無分毫好况也然諸司巳有不相容者旦夕或以劾去不¶
可知但自不敢求耳¶
二書并碑却告因便示及索詩當時做得數語後來多事¶
今已忘之矣白鹿春卿必能言曲折田巳撥得些小然亦¶
非乆計要之此等興廢有時&KR0002;無人主張讀書即有田亦¶
無益耳諸刻今附去一角雲谷大隱兩處如何得馬道士¶
書云巳開堂基招得一道人在彼計湏量與口食告就雲¶
谷支也¶
<pb:KR4d0226_SBCK_002-21a>¶
細看啓䝉巳不必改只如前日𫠦說改定一句足矣通書¶
樂上章萬物咸&KR0002;下𣷹觧三綱名件想已有矣又欲於齊¶
肅之意下𣷹故希簡而寂寥耳刑章十二當作十一以象¶
再閏欲𣷹五嵗之象掛一一也揲左二也扐左三也揲右¶
四也扐右五也只作注字亦得¶
易圖甚精但發例中恐不能盡述當略提破而藉圖以傳¶
耳陳法大略亦可見當如近日𫠦說但未能洞曉其曲折¶
耳樂圖煩更問子本此只有十二様而調名之多何耶琴¶
說亦告㝷便示及千萬¶
因山之日巳迫而未有定議有　詔集議㝷復中輟昨日¶
不免入狀議之未知如何也大學後來道中又改齊家治¶
國章兩處不知曽爲刋否¶
<pb:KR4d0226_SBCK_002-21b>¶
前日𫠦論非欲求容正爲當靈者不靈恐造物者亦將無¶
以爲造物耳然此事如此似已多時戰國只孟子是理㑹¶
得底餘人如醉如夣也¶
北方之傳果爾趙巳罷去蓋新用李兼濟爲諌官一章便¶
行未知誰代其任此可深慮某辭免未允而趙巳見諸令¶
復如此更當費力耳相知者且如此况新來者情意不通¶
未必以爲事也¶
某昨日冐雨登龍湖幸無它但路滑狼狽耳書堂高敞逺¶
勝雲谷武夷亦多容得人他時儘可相聚也¶
求放之說其妙無窮湏實用功乃見之耳¶
養正來辱書乃聞閣中之疾未巳未能此來殊以悵惘某¶
此無它但爲通鑑課程𫠦迫無復優游濳玩之功甚思講¶
<pb:KR4d0226_SBCK_002-22a>¶
論耳巳㸔到後漢章帝處只三四日當畢向後功夫却不¶
多矣不免且那功夫了却易說未能審思不知能中理否¶
南軒巳過上饒得書書中一&KR0083;上呈幸爲訂之并昨𫠦說¶
嘗論著者携以見示幸甚幸甚遺文上納二録已領昨伯¶
崇借遺書三𠕋&KR0009;還乃不知分付何人至今根究未得極¶
以爲撓蓋此本最精比老兄本後來又正了數字也¶
伯諌書中說託料理孟子集觧今納去舊本兩𠕋更拾遺¶
外書記善錄龜山上蔡錄游氏妙㫖庭聞藁録五臣觧(取/范)¶
(吕二/說)各自抄出每段空一行未要寫經文且以細書起止¶
寫之俟畢集却剪下粘聚也每章只作一段章内諸說只¶
依次序列之不必重出經文矣兩匠在此略刋得數行矣¶
字畫頗可觀未可印未得&KR0009;去也但此間獨力深恐校讐¶
<pb:KR4d0226_SBCK_002-22b>¶
不精爲後日之累耳向來見它人刋書重於改&KR0024;今乃知¶
其非𫠦樂大抵非身處之則利害不及而心乃公耳¶
前書𫠦喻公濟論難反復之語不謂其𫠦見乃如此初欲¶
歸塗過之今日巳迫矣恐未能但恐終亦難話也金聲玉¶
振之說皆未盡數日客冗撥忙次得數語如此今以上呈¶
可否俟報某來晚定歸亦帶過呈伯諌也孟子觧㸔得兩¶
篇改易數處頗有功但塗抹難㸔無人寫得一草本大家¶
商量爲佳倉司程書巳了有本在此俟來日觀之也濟之¶
同且在天然果如何耶¶
律說幸寫&KR0009;但以聲定律及均絃用聲之說非靣莫扣爲¶
可恨不知幾時可相會寒泉精舍才到即賀客滿坐說話¶
不成不如只來山間却無此擾公濟亦每以此爲言也歷¶
<pb:KR4d0226_SBCK_002-23a>¶
法恐亦只可略說大槩䂓模蓋欲其詳即湏仰觀俯察乃¶
可驗今無其器殆亦難盡究也大學等巳令進之料理矣¶
或入大源告爲致問公濟旣平心和氣以觀義理之𫠦在¶
則不患無鄰矣草絶交之書似於禪學亦未得力也觀過¶
之說竟未安嘗思之矣¶
禮記納去歸來未暇子細再㸔恐可抄出逐段空行剪開¶
以𩔖相從蓋𫠦取之𩔖不一故也四十九篇昨來分成七¶
𩔖(曲禮冠義王制禮運/大學經觧䘮大記)試用推排喻及以參得失如何大¶
學亦脩成一書適詳略之中細㸔舊本乃大有不滿意處¶
又當脩改也¶
欲買淳熈編𩔖一本煩爲問不知直幾何便批報當遣人¶
齎錢去取臨老旋學做官甚可𥬇也或有可取處得便令¶
<pb:KR4d0226_SBCK_002-23b>¶
此人取帶歸却納錢去還之尤便耳¶
　鴻羽爲儀恐只是可爲旌旄之屬無進退以禮之意也¶
　如何&KR0002;然則誠不如曵尾泥也矣¶
中庸首章更欲改數處第二版恐湏換却第二版却只刋¶
&KR0024;亦可然想亦只是此處如此後來未必皆然也且催令¶
&KR0024;了此數版并詩傳示及也來日取得來教却别上狀¶
　中庸𫠦改皆是切要處前日却慢㸔了𫠦以切巳功夫¶
　多不得力甚恨其覺之晚也大學亦儘有整頓處亂道¶
　誤人可懼可懼¶
　啓䝉前日𫠦改尚欠數字頗覺之否通書注頗佳當携¶
　徃觀也¶
東行有日幸早見過爲兩夕之留也北風未聞想只是虚¶
<pb:KR4d0226_SBCK_002-24a>¶
聲或其境内自擾擾耳¶
𫠦議可善處之母至過甚爲佳&KR0205;忘其怒而觀理之是非¶
此前賢大公順應之要法也¶
　數日相聚頗覺兼善有怠緩駁雜之病而季通責善傷¶
　於急迫又雜以嘲玩似非以文會友之道臨行匆匆忘¶
　說願各矯𫠦偏以副𫠦望幸甚幸甚¶
子仁留此數日稍欵巳勸令不如且讀書理會義理無爲¶
苦用力於文字間也¶
　太極說脩定削去後語只作一綂論意似亦無不盡也¶
　西銘說在後煩爲細㸔携過見喻¶
伯諌書𫠦說功夫甚善但𫠦以見推者過當使人慚怍不¶
知𫠦措耳時學波蕩至此雖細故亦可驚歎柰何柰何克¶
<pb:KR4d0226_SBCK_002-24b>¶
巳贊𫠦疑不知云何因便見示¶
自覺浸有寛平氣象甚善甚善㴠泳不巳意味當益深長¶
耳二友講論不廢然未值大節目也¶
盡心說録呈并呈兼善叅詳(有未/當處)却以見喻且勿令齋中¶
諸生傳寫也前日𫠦&KR0009;諸說有便并望反復¶
　公濟伯諌得書否某歸塗過伯諌見收公濟書大段手¶
　忙脚亂也大學誠意之說以再觀之果如𫠦論想它書¶
　似此處多湏一一整頓也¶
　通鑑節只名綱目取舉一綱衆目張之義條例亦巳定¶
　矣三國竟湏以蜀漢爲正綂方得心安耳¶
適巳奉狀尋大學章句詳本不見不知在書府否如在告¶
帶來參同契并携來㸔也¶
<pb:KR4d0226_SBCK_002-25a>¶
　有歸藏否有即借來校此間𫠦藏者似恐■只是僞書¶
　也¶
前日匆匆忘記靣扣大予樂是後漢樂名本史志必有之¶
王朴之云亦是以一爲正以一爲變但當時未知變律之¶
說故以其半爲清耳要之終不是也來書且留篋中以俟¶
靣質¶
日邉人尚未還未知行止之决𫠦示卦象恐當以復卦爲¶
主則揚庭孚號更不着矣有攸往夙&KR0123;而仐不可以夙則¶
有復而巳恐終當用此占也¶
祠堂記及韜仲書付去人更一書與劉公度託渠寫彼中¶
相去不逺也克巳課程只是語録中說常有簿子記言動¶
之得失者是也惺惺語亦是其持敬法耳¶
<pb:KR4d0226_SBCK_002-25b>¶
季通無事更能一來否游誠之得書方自武昌趨長沙矣¶
分韻詩當時做不成今巳忘記&KR0002;能再來當爲&KR0024;亡也¶
　法器都未見都昌一二士人好資質然亦無意於此蓋¶
　是蕭果卿親戚念得蘇文熟了壞了見識也可惜可惜¶
　都昌黄氏向來見喻减價糶米人甚賴之今出榖萬斛¶
　賑糶巳牒請與縣官同措置捄䘏矣¶
旋運只是勞心之𫠦致小試參同之萬一當如牛刀割雞¶
也至之兩日在此察其意必不校此當更委曲曉之耳¶
李將&KR0002;得此人之力真是笑啼俱不敢矣可付一𥬇也暦¶
議必有𫠦付但今思之不得其說乆當自出也𪧐逋令埜¶
具禀甚愧遲緩幸更少寛也¶
建陽事竟如何緩急之間切冝善處爲佳耳某前月晦日¶
<pb:KR4d0226_SBCK_002-26a>¶
巳交郡事以常情論之亦不至甚費料理但衰晚自不當¶
出又閑散之乆不能堪此煩碎又不能似衆人漶漫不省¶
事初到甚覺勞弊此兩日方少紓更㸔旬日又如何也大¶
抵是不可乆住夏未湏力請而歸耳昨日至學中爲諸生¶
說大學自此二七日即一到見謀作濂溪祠堂廬山有陶¶
淵明劉凝之遺迹亦漸次表章之比罷歸日湏皆可畢事¶
也但恐迂繆伉拙時論不見容即又未知如何耳山水之¶
勝目𫠦未覩埜歸必能略言之意欲老兄一來又不能辨¶
人去取巳屬平父恐可借僕馬一來甚簡便也¶
一出又半月臨出城值石宰與順之擇之更一二朋友來¶
遂留北巖兩日同途至建陽而别匆匆急欲歸奉祀事故¶
不及遣人相報然數日相聚亦苦人多不得子細講論未¶
<pb:KR4d0226_SBCK_002-26b>¶
覺有深益也寒泉拜掃湏在後月五六後事畢即上廬山¶
遣人相報幸爲一來前嘗有書與小僧說令奉白及此春¶
雨種植少竹木亦道欲游之意胡爲乃不逹此意耶更有¶
一小詩謾録呈山頭如有功役可及吾人在彼指撥了之¶
爲佳小僧稍知向前否更望提耳痛教告之也作文之病¶
時偶論及此耳欲稍加潤縟亦不難但亦使急性不得恐¶
愈草率耳¶
　横渠集告付下婺州用川夲刋成欲&KR0009;此令&KR0024;𫠦無也¶
　僧兒云伯㳟說𫠦選之文取其備衆軆或䟽通或典重¶
　或寛或緊或反復曲折耳¶
陳法雖精而旗鼓如此得無有誤三軍耳目耶甚可𥬇也¶
或問寫本巳檢得令納上告令寫訖便附下恐又有差互¶
<pb:KR4d0226_SBCK_002-27a>¶
要此作底也¶
到三山見膚仲煩致意𫠦囑文字昨在五夫巳爲具草歸¶
來一向擾擾又縁卜葬未定心緒紛亂不暇整頓幸且體¶
悉向後&KR0002;得功夫即爲改定&KR0009;去不然不湏等&KR0049;送終是¶
大事此是浮文自古未聞有無銘而不葬者切不湏等候¶
也見趙南紀亦煩致意¶
𫠦喻謹悉恨未得登山以觀㶑灔深碧之地它非𫠦及也¶
太極文字儲宰云巳録&KR0009;并某書及中庸或問下𠕋小簡¶
皆往何爲今尚未到一哥𫠦&KR0009;集略便令對讀旦夕納去¶
不及别作答也封牌𫠦喻得之但不見三書之意不知改¶
之爲三如何留䟽僞學以上下文考之正謂永嘉耳¶
中庸章句比略脩定不知可旋開否如欲之煩二哥帶寫¶
<pb:KR4d0226_SBCK_002-27b>¶
白人來¶
詩傳中欲改數行乃馬莊父來說當時㸔得不子細只見¶
一字不同便爲此說今詳㸔乃知誤也幸付匠者正之便¶
中印一&KR0083;來中庸必巳了矣¶
後山米事&KR0002;爲鄉里之計實爲利便但爲身謀則吾人今¶
日是何等時節運氣而可爲此耶&KR0002;必欲爲之亦湏先踏¶
逐得能&KR0018;荷得底人一以付之而吾無預焉乃爲庶幾不¶
然則徒使呫呫者得動其喙區區相愛之深不敢以此奉¶
贊也¶
示喻筮法如此甚平正簡便不知何故本法却不如此恐¶
别有意指也試更推之如何(恐在老者陽多隂少則終爲/陽者少在少者隂多陽少則)¶
(定爲陽者亦少乃陽貴隂賤/吉少凶多之意不知如何)小學誤字再納去數&KR0083;封靣¶
<pb:KR4d0226_SBCK_002-28a>¶
只作武夷精舍小學之書可也¶
旋暈之疾正當靜養𫠦需儀禮殊非急務且其本只兩卷¶
餘是先人㸃其後乃某續㸃比更欲詳考則巳憚其字小¶
而不敢讀矣恐亦不能無誤不足傳後也細民艱食焦熬¶
柰何氣象不佳今(今恐當/作令)人不知惜(惜恐當/作措)身之𫠦不謂¶
事勢急迫至此也¶
王朴不知變律之法而自中吕再生黄鍾則圓不得不爲¶
黄鍾之半以爲情聲矣但今變半等律亦生於極其本則¶
十三弦者皆黄鍾耳薛宣等事取其一切果斷爲賢於今¶
之謬政耳豈以其爲可法哉(情恐當/作清)¶
某見治再祠之䟽未能得了更三五日方得遣人此請度¶
必可遂憂世之心報主之願雖不敢忘然綿力薄材了得¶
<pb:KR4d0226_SBCK_002-28b>¶
甚事不如且跧伏過此殘生也¶
印書之舉不謂末流之弊一至於此但當速去無可疑者¶
必不可轉則&KR0033;捐之耳平生無𫠦不捨而眷眷於此耶要¶
之范六丈真聖人也¶
章丈敦勸之意甚厚得伯㳟書亦云爾但冐恩重疊前後¶
相妨如擔子輕重他人不覺惟擔不起者自知之耳&KR0002;辭¶
不得勢湏别作出場不可又似前年喑黙而冐受也¶
晦庵先生朱文公續集卷之二¶
　　　　　　　　　　　　　　福州府儒學訓導舒鏊校¶
