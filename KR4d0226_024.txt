# -*- mode: mandoku-view -*-
#+TITLE: 晦庵集
#+DATE: 2015-09-23 10:22:17
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 24

<md:KR4d0226_SBCK_024-1a>¶
　　　與鍾戸部論虧欠經總制錢書¶
二月一日具位朱熹謹東向再拜致書侍郎右司執事
熹¶昨得見執事於省戸下忽忽五年矣中間執事來使
閩部¶熹是時方退伏田里有俯仰出入之故雖不得瞻
望履舄¶之餘光亦嘗以章少卿文所致書輙為數字之
<pb:KR4d0226_WYG_024-1b>
記以通於¶左右是後乃不復敢有所關白不自知其果
能達視聽否¶也比來同安跧伏簿書塵土中乃聞執事
復為天子出使¶巴蜀萬里之外弛去逋負緍錢之在官
者以數百巨萬計¶弭節來還天子嘉之下所議奏於四
方擢執事置尚書省¶為郎以計六曹二十四司之治可
謂寵且榮矣又以執事<md:KR4d0226_SBCK_024-1b>¶通於君民兩足之義俾執事攝
貳於版曹務以均節財用¶便安元元為職除日流聞四
方幽隱無不悦喜以為執事¶必能以所嘗施於蜀者惠
<pb:KR4d0226_WYG_024-2a>
綏此民寛其財力之所不足以¶助天子仁厚清靜之政
也今執事之涖事數月矣四方之¶聽未有所聞也熹不
佞竊有所懐敢以請於下執事蓋熹¶聞之天子憫憐斯
民之貧困未得其職故數下寛大詔書¶弛民市征口筭
與逃賦役者之布又詔税民毋㑹其踦贏¶以就成數又
詔遣執事使蜀弛其逋負如前所陳者熹愚¶竊以為此
皆民所當輸官所當得制之有義而取之有名¶者而猶
一切蠲除不復顧計又出御府金錢以償有司是¶天子
<pb:KR4d0226_WYG_024-2b>
愛民之深而不以利為利也明矣而况於民所不當¶輸
官所不當得制之無藝而取之無名若所謂虧少經總<md:KR4d0226_SBCK_024-2a>¶制錢者乎熹以謂有能開口一言於上以天子之愛民
如¶此所宜朝奏而暮行也而公卿以下共事媕阿莫肯
自竭¶盡以助聰明廣恩惠前日之為戸部者又為之變
符檄急¶郵傳切責提刑司提刑司下之州州取辦於縣
轉以相承¶急於星火奉行之官如通判事者利於賞典
意外督趣無¶所不至此錢既非經賦常入為民所逋負
<pb:KR4d0226_WYG_024-3a>
官吏所侵盜而¶以一歲偶多之數制為定額責使償之
(又如合零就整全是經總制錢今年¶二/税放免今年虧欠必多亦不可不知也)自戸部四折而
至於縣如轉圜於千¶仞之坂至其址而其勢窮矣縣將
何取之不過巧為科目¶以取之於民耳而議者必且以
為朝廷督責官吏補發非¶有與於民也此又與盜鐘掩
耳之見無異蓋其心非有所¶蔽而不知特藉此為説以
詿誤朝聽耳計今天下州縣以<md:KR4d0226_SBCK_024-2b>¶此為號而率取其民者
無慮什之七八幸其猶有未至於¶此者則州日月使人
<pb:KR4d0226_WYG_024-3b>
持符來逮吏繫治撻擊以必得為效¶縣吏不勝其苦日
夜相與撼其長官以科率事不幸行之¶則官得其一吏
已得其二三並緣為姦何所不有是則議¶者所謂督責
官吏者乃所以深為之地而重困天子所甚¶愛之民也
夫吏依公以侵民又陽自解曰此朝廷所欲得¶非我曹
過也夫愚民安知其所以然者何哉亦相聚而怨¶曰朝
廷不䘏我等耳嗚呼此豈民之所當輸官之所當得¶者
耶其制之無藝取之無名甚矣夫以天子之愛民如此
<pb:KR4d0226_WYG_024-4a>
彼所當輸當得有藝而有名者猶一切出捐而無所吝
况¶如此者惟其未之知耳一有言焉其無不聽且從矣
而獨¶愛其言者何哉是執政任事之臣負天子也執事
誠能深<md:KR4d0226_SBCK_024-3a>¶察而亟言之使所謂虧欠經總制錢者一日而
罷去則州¶縣之吏無以藉其口而科率之議寢矣然後
堅明約束痛¶加繩治敢以科率病民者使民得自言尚
書省御史臺則¶昔之嘗為是者其罪亦無所容矣於以
上廣仁厚清靜之¶風下副四方幽隱之望無使西南徼
<pb:KR4d0226_WYG_024-4b>
外巴賨卭莋之民夷¶獨受賜也豈不休哉豈不休哉熹
疎遠之跡於執事有先¶君子之好而亦嘗得一再見辱
教誨焉今也執事適在此¶位為可言者誠不自知其愚
且賤思有以補盛德之萬分¶故敢獻書以聞惟執事之
留意焉方春向温伏惟益厚愛¶以俟真拜不宣¶
　　　與李教授書¶
竊惟朝廷興建學官以養天下之士使州之士以學於
州<md:KR4d0226_SBCK_024-3b>¶縣之士以學於縣以便其仰事俯育之私而非以别
<pb:KR4d0226_WYG_024-5a>
異之¶也然其制財用之法所謂贍學錢者蓋州縣通得
用之今¶執事之議於提學司曰業於州者得食於縣官
而業於縣¶者無與焉以熹觀之朝廷立學養士之意與
夫制財用之¶法似皆不如此今且置此而以私言之蓋
朝廷以執事宜¶為人師故以執事教泉之人為士者執
事固不得而盡教¶之雖使教不能盡亦不愈於坐而棄
之乎今執事之議曰¶使縣之任其費執事以為縣將焉
取之於民者¶悉矣今兹民力困竭官吏愁勞日不暇給
<pb:KR4d0226_WYG_024-5b>
而責之以此是¶其不能有以教而將直棄之明甚於執
事不為有補執事¶何苦而必行之以棄此縣之人也如
曰縣學所以教者不¶能如州則諸縣者熹所不能知如
熹所領學其誦説課試<md:KR4d0226_SBCK_024-4a>¶大小條科熹自以為亦無甚愧
於執事之門而其師生相¶接之勤則竊自隱度以為雖
執事力或有所未能也謂宜¶得在假借之域而反以例
削之使不得自盡此何説哉熹¶已具公狀申禀而以此
私於左右伏惟思究朝廷立學養¶士之意而攷其制財
<pb:KR4d0226_WYG_024-6a>
用之法痛念吏民之艱弊而深察熹¶之所領其於州縣
有異焉於不可與之中捐而與之亦所¶以視髙明之意
有在而不專於已勝足以勸其能者而不¶能者知所厲
焉又况理法有可與者乎干冐威嚴不勝皇¶恐¶
　　　答陳宰書¶
昨夕坐間䝉出示廣文公書似未見察者聊陳其一二
李¶君兄弟之賢聞於閩中熹少時見諸老先生道語其
故心<md:KR4d0226_SBCK_024-4b>¶甚慕之及來此道過三山乃識其兄迂仲即之粹
<pb:KR4d0226_WYG_024-6b>
然而温¶無諸矜争之色時未識李君以謂其猶兄也至
官未久聞¶其分教是邦心甚喜以為所領縣學事有相
關者當大得¶其力助故事有可不可未嘗不因書文以
喻意指而不意¶其怒至此也熹所辨七事如左李君書
以為熹有少年鋭¶氣嘗為論事者當以事理之長短曲
直而不當以其年之¶先後若直以年長者為勝則是生
後於人者理雖長而終¶不可以自伸也又謂奚不於監
司郡守前論列此李君之¶所能而熹誠不敢也所以然
<pb:KR4d0226_WYG_024-7a>
者直不欲以監司郡守之勢¶脅持上下耳此李君之所
能而熹誠不敢也李君又自謂¶本無欲勝人之心止是
推車欲前耳異哉李君之欲前其¶車也獨不思夫郡縣
之學本一車耶譬則郡其軫蓋而縣<md:KR4d0226_SBCK_024-5a>¶其衡軛也後其衡
軛而獨以蓋軫者驅馳之曰吾欲前此¶耳此熹所不曉
也又謂四分錢乃郡縣學通得用熹既留¶其二而歸其
二於郡學矣尚何言使縣不得用其二分是¶猶州不得
用其二分也假糧於道是乃前所謂自備錢糧¶者奚獨
<pb:KR4d0226_WYG_024-7b>
縣學則可而郡學則不可乎推此言之前李君所¶自謂
無勝人之心者熹不信也又謂郡學泉州學也同安¶學
同安縣學也各盡力於其中耳此又不然熹前疏所陳¶
云云者非以自髙乃所以極論究心一二而求見哀於
李¶君外自有一州之教官上為丞相所自擇用下與大
府部¶刺史分庭抗禮而熹銓曹所擬一縣小吏而敢有
勝之之¶心乎今李君所云無乃與熹之私指謬也又謂
熹不能有¶所養而於此未能自克此則中其病但熹所
<pb:KR4d0226_WYG_024-8a>
争乃公家事<md:KR4d0226_SBCK_024-5b>¶無毫髮私意於其間此固官長之所深知
而其戒熹敢不¶思也熹已謝學事但此色官錢終不可
失蓋此乃同安一¶縣久遠利害非吾人所得用以徇一
旦之私伏惟持之不¶變以幸此縣之人而以熹所陳者
曉李君無深怒也李君¶書與熹前所為劄并封納呈他
尚容靣究¶
　　　與黄樞密書
竊¶聞敵酋隕命種人遁走淮北遺民悉降我師此蓋天
<pb:KR4d0226_WYG_024-8b>
命¶眷顧宗廟社稷之靈廓清中原以全畀付莫大之慶
海内¶同之然熹之愚慮獨不勝私憂過計敢以布於下
執事蓋¶自戊午講和以至於今二十餘年朝政不綱兵
備弛廢國¶勢衰弱内外空虚近歲以來天啓聖心稍加
振理始復漸¶有條緒然宿弊已深非得同心同德之臣
素為海内所屬<md:KR4d0226_SBCK_024-6a>¶望者為之輔佐進賢退姦修滯補弊要
之以盡而持之以¶久使其勢翕然而大變則未可以有
為也前日不量事勢¶亟下親征之詔則既失之易矣然
<pb:KR4d0226_WYG_024-9a>
理直言順庶幾有成事¶同發機有進無退而曠日引月
不聞進發之期任國政者¶不聞有冦忠愍之謀典宿衛
者不聞有髙烈武之請使諸¶將惰心六軍解體敵騎横
突深入兩淮兵少而敵益彊事¶急而糧已匱於是戒嚴
未及兩月而募兵科借之禍已及¶民矣向非天佑皇家
降罰於彼則勝負之决蓋未可知今¶日之事其不可謂
諸公謀於廟堂之效羣帥攻城野戰之¶功亦已明矣愚
謂正宜君臣相戒兢慎袛肅改圖柄任益¶修政理以答
<pb:KR4d0226_WYG_024-9b>
揚上天眷顧之命不宜坐虞鄰國之難以幸¶為利而遽
自以為安也抑今中原之地幅員萬里敵人奔<md:KR4d0226_SBCK_024-6b>¶走震駭
之餘力未能争朝廷坐視而不取則持計取之則¶功緒
廣而勞費多此正安危得失之機差之毫釐繆以千¶里
不可以不審也熹竊以為必能因其人以守因其糧以¶
食使東南之力不困然後根本固而不摇必有以大慰
其¶來蘓之望而深結其同濟之心使西北之情益堅然
後藩¶籬密而可恃必使敵人他日痛定力全之後不能
<pb:KR4d0226_WYG_024-10a>
復窺吾¶盧龍之塞然後朝謁陵廟還反舊京之事乃可
言也不知¶今日朝廷之上侍從之列誰為能辦此者獨
舊人之賢起¶而未用者一二公使之出則重於今日視
師之人授之政¶則賢於今日秉鈞之士獨恐朝廷終不
聽用則無如之何¶耳失今不早為計敵人士馬精彊固
未有損今兹所失獨¶完顔亮一夫耳萬一旬月之間復
悉其衆挾其喪君之恥<md:KR4d0226_SBCK_024-7a>¶以來修怨於我不知朝廷之議
復以何計禦之歛民則民¶憔悴而不堪募兵則兵脆弱
<pb:KR4d0226_WYG_024-10b>
而無用將據中原而與之争¶則形勢未習將棄中原而
守淮泗則恢復無期不知議者¶何以處此茍處之未審
而曰姑又以待天幸之來則非愚¶之所敢知者是以私
憂過計夙夜拳拳而不能已也顧衰¶病之餘氣短辭拙
不能言利害之實然其大要不遠是矣¶閣下以道學履
踐致身廟堂在諸公間最有人望故熹敢¶以此言進觸
冐威尊皇恐無地狂妄之罪惟左右者裁之¶
　　　答陳漕論鹽法書(季若/)
<pb:KR4d0226_WYG_024-11a>
熹昨承垂示鹽法利害累日究觀竊以為適今之宜莫
便¶於此及詢諸鄉人則其説不無同異不敢不以聞蓋
問之¶崇安之人則比其舊費畧有所省無不以為便者
問之建<md:KR4d0226_SBCK_024-7b>¶陽之人則云千金之産今日買鹽所折不過千
錢而新法¶輸錢半倍其舊又須出錢買引鹽食之計引
鹽至建溪上¶流比之今價亦不能甚賤則其為利為害
未可知也兩邑¶之數具之别紙可見其實又不知他邑
如何爾然熹竊謂¶法之大體實已利便蓋彊弱均敷已
<pb:KR4d0226_WYG_024-11b>
寛下貧應役之民便¶省賠費又凡種種弊倖皆無所自
而作固不可以輕變但¶更須博盡衆謀多方措置使輸
錢之數比舊稍輕買鹽之¶價比舊頓減即公私兩便法
可久行若其不然則官戸豪¶宗昔幸免而今例輸者横
議紛紛必有所緣而起雖有良¶法美意不可行矣竊嘗
思之引價之所以貴以引額之數¶拘之也本錢之所以
多以所支之數取之也此鹽之所以¶貴也賣引之額所
以㣣以所運之數拘之也海船之錢所<md:KR4d0226_SBCK_024-8a>¶以取以般運之
<pb:KR4d0226_WYG_024-12a>
費計之也此計産輸錢之所以重也欲致¶二利去二害
在乎罷海倉之買納而已矣誠能罷海倉及¶下四州諸
縣之買納而使客人請引南自漳泉北至長溪¶各從便
路徑就埕戸買鹽興販則引價可減本錢可輕而¶鹽賤
矣引額可增海船可罷而計産所輸亦薄矣夫海倉¶為
鹽法蠧害之根本使臺知之詳矣下四州諸縣買納之¶
弊不異乎海倉而漳州以盜賣合支産鹽重為民害使
臺¶知之亦詳矣使其無害於今日所議之法猶將廢置
<pb:KR4d0226_WYG_024-12b>
以蠲¶積弊况所以增官鹽之價而厚私鹽之利者皆在
乎此豈¶可以不罷而改圖其新乎夫賣引之額以上四
州逐年運¶到一千萬斤者為率而海倉每歲所取亦止
此數尚有乏¶絶不繼停留綱運之時故引價至於二十
三文而患其貴<md:KR4d0226_SBCK_024-8b>¶引錢止得二十三萬而患其少皆此之
由也熹竊謂夫一¶千萬斤者官運之正數也若夫出於
埕戸搭於綱船漏於¶步擔而散於四郡之間食之無餘
者一歲又何啻數百萬¶斤此乃埕戸所煎民間所食之
<pb:KR4d0226_WYG_024-13a>
實數而前日棄之以為私¶販之資者正以海倉侵盜本
錢稽留割剝使埕戸不願輸¶官而寧私為賤鬻以捄目
前之急故也今若罷去海倉而¶收此數百萬斤者併入
引額則引價每斤可減數錢而所¶以收引錢大數反增
於舊矣(謂如增作一千五百萬斤引而一斤止賣二/十文亦得三¶十萬貫恐不止此數更乞籌之)又
使埕戸更無私鹽可賣而官鹽益快何¶憚而久不為此
夫所以使客人納鹽本錢每斤十二文者¶將以給埕戸
為循環本也今官收而官給之在客人則為¶枉費在埕
<pb:KR4d0226_WYG_024-13b>
戸則無實利曷若使埕戸客人自為貿易而官<md:KR4d0226_SBCK_024-9a>¶封之(沿/海)
(逐縣專委令/丞或簿尉)則客人不費四五文可得鹽一斤每¶斤所
省數錢足以具舟楫資往來埕戸售鹽一斤實得四¶五
文比之請於官司名為十二文而經過官吏攬子之手¶
什不得其一二者大相遠矣所以使州縣樁海船錢五
萬¶餘貫者本為漕司自海倉運至懐安以待客販也若
罷海¶倉而使客人徑從便路興販則此錢固已在所蠲
矣行此¶數者使引價可減本錢可省則官鹽自賤而私
<pb:KR4d0226_WYG_024-14a>
販自戢引¶額可增海船錢可罷則此兩項所增所罷之
數以減計産¶所輸之數亦不啻什四五矣下四州人戸
則使徑就埕戸¶買鹽不限引法但立法以防其興販透
入上四州界可也¶此外非熹聞見思慮所及但議者見
使司自王侍郎以來¶三四年間代納上供其數不少或
謂增鹽尚有可減之數<md:KR4d0226_SBCK_024-9b>¶更望計度如其可減則願更減
分數於三項立法之中均¶退幾錢尤為久遠之利使閩
中之人相與稱曰鹽法之利¶於吾民自陳公始子孫不
<pb:KR4d0226_WYG_024-14b>
忘豈不休哉鄙見如此未知當¶否以下問之勤不敢虚
辱既採民言又竭愚慮以稱塞萬¶分狂妄之罪尚冀髙
明矜而恕之幸甚幸甚¶
　　　答劉平甫書¶
聞已遣兩使議和金人待遇甚厚或疑金勢實衰故欲
且¶緩我師耳所遣乃歸正人也楊已罷御營用周元特
之言¶也周已還南榻矣山中已聞否伯崇兄不及别上
狀想且¶留屏山比日讀何書講論切磋之益想不但文
<pb:KR4d0226_WYG_024-15a>
字間也上¶蔡帖中儒異於禪一節道間省記頗覺有警
試相與究之¶見日靣論也<md:KR4d0226_SBCK_024-10a>¶　與陳書謾寫去只可呈大兄一讀而焚之勿留也此
　言¶之發其不能受也固宜然萬一成行則所言必有
　甚於¶此者又將何以堪之耶觀此氣象不若杜門之
　為愈下¶計終當出此耳元履云若為貧即不妨已以
　行道自任¶而以為貧處人此正吳材老之論古音也
　可以一笑
<pb:KR4d0226_WYG_024-15b>
　　　與延平李先生書¶
熹拜違侍右倐忽月餘頃嘗附兩書於建寧竊計已獲
關¶聽矣熹十八日離膝下道路留滯二十四日到鈆山
館於¶六十兄官舍路中幸無大病今日戴君來診脉其
言極有¶理許示藥方矣云無他病只是禀受氣弱失汗
多心血少¶氣不升降上下各為一人其他曲折皆非俗
醫所及頃在¶建陽惟見大湖一親戚語近此耳至於心
意隱微亦頗得<md:KR4d0226_SBCK_024-10b>¶之信乎其不可揜也熹向䝉指喻二説
<pb:KR4d0226_WYG_024-16a>
其一已叙次成文¶惟義利之説見得未分明説得不快
今且以泛論時事者¶代之大畧如日前書中之意到闕
萬一得對畢即錄呈也¶但義利之説乃儒者第一義平
時豈不講論及此今欲措¶辭斷事而茫然不知所以為
説無乃此身自坐在裏許而¶不之察乎此深可懼者此
間亦未有便姑留此幅書以俟¶附行若䝉賜教只以附
建寧陳丈處可也天氣未寒更乞¶為道保重以慰瞻仰
九月二十六日拜狀不備
<pb:KR4d0226_WYG_024-16b>
　　　與魏元履書¶
熹六日登對初讀第一奏論致知格物之道天顔温粹
酬¶酢如響次讀第二奏論復讎之義第三奏論言路壅
塞佞¶幸鴟張則不復聞聖語矣副本已送平甫託寫呈
當己有<md:KR4d0226_SBCK_024-11a>¶之矣十二日有㫖除此官非始望所及幸甚幸
甚然闕尚¶遠恐不能待已具請祠之劄辭日投之更屬
凌丈催促必¶可得也和議已决邪説横流非一葦可杭
前日見周葵靣¶質責之乃云此皆處士大言今姑為目
<pb:KR4d0226_WYG_024-17a>
前計耳熹語之曰¶國家億萬斯年之業參政乃為目前
之計耶大率議論皆¶此類韓無咎李德遠皆不復尋遂
初賦矣庶寮唯王嘉叟¶諸人尚持正論然皆在閒處空
復爾為兩日從官過堂詣¶府第不知所論云何欲少賛
之輙不值未知渠所處也言¶路惟小坡論甚正但恐其
發不勇不能勝衆楚爾王之望¶龍大淵已差使副不知
尚能挽回否諸非筆札可盡¶
　共父之出中批所命朝野不知所坐本欲作先生一
<pb:KR4d0226_WYG_024-17b>
　書¶醉矣不能因書及之亦令平甫寫其劄副藁寄呈
　矣<md:KR4d0226_SBCK_024-11b>¶　　　與魏元履書¶
近時一種議論出於正人之口而含糊鶻突聽之使人
憒¶憒似此氣象規模如何抵當得王之望尹穡輩更何
足掛¶齒牙間也¶
　　　與陳侍郎書¶
昨者伏䝉還賜手書慰藉甚厚拜領感激不知所言而
<pb:KR4d0226_WYG_024-18a>
奉¶祠冐昧之請又䝉台慈引重再三卒以得其所欲所
示堂¶帖謹以祗受仰荷恩眷尤不敢忘而不知所以報
也蓋熹¶賦性朴愚惟知自守間一發口枘鑿頓乖度終
未能有以¶自振於當世退守丘園坐待溝壑而已今以
閣下之力得¶竊廩假以供水菽之養其為私幸亦已大
矣顧以義分猶¶有僥冐之嫌而閣下推挽之初心猶以
為不止於此此則<md:KR4d0226_SBCK_024-12a>¶豈熹所敢聞哉又䝉垂喻今日之事
慨然有戞戞乎其難¶哉之嘆且承任職以來屢有建白
<pb:KR4d0226_WYG_024-18b>
去處之義自處甚明熹¶也雖未獲與聞其詳然有以見
賢人君子立乎人之本朝¶未嘗一日而忘天下之憂亦
不肯以一日居其位而曠其¶職蓋如此然猶不鄙迂愚
疎賤之人而語之及此其意豈¶徒然哉熹誠不足以奉
承教令然竊不自勝其慕用之私¶是以忘其不佞而試
效一言焉執事者其亦聽之熹嘗謂¶天下之事有本有
末正其本者雖若迂緩而實易為力捄¶其末者雖若切
至而實難為功是以昔之善論事者必深¶明夫本末之
<pb:KR4d0226_WYG_024-19a>
所在而先正其本本正則末之不治非所憂¶矣且以今
日天下之事論之上則天心未豫而饑饉薦臻¶下則民
力已殫而賦歛方急盜賊四起人心動搖將一二<md:KR4d0226_SBCK_024-12b>¶以究
其弊而求所以為圖囘之術則豈可以勝言哉然語¶其
大患之本則固有在矣蓋講和之計決而三綱頽萬事¶
隳獨斷之言進而主意驕於上國是之説行而公論鬱
於¶下此三者其大患之本也然為是説者茍不乘乎人
主心¶術之蔽則亦無自而入此熹所以於前日之書不
<pb:KR4d0226_WYG_024-19b>
暇及他¶而深以夫格君心之非者有望於明公蓋是三
説者不破¶則天下之事無可為之理而君心不正則是
三説者又豈¶有可破之理哉不審閤下前日之論其亦
嘗及是乎抑又¶有大於此者而山野之所弗聞弗知者
乎閤下誠得其本¶而論之則天下之事一舉而歸之於
正殆無難者而吾之¶去就亦易以決矣熹竊不自勝其
憤懣之積請復得而詳¶言之夫沮國家恢復之大計者
講和之説也壊邊陲備禦<md:KR4d0226_SBCK_024-13a>¶之常規者講和之説也内咈
<pb:KR4d0226_WYG_024-20a>
吾民忠義之心而外絶故國¶來蘓之望者講和之説也
茍逭目前宵旰之憂而養成異¶日宴安之毒者亦講和
之説也此其為禍固已不可勝言¶而議者言之固已詳
矣若熹之所言則又有大於此者蓋¶以祖宗之讎萬世
臣子之所必報而不忘者茍曰力未足¶以報則姑為自
守之計而蓄憾積怨以有待焉猶之可也¶今也進不能
攻退不能守顧為卑辭厚禮以乞憐於仇讐¶¶幸而得之
則又君臣相慶而肆然以令於天下曰¶凡前日之薄物
<pb:KR4d0226_WYG_024-20b>
細故吾既捐之矣欣欣焉無復分毫忍痛¶含寃迫不得
已之言以存天下之防者嗚呼孰有大於祖¶宗陵廟之
讐者而忍以薄物細故捐之哉夫君臣之義父¶子之恩
天理民彛之大有國有家者所以維繫民心紀綱<md:KR4d0226_SBCK_024-13b>¶政事
本根之要也今所以造端建極者如此所以發號施¶令
者如此而欲人心固結於我而不離庶事始終有條而¶
不紊此亦不待知者而凛然以寒心矣而為此説者之
徒¶懼夫公論之沸騰而上心之或悞也則又相與作為
<pb:KR4d0226_WYG_024-21a>
獨斷¶之説傅㑹經訓文致姦言以深中人主之所欲而
隂以自¶託其私焉本其為説雖原於講和之一言然其
為禍則又¶不止於講和之一事而已是蓋將重悞吾君
使之傲然自¶聖上不畏皇天之譴告下不畏公論之是
非挾其雷霆之¶威萬鈞之重以肆於民上而莫之敢攖
者必此之由也嗚¶呼其亦不仁也哉甚於作俑者矣仁
人君子其可以坐視¶其然而恬然不為之一言以正之
乎此則既然矣而旬日¶之間又有造為國是之説以應
<pb:KR4d0226_WYG_024-21b>
之者其欺天罔人包藏險<md:KR4d0226_SBCK_024-14a>¶慝抑又甚焉主上既可其奏
而羣公亦不聞有以為不然¶者熹請有以詰之夫所謂
國是者豈不謂夫順天理合人¶心而天下之所同是者
耶誠天下之所同是也則雖無尺¶土一民之柄而天下
莫得以為非况有天下之利勢者哉¶惟其不合乎天下
之所同是而彊欲天下之是之也故必¶懸賞以誘之嚴
刑以督之然後僅足以刼制士夫不齊之¶口而天下之
真是非則有終不可誣者矣不識今日之所¶為若和議
<pb:KR4d0226_WYG_024-22a>
之比果順乎天理否耶合乎人心否耶誠順天¶理合人
心則固天下之所同是也異論何自而生乎若猶¶未也
而欲主其偏見濟其私心彊為之名號曰國是假人¶主
之威以戰天下萬口一辭之公論吾恐古人所謂德惟¶
一者似不如是而子思所稱具曰予聖誰知烏之雌雄
者<md:KR4d0226_SBCK_024-14b>¶不幸而近之矣昔在熈寧之初王安石之徒嘗為此
論矣¶其後章惇蔡京之徒又從而紹述之前後五十餘
年之間¶士大夫出而議於朝退而語乎家一言之不合
<pb:KR4d0226_WYG_024-22b>
乎此則指¶以為邦朋邦誣而以四凶之罪隨之蓋近世
主張國是之¶嚴凛乎其不可犯未有過於近時者而卒
以公論不行馴¶致大禍其遺毒餘烈至今未已夫豈國
是之不定而然哉¶惟其所是者非天下之真是而守之
太過是以上下相徇¶直言不聞卒以至於危亡而不悟
也傳曰差之毫釐繆以¶千里况所差非特毫釐哉嗚呼
其可畏也已奈何其又欲¶以是重誤吾君使之尋亂亡
之轍跡而躬駕以隨之也嗚¶呼此三説者其為今日大
<pb:KR4d0226_WYG_024-23a>
患之本明矣然求所以破其説¶者則又不在乎他特在
乎格君心之非而已明公不在朝<md:KR4d0226_SBCK_024-15a>¶廷則已一日立乎其
位則天下之責四靣而至與其顛沛¶於末流而未知所
濟孰若汲汲焉以勉於大人之事而成¶已成物之功一
舉而兩得之也熹杜門求志不敢復論天¶下之事久矣
於閤下之言竊有感焉不能自己而復發其¶狂言如此
不審髙明以為如何也尚書王公計就職已久¶方羣邪
競逐正論消亡之際而二公在朝天下望之屹然¶若中
<pb:KR4d0226_WYG_024-23b>
流之底柱有所恃而不恐雖然時難得而易失事易¶毁
而難成更願合謀同力早悟上心以圖天下之事此非¶
獨熹之願實海内生靈之願也¶
　　　與汪帥論屯田事¶
崇安有范芑通判者頃從鄭資政鎮蜀能言當時漢中
屯¶田之利所以實邊郡紓民力省歲費者甚有條理不
知其<md:KR4d0226_SBCK_024-15b>¶幕府文書猶有存於今日者否就使不完當日官
吏必尚¶有可訪者今之所謂和好豈可長保萬一可保
<pb:KR4d0226_WYG_024-24a>
而在我者¶亦豈當但為安坐以守所保之計乎聚人之
本財用為急¶與其賣度牒責財於民而髠其首以絶生
聚之源賣官告¶使入仕之流猥濫訛雜以為吾民之病
孰若因天時分地¶利借力於飽食安坐之兵而坐收富
彊之實效乎况前人¶已試之驗未遠在博訪而亟行之
爾稼穡之功經歲乃成¶然當可為之時緩之一日則失
一歲之事今以閤下之明¶乘此邊事少休歲收大稔之
際兵民皆有餘力可以就事¶况諸司又皆通情則事之
<pb:KR4d0226_WYG_024-24b>
在漢中者亦可委曲審議而共¶為之失今不為恐後難
復值此可為之㑹矣熹在遠僻不¶能深得利病之詳然
得於傳聞參以簡冊所記載竊以為<md:KR4d0226_SBCK_024-16a>¶此最當今邊防之
急務而申軍律練士卒備器械抑又次¶之皆不可不先
事預謀以為之備不審台意以為如何¶
　　　與曹晉叔書¶
熹此月八日抵長沙今半月矣荷敬夫愛予甚篤相與
講¶明其所未聞日有問學之益至幸至幸敬夫學問愈
<pb:KR4d0226_WYG_024-25a>
髙所¶見卓然議論出人意表近讀其語説不覺胸中洒
然誠可¶嘆服嶽麓學者漸多其間亦有氣質醇粹志趣
確實者只¶是未知向方往往騁空言而遠實理告語之
責敬夫不可¶辭也長沙使君豪爽俊邁今日竒士但喜
於立異不肯入¶於道德可惜屢詢近况似深念尊兄者
曾得近書否共父¶到闕之後言事者數矣其言又皆慷
慨勁正近世之所未¶有聖主聰明無不容納然所憂者
一薛居州若得三五人<md:KR4d0226_SBCK_024-16b>¶賛助之國事或可扶持也此豈
<pb:KR4d0226_WYG_024-25b>
人力所能參哉看上蒼如¶何耳¶
　　　與魏元履書¶
被教備悉至意大槩只放税廩窮兩事爾放税是秋冬
間¶事且與諸公商量未晚廪窮亦是州縣間合行事似
不必聞¶之朝廷朝廷每事如此降指揮恐不是體靣昨
日已作芮書¶今錄呈不知且如此可否第五等是五百
文以下其間極¶有得過之人若物業全被水傷固不可
不全放若但傷些¶小如何一例放得但百十錢以下産
<pb:KR4d0226_WYG_024-26a>
戸即不能如此分别¶與全放不妨爾西府書旦夕遣去
熹亦當作書且以老兄¶所説與熹鄙意告之惟其所擇
但一兩縣灾傷似只是監¶司州郡事若執政者切切然
只專為鄉里理㑹事似屬偏<md:KR4d0226_SBCK_024-17a>¶頗道理亦不如此芮漕之
書相咨問如此若以誠告豈有¶不行徐任亦方留意此
事儘得商量若商量到十數日間¶亦須有定議矣朝廷
在千里外其為報應豈不緩耶但商¶量事須酌中合宜
教人行得即無不可告之理其或不入¶咎乃在彼若自
<pb:KR4d0226_WYG_024-26b>
家所説過當教人信不及行不得則是自¶家未是安得
專咎他人耶况禹稷顔子事體不同吾人已¶是出位犯
分了若合告州府監司者告州府監司合告朝¶廷者告
朝廷盡誠以告之而行與不行付之於彼猶未為¶大失
今又向如此却似未是道理蓋此事一發使朝廷失¶慮
四方之體州郡監司失其職吾輩失其守雖活千人不¶
可為也如何如何不若更度事理之所宜力告諸公有
合¶朝廷應副者令自申明而約以助其請則庶幾或可
<pb:KR4d0226_WYG_024-27a>
爾謝<md:KR4d0226_SBCK_024-17b>¶諸公書必已有定論頃見伊川集中謝韓康公啓
乃是除¶講官後方謝之吳憲既得書却難不答且答其
書因謝其¶意似無不可但諸公無書來者則未須爾將
來謝帥之辭¶不過自叙已意謝其薦揚而已(横渠有數/篇謝人薦)
(舉書/甚佳)何必作佞¶語亦何必作惷辭但薦書中有此人姓
名亦是人生不幸¶事此古人所以難受爵位也養源小
批如此而遂竟去何¶耶熹看得今日之事只是士大夫
不肯索性盡底裏説話¶不可專咎人主柳子厚曰食君
<pb:KR4d0226_WYG_024-27b>
之祿畏不厚兮憚得位之¶不昌退自服以黙黙兮曰吾
言之不行今人多是此般見¶識也得汪文六月十九日
九江書云六月末可到玉山於¶彼俟請祠之報已作書
速其行矣一請猶是禮數若又再¶請則無謂矣熹與書
云有如再請忽遂雅懐而治亂消長<md:KR4d0226_SBCK_024-18a>¶由此遂分豈惟公
終身恨之天下後世亦且有所歸責矣¶不知渠又以為
如何所欲言甚衆亟遣人草草¶
　　　與魏元履書
<pb:KR4d0226_WYG_024-28a>
里中大稔數年所無幸事然小民債負亦倍常年比收
歛¶已想亦無餘矣昨得趙推書云漕司已備錄熹劄子
行下¶府中未知後來如何王守趙漕都未通書蓋亦懶
與此事¶矣其父前月二十間因論王琪專被宻㫖築真
州城不經¶由三省密院大忤上㫖批與端殿宫觀次日
又批與知隆¶興乞放謝却令朝辭乞以念八日又令初
四日却似悔前¶舉之失然共父書云陳丈力争此事恐
亦不能久兩公在¶朝雖做大事不得然善類不無所持
<pb:KR4d0226_WYG_024-28b>
今各辭去亦可慮也¶書中令致意尊兄云事體與昔不
同陳丈若去則此事當<md:KR4d0226_SBCK_024-18b>¶自審處平父亟遣人至雲際人
立俟書草此為報集議文¶字上内欽夫他文未暇檢然
多取而不究其㫖此乃尊兄¶舊病何為未能去耶芮老
書中相告戒切中拙病荷其相¶愛之意不敢忘也¶
　　　賀陳丞相書
㳟¶聞制書延拜進秉國均凡在陶鎔孰不欣賴伏惟明
公¶以大忠壯節早負天下之望自知政事賛襄密勿凡
<pb:KR4d0226_WYG_024-29a>
所論¶執皆繫安危至其甚者輙以身之去就争之雖未
即從而¶天子之信公也益篤天下之望公也益深懍懍
然惟懼其¶一旦必去而不可留也夫明公所以得此於
上下者豈徒¶然哉今也進而位乎天子之宰中外之望
莫不欣然咸曰¶陳公前日之言天下之言也争之不得
危於去矣而今乃<md:KR4d0226_SBCK_024-19a>¶為相則是天子有味乎陳公之言而
將卒從之也陳公其¶必以是要説上前而決辭受之幾
矣且天下之事其大且¶急者又不特此陳公果不得謝
<pb:KR4d0226_WYG_024-29b>
而立乎其位必且次第為¶上言之為上行之其不黙然
而受兀然而居也明矣熹雖¶至愚亦有是説然今也聽
於下風亦既餘月政令之出黜¶陟之施未有卓然大異
於前日則是明公蓋未嘗以中外¶之望於公者自任而
茍焉以就其位矣熹受知之深竊所¶愧歎未知明公且
將何以善其後也請得少效其愚而明¶公擇焉蓋聞古
之君子居大臣之位者其於天下之事知¶之不惑任之
有餘則汲汲乎及其時而勇為之知有所未¶明力有所
<pb:KR4d0226_WYG_024-30a>
不足則咨訪講求以進其知扳援汲引以求其¶助如捄
火追亡尤不敢以少緩上不敢愚其君以為不足<md:KR4d0226_SBCK_024-19b>¶與言
仁義下不敢鄙其民以為不足以興教化中不敢薄¶其
士大夫以為不足與成事功一日立乎其位則一日業¶
乎其官一日不得乎其官則不敢一日立乎其位有所
變¶而不肯為者私也有所畏而不敢為者亦私也屹然
中立¶無一毫私情之累而惟知為其職之所當為者夫
如是是¶以志足以行道道足以濟時而於大臣之責可
<pb:KR4d0226_WYG_024-30b>
以無愧不¶審明公圖所以善其後者其有合於此乎其
有近於此乎¶無乃復有進於此者而熹之愚不足以知
之乎願亟圖之¶庶乎猶足以終慰天下之望母使前日
之欣然者更為今¶日之悒然也抑熹又有請焉蓋熹嘗
辱明公賜之書矣其¶言有曰前輩為大臣不過持循法
度主張公道知無不言¶履君以德公行賞罰進賢退不
肖而已今日事有至難風<md:KR4d0226_SBCK_024-20a>¶俗敗壊官吏茍且彊敵在前
邊備未立如之何其可為也¶熹愚不肖深有所疑蓋凡
<pb:KR4d0226_WYG_024-31a>
明公之所易者皆古人之所難¶而明公所難者乃古人
之所易也反復思慮不得其説將¶以質之左右而未暇
也今者敢因修慶而冐以為請伏惟¶明公試反諸心而
以事理之輕重本末權之誠知夫真難¶易之所在而有
以用其心焉則亦無難之不易矣詩曰伐¶柯伐柯其則
不遠願明公留意則天下幸甚¶
　　　答魏元履書¶
所喻杜征南語此固切論然今日之事恐異於此蓋彼
<pb:KR4d0226_WYG_024-31b>
以¶彊大兼人之國故其計謀規畫不得不然今以弱小
自守¶而義當有為乃其義理事勢不得不爾今日雖無
征南之¶明畧而天下之事當得但已耶愚謂孟子所謂
成功則天<md:KR4d0226_SBCK_024-20b>¶董子所謂明道正義武侯所謂鞠躬盡力死
而後已成敗¶利鈍非所逆料者正是今日用處若以征
南之言為正竊¶恐落第二義也前日答書思慮偶不及
此見來書又言之¶聊發其愚不知老兄以為如何也頃
見林黄中説在宫邸¶讀史記秦伐楚王翦李信争兵多
<pb:KR4d0226_WYG_024-32a>
少處偶及近事因云今¶乃欲以數萬之卒横行中原何
其慮事之不詳也熹因為¶言此事正不爾秦滅六國楚
最無罪故楚既亡而其國人¶悲思有三戸之謠則當時
秦人之攻楚人之守勢可知矣¶今日之事與此正相反
奈何以為比乎此與所論亦稍相¶似因謾及之大抵議
論先要根本正當然後紀綱條目有¶所依而立近看論
語説及為兒輩説唐鑑因得究觀范太¶史之學不知此
人胸中如何其議論乃爾暇日試熟觀數<md:KR4d0226_SBCK_024-21a>¶過當見古人
<pb:KR4d0226_WYG_024-32b>
論事輕重緩急之方矣每讀至㑹心處未嘗¶不廢卷而
歎也¶
　　　與陳丞相書¶
熹啓中夏毒熱恭惟僕射平章樞使相公鈞候起居萬
福¶熹昨奉咫尺之書修致慶問因以愚慮上瀆髙明自
揣妄¶庸宜得譴斥之罪乃䝉鈞慈還賜手教撫存開納
禮意勤¶厚伏讀三歎有以見明公位愈髙而心愈下德
彌盛而禮¶彌恭果非小人之腹所能料也台司禮絶不
<pb:KR4d0226_WYG_024-33a>
敢復致啓謝¶惟是區區歸心黄閤之下未始一日而忘
忽又奉承堂帖¶戒以祗事之期囊封疾置似亦非常制
所當得者自顧何¶人可以當此尤竊恐懼不能自安然
熹之狂獧朴愚不堪¶世用明公知之蓋有素矣頃自祠
官叨被除目聞命之初<md:KR4d0226_SBCK_024-21b>¶即惕然有不敢當之意顧以近
制不應辭避之科因欲復¶求祠官幾得斗升之祿以共
水菽之養則又以待次尚遠¶懼有貪躁之嫌是以因仍
寢嘿以至於今幸官期已及而¶廟堂又特為下書以招
<pb:KR4d0226_WYG_024-33b>
徠之則熹之不獲已而有求似亦¶不為甚無謂者已别
具劄子一通道其所欲伏惟明公哀¶憐而幸聽之不使
輕犯世故以貽親憂則明公之賜於熹¶厚矣或恐未即
遽䝉矜許則熹請得復罄其説蓋熹雖愚¶不肖無所短
長然區區用力於古人之學閲天下之義理¶亦庶幾不
為懵然者豈不知外有君臣之義内有母子之¶情而平
生知已如明公者待之又不為不厚豈不願及明¶時效
尺寸以報君親酬知遇而直逡巡退縮以求守此東¶南
<pb:KR4d0226_WYG_024-34a>
之陂乎此其中必有甚不得已者惟明公幸察焉而聽<md:KR4d0226_SBCK_024-22a>¶其所欲使得竊祠官之祿以養其親而自放於荒閒寂
寞¶之境以益求其所志庶乎動心忍性涵泳中和賴天
之靈¶得遂變化其狂獧朴愚之質則異時明公未忍終
棄猶欲¶熏沐而器使之其或可以奉令承教而不敢辭
也明公亦¶宜自謀所以清化原革流弊者使乾剛不亢
而君道下濟¶忠讜競勸而臣道上行則天地交泰上下
志同而天下之¶士雖有囂囂然處畎畝而樂堯舜者猶
<pb:KR4d0226_WYG_024-34b>
將為明公出况如¶熹者又豈足道也哉伏惟明公勉焉
則天下幸甚自餘加¶獲鼎食以慰具瞻熹不勝懇禱拳
拳之至謹奉手啓以聞¶伏惟照察¶
　　　與汪尚書書¶
自頃拆號日望登庸尚此滯留不省所謂海内有識之
士<md:KR4d0226_SBCK_024-22b>¶蓋莫不為明公遲之而熹之愚獨有為明公喜者蓋
以省¶闈之取舍觀之則疑明公於天下之義理尚有當
講求者¶而喜其猶及此閒暇之時也自道學不明之久
<pb:KR4d0226_WYG_024-35a>
為士者狃¶於偷薄浮華之習而詐欺巧偽之姦作焉上
之人知厭之¶矣兹欲遂變而復於古一以經行廸之則
古道未勝而舊¶習之姦已紛然出於其間而不可制世
之人本樂縱恣而¶憚繩檢於是乘其隙而力攻之以為
古道不可復行因以¶遂其自恣茍簡之計俗固已薄為
法者又從而薄之日甚¶一日歲深一歲而古道真若不
可行矣譬之病人下寒而¶客熱熾於上治其寒則熱復
大作俗工不求所以治寒之¶術遂以為真熱而妄以寒
<pb:KR4d0226_WYG_024-35b>
藥下之其不殺人也者幾希矣¶蘓氏貢舉之議正如此
至其詆東州二先生為矯誕無實<md:KR4d0226_SBCK_024-23a>¶不可施諸政事之間
則其悖理傷化抑又甚焉而省為盜¶用此文者兩人明
公皆擢而寘之衆人之上是明公之意¶蓋不以其説為
非也生於其心害於其政發於其政害於¶其事明公未
為政於天下而天下之士已知明公之心争¶誦其書以
求速化耳濡目染以陷溺其良心而不自知遂¶以偷薄
浮華為真足尚而敢肆詆欺於昔之躬行君子者¶不為
<pb:KR4d0226_WYG_024-36a>
非也况於一旦坐廟堂之上而以宰相行之其害又¶當
如何哉明公前者駮正張綱之謚深詆王氏之失識者¶
韙之而今日之取舍乃如此死者有知得無為綱所笑
不¶審明公亦嘗悔之否乎熹愚無知辱知奬甚厚往者
亦嘗¶闗説及此而今畧驗矣故獨不敢以延拜之遲為
恨而以¶猶得及此暇時講所未至為深喜明公若察其
願忠之意<md:KR4d0226_SBCK_024-23b>¶而寛其忘分之誅則願深考聖賢所傳之正
非孔子子思¶孟程之書不列於前晨夜覽觀窮其指趣
<pb:KR4d0226_WYG_024-36b>
而反諸身以求¶天理之所在既以自正其心而推之以
正君心又推而見¶於言語政事之間以正天下之心則
明公之功名德業且¶將與三代王佐比隆而近世所謂
名相者其規模蓋不足¶道况蘇氏浮靡機變之術又其
每下者哉熹忽被堂帖戒¶以官期本不欲行今乃得遂
初心有書懇丞相求祠祿以¶供水菽之奉恐或怒其不
來未易遽得即乞從容一言之¶賜早遂所求幸甚幸甚
參政梁公之門初無灑掃之舊不¶敢以書請又恐疑於
<pb:KR4d0226_WYG_024-37a>
簡已也有劄子一通乞轉致之且及¶此意則又幸甚熹
不敢復論時事蓋亦有不待論而白者¶明公尚勉之哉<md:KR4d0226_SBCK_024-24a>¶　　　答汪尚書書¶
徐倅轉致五月二十七日所賜教帖恭審比日暑雨潤
溽¶台候起居萬福感慰之深伏䝉勸行尤荷眷念熹近
拜手¶啓并申省狀自崇安附遞&KR0548;請祠祿不審已得徹
台聽否¶熹孤賤無庸學不加進而戅愚日甚與世背馳
自度不堪¶當世之用久矣往者猶意明公來歸必將有
<pb:KR4d0226_WYG_024-37b>
以上正君心¶下起頽俗庶幾或可效其尺寸以佐下風
是以未敢決然¶遂為自屏之計而今也明公之歸亦既
累月矣似又未有¶以大慰區區平昔之望則熹也尚復
何望於他人而可輙¶渝素守以從彼之昏昏哉所以深
不獲已而有前書之請¶非獨自為亦欲明公識察此意
而圖其新耳今承誨飭之¶勤敢不深體至意然熹愚竊
謂明公必欲引内其身不若<md:KR4d0226_SBCK_024-24b>¶聽用其言言行矣則其身
之出也可以無所愧其不出也¶可以無所恨若言不用
<pb:KR4d0226_WYG_024-38a>
道不合顧踽踽然冐利祿而一來¶前有厚顔之愧後有
駭機之禍熹雖至愚獨何樂乎此而¶必為之而明公亦
何取乎熹而必致之也抑明公之教熹¶曰既到之後若
有未安則在我矣兩得元履書亦以公言¶見告如此此
則明公愛熹之深而所以為熹謀者反未盡¶也夫事之
可否方雜乎㝠㝠之中而未知所决則姑為之¶以觀其
後可也今此身之不可仕仕路之不見容已昭然¶矣尚
何待於既至然後有所未安耶古之君子量而後入¶不
<pb:KR4d0226_WYG_024-38b>
入而後量今身在山林尚恐不能自主况市朝膠擾之¶
域當世之大人君子至是而失其本心者踵相尋也若
熹¶者又可保其不失耶故熹深有所不能無疑於明公
之計<md:KR4d0226_SBCK_024-25a>¶惟前書之懇敢因是而復有請焉如䝉矜許固為
大幸若¶其不遂則熹豈敢坐違朝命而不一行但老人
年來多病¶既不敢勞動登途又不敢遠去膝下只此一
事便自難處¶藉令單行至彼就職則便被拘縻不就則
重遭指目就職¶之後遽去則又似無説不去則自違素
<pb:KR4d0226_WYG_024-39a>
心凡此曲折皆已¶思之爛熟其勢必至顛沛無可疑者
伏惟明公以其所以¶見愛之心施之於此而為之謀則
必有所處矣然熹亦非¶必欲祠祿若荒僻無士人處教
官少公事處縣令之屬似¶亦可以藏拙養親但恐無見
闕耳窮空已甚若有數月之¶闕即不可待又不若且作
祠官之為便也復因徐倅便人¶拜啓區區底藴敢盡布
之伏惟明公察焉進見未期伏乞¶進德脩業為主眷人
千萬自重不宣謹啓<md:KR4d0226_SBCK_024-25b>¶
<pb:KR4d0226_WYG_024-39b>
　　　答汪尚書書¶
國史侍讀内翰尚書文台席去月十一日徐倅轉致台
翰¶之賜即已具啓盡布腹心今當徹聽聞久矣今日得
崇安¶遞中十八日所賜教帖伏讀再三仰認至意感服
之餘得¶以竊聞比日暑中台候起居萬福又以為慰熹
學不加進¶而迂戾日甚特以去違門墻之久明公不深
知猶復以故¶意期之移書招徠詞㫖篤厚此見髙明好
賢樂善之意有¶加於前而熹無以堪之徒自懼耳區區
<pb:KR4d0226_WYG_024-40a>
之懐所欲陳者所¶附徐倅書已索言之但不知向託元
履致丞相書及申省¶狀等曾一一投之否度可否之報
必已有所定然未知諸¶公所以必欲其來何謂也哉以
為欲行其道則熹學未自¶信固無可行之道今日所處
人得為之又非可行之官且<md:KR4d0226_SBCK_024-26a>¶諸公皆以耆德雋望服在
大僚而紀綱日紊姦倖肆行未¶有能遏之者又非有可
行之效也以為欲榮其身則使熹¶捐親而仕舍靈龜而
觀朶頤隨行逐隊則有持祿之譏卬¶首信眉則有出位
<pb:KR4d0226_WYG_024-40b>
之戒是亦何榮之有哉凡此數者久已¶判然於胸中往
時猶欲以明公卜之是以未敢決然為長¶往之計今明
公還朝朞年諸事又且如此則熹亦豈待視¶一魏元履
而為去就哉然聞元履數有論建最後者尢切¶至若一
旦真以此去則有志之士雖欲不視之以為去就¶亦不
可得矣蓋出處語黙固不必同然亦有不得不同者¶皆
適於義而已熹累䝉敦譬固已不敢輙徇匹夫之守今¶
只俟前日之報若已得請固為幸甚無所復言若猶未
<pb:KR4d0226_WYG_024-41a>
也¶而諸公果能協成元履之論使聖德日新讒佞屏遠
逆耳<md:KR4d0226_SBCK_024-26b>¶利行之言日至於前而無所忤焉則熹失所望於
前者猶¶或可以收之於後又何説之辭哉程張二先生
固可仕而¶仕然亦未嘗不可止而止也熹則何敢議此
特因來教而¶及之至於前日冐進瞽言明公不以為譴
而欲與之上下¶其論且將推是而益省察焉明公進德
不倦之意可謂盛¶矣然事變無窮幾㑹易失酬酢之間
蓋有未及省察而謬¶以千里者是以君子貴明理也理
<pb:KR4d0226_WYG_024-41b>
明則異端不能惑流俗¶不能亂而德可久業可大矣若
熹前日所請欲明公致一¶於孔孟程子之書者乃窮理
之要不審高明果以為何如¶也近見吕申公家一二議
論殊乖僻悖理不謂原明親炙¶有道而所見乃爾向見
明公篤信之今亦覺其非否蓋天¶下無二道今兩是相
持於胸中所以臨事多疑而當疑者<md:KR4d0226_SBCK_024-27a>¶反不察也所欲言
者無窮薄暮欲遣書入遞不能盡懐伏¶惟益為此道千
萬自重不宣
<pb:KR4d0226_WYG_024-42a>
　　　陳丞相書¶
熹昨以愚懇冐瀆威尊似聞鈞慈憐念未許遽就閑退
區¶區感激何可具言實以鄙性惷愚觸事妄發竊觀近
事深¶恐一旦不能自抑以取罪戾不肖之身非敢自愛
誠懼仰¶負相公手書招徠之意重玷聽言待士之美則
其為罪大¶矣伏况老親行年七十旁無兼侍尤不欲其
至於如此旦¶夕憂煩幾廢寢食人子之心深所不遑是
敢再瀝悃誠仰¶干大造欲乞檢㑹前狀特與陶鑄嶽廟
<pb:KR4d0226_WYG_024-42b>
一次俾得婆娑丘¶林母子相保遂其麋鹿之性實為莫
大之幸情迫意切不¶知所言伏望鈞慈俯賜憐察<md:KR4d0226_SBCK_024-27b>¶　　　答汪尚書書¶
熹此月二日遞中領賜教即以尺書附遞拜答續又領
章¶左藏寄來台翰又以數字附劉審計伸前日之懇不
審今¶皆呈徹未也忽徐倅送示九日所賜手帖㳟審即
日秋暑¶盛德有相台候起居萬福感慰不可言重䝉戒
喻令熹審¶思出處之計茍合於義他不必問也熹雖至
<pb:KR4d0226_WYG_024-43a>
愚荷明公矜¶念之深教誨之切至於如此豈不願奉承
一二少答知己¶之遇然區區之意已具前書更望留意
反復則有以知熹¶之所處其度於義蓋已審矣但恐熹
所謂義乃明公所謂¶不必問者而忽之耳然熹既已申
省則今日亦須再得省¶劄而後敢行但至彼不過懇辭
而歸他亦無以自效却慮¶一旦親見諸公之訑訑音聲
顔色有不能平所發或至放<md:KR4d0226_SBCK_024-28a>¶過甚以自取戾則明公雖
欲曲加庇䕶而不可得殆不若¶早為一言遂其所請之
<pb:KR4d0226_WYG_024-43b>
為愈也前書戒以勿視元履為去¶就熹固已畧言之矣
夫朝有闕政宰執侍從臺諫熟視却¶立不能一言使小
臣出位犯分顛沛至此已非聖朝之美¶事又不能優容
奬勵顧使之逡巡而去以重失士心又不¶俟其自請而
直譴出之則駭聽甚矣陳公之待天下之士¶乃如此明
公又不少加調䕶而聽其所為則熹亦何恃而¶敢來哉
蓋熹非敢視元履為去就乃視諸公所以待天下¶之士
者而為進退耳願明公思之為熹謝陳公熹之坐違¶朝
<pb:KR4d0226_WYG_024-44a>
命已三月矣欲加之罪不患無辭既不早從所請則不¶
若正其違傲之罪而謫斥之亦足以少振風聲使天下
之¶士知守道循理之不可為而一於阿諛委靡之習以
遂前<md:KR4d0226_SBCK_024-28b>¶日之非亦一事也不識明公其亦以為然乎頃年
陳公在¶建安明公在蜀郡熹嘗獲侍言於陳公竊以為
天下之事¶非兩公不能濟陳公蓋不辭也至於今日乃
復自憂言¶事之不效往者則不可諫矣來者其亦尚可
追乎伏惟明公¶深達陳公相與亟圖之熹之心蓋猶不
<pb:KR4d0226_WYG_024-44b>
能無拳拳也承諭¶旦夕即上告歸之請熹竊惑之蓋明
公非不可去特萬里¶還朝主知人望如此其不薄也一
旦未有以藉手而無故¶以去此古人所以有屑屑往來
之譏也愚意却願明公審¶思以合於義毋使人失望焉
則熹之願也陳公劄子一通¶乞賜傳達幸甚幸甚邈然
未有拜侍之期伏惟順時之宜¶為國自重不宣¶
　　　與陳丞相書<md:KR4d0226_SBCK_024-29a>¶屢以愚懇冐瀆鈞聽未䝉矜許憂懼實深今日復得尚
<pb:KR4d0226_WYG_024-45a>
書¶汪公書戒以速行謹以愚見復之頗盡曲折竊恐相
公未¶知區區之心試取而一觀之則知我罪我當有所
決矣熹¶受知之深豈願如此亦惟有以深矚其不得已
之故或遂¶改圖則不惟熹猶有望焉而天下實受其賜
惟相公深圖¶之¶
　　　答劉平甫書¶
領武昌五月下旬書知行李平安登覽雄勝甚慰所懐
而¶安國諸詞更勤手筆讀之使人飄然直有凌雲之氣
<pb:KR4d0226_WYG_024-45b>
也比¶日新秋尚熱伏惟到荆已久侍奉萬福熹請祠久
不報昨¶得元履書云相君怒甚恐不可得然三得汪尚
書書已兩報¶之竭盡底藴次第亦須見怒矣或恐更有
備禮文字來即<md:KR4d0226_SBCK_024-29b>¶當再入文字彊勉一到衢&KR0276;間聽朝命
又不得請即煩一¶到靣懇諸公恐到彼終無好出場耳
元履竟不容於朝雖¶所發未為中節然比之尸位素餐
口含瓦石者不可同年¶語矣陳固無可觀汪亦碌碌知
人之難乃如此此則拙者¶之誤一兄也聞到鄂已有所
<pb:KR4d0226_WYG_024-46a>
處置威望隱然甚善甚善到¶荆不知又别有何施行想
規模素定不勞而政舉也邊候¶既未聳統帥之命當且
中止似亦不必切切以為言熹向¶兩書為一兄言此知
皆達否¶
　　　答張欽夫¶
昨所惠吳才老諸書近方得暇一觀始謂不過淺陋無
取¶未必能壊人心術如張子韶之甚今乃不然蓋其設
意專¶以世俗猜狹怨懟之心窺聖人學者茍以其新竒
<pb:KR4d0226_WYG_024-46b>
而悦之<md:KR4d0226_SBCK_024-30a>¶其害亦有不勝言者道學不明無一事是當更
無開眼處¶奈何奈何元履十六日已到家昨日遣書來
未暇往見之¶然想其脱去樊籠快適當如何也諸公既
不能克已從善¶使人有樂告之心又曲意彌縫恐有失
士之誚用心如此¶亦已繆矣熹所與劄子謾錄呈足以
見區區然勿視人幸¶甚¶
　
　晦庵集卷二十四<md:KR4d0226_SBCK_024-30b>¶
<pb:KR4d0226_WYG_025-1a>
欽定四庫全書
　晦庵集卷二十五　　　　　宋　朱子　撰
　
