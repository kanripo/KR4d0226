# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:55.158906
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0282-014晦庵先生朱文公文集-卷第十四.
<pb:KR4d0226_SBCK_014-1a>¶
晦庵先生朱文公文集卷第十四¶
　奏劄¶
　　　戊申延和奏劄一¶
臣聞昔者帝舜以百姓不親五品不遜而使契爲司徒之¶
官教以人倫父子有親君臣有義夫婦有别長㓜有序朋¶
友有信又慮其教之或不從也則命臯陶作士明刑以弼¶
五教而期于無刑焉蓋三綱五常天理民&KR0212;之大節而治¶
道之本根也故聖人之治爲之教以明之爲之刑以弼之¶
雖其所施或先或後或緩或急而其丁寧深切之意未嘗¶
不在乎此也乃&KR0002;三代王者之制則亦有之曰凡聴五刑¶
之訟必原父子之親立君臣之義以權之蓋必如此然後¶
輕重之序可得而論淺深之量可得而測而所以悉其聦¶
<pb:KR4d0226_SBCK_014-1b>¶
明致其忠愛者亦始得其所施而不悖此先王之義刑義¶
殺所以雖或傷民之飢膚殘民之軀命然刑一人而天下¶
之人聳然不敢肆意於爲惡則是乃所以正直輔翼而&KR0002;¶
其有常之性也後世之論刑者不知出此其䧟扵申啇之¶
刻薄者旣無足論矣至於鄙儒姑息之論異端報&KR0063;之&KR0003;¶
俗吏便文自營之計則又一以輕刑爲事然刑愈輕而愈¶
不足以&KR0779;民之俗徃徃反以長其悖逆作亂之心而使獄¶
訟之愈繁則不講乎先王之法之過也臣伏見近年以来¶
或以妻殺夫或以族子殺族父或以地客殺地主而有司¶
議刑卒從流宥之法夫殺人者不死傷人者不刑雖二帝¶
三王不能以此為治於天下而况於其繋於父子之親君¶
臣之義三綱之重又非凡人之比者乎然臣非敢以此之¶
<pb:KR4d0226_SBCK_014-2a>¶
故遂&KR0134;陛下深於用法而果於殺人也但竊以爲諸&KR0002;此¶
𩔗渉於人倫風化之本者有司不以經術義理裁之而世¶
儒之鄙論異端之邪&KR0003;俗吏之&KR0059;計得以行乎其間則天¶
理民彛㡬何不至於泯㓕而舜之所謂無刑者又何日而¶
可期㢤故臣伏願陛下深詔中外司政典獄之官凢有獄¶
訟必先論其尊卑上下長㓜親踈之分而後𦗟其曲直之¶
辭凡以下犯上以卑凌尊者雖直不右其不直者罪加凢¶
人之坐其有不幸至於殺傷者雖有疑慮可憫而至於奏¶
讞亦不許輙用擬貸之例又詔儒臣愽采經史以及古今¶
賢哲議論及於敎化刑罰之意者刪其精要之語聚爲一¶
書以敎學古入官之士與凡執法治民之官皆使略知古¶
先聖王所以敕典敷敎制刑明辟之大端而不敢隂爲姑¶
<pb:KR4d0226_SBCK_014-2b>¶
息果報便文之計則庶㡬有以助成世教而仰稱陛下好¶
生惡殺期於無刑之本意取進止¶
　　　延和奏劄二¶
臣聞獄者民命之所繫而君子之所盡心也今天下之獄¶
死刑當决者皆自縣而逹之州自州而逹之使者其有疑¶
者又自州而上之朝廷自朝廷而下之&KR0068;寺&KR0068;寺讞議而¶
後致辟焉其維持防閑可謂周且審矣然而憲䑓之所詳¶
覆&KR0068;寺之所讞議者不過受成於州縣之具獄使其文案¶
粗備情節稍圓則雖顛倒是非出入生死盖不得而察也¶
是故欲清庶獄之源者莫&KR0002;遴選州縣治獄之官今縣之¶
獄委於令其選固巳精矣而未必皆得人其弊未易革也¶
&KR0002;州獄則今銓格凢選人任滿有舉主関陞者方注繁難¶
<pb:KR4d0226_SBCK_014-3a>¶
令録其慮盖已詳矣然注司理者乃不用此令而近制唯¶
進納癃老之人然後不得注擬此外則常調𨵿陞雖昏繆¶
疾病之人皆得而爲之甚至於流外&KR0024;官&KR0002;省部胥史亦¶
得而爲之彼以薦舉𨵿陞者固未必盡得才能公正之人¶
然比之昏繆疾病無善可稱與夫胥史之入官者則有間¶
矣蓋昏繆疾病之人苟且微禄唯知自營其於獄事&KR0170;成¶
吏手漫不加省而胥史之入官者又或狃於故習與吏爲¶
徒販鬻走㺯無所不至故州郡小大之獄徃徃多失其平¶
怨讟咨嗟感傷和氣上爲聖政之累莫此爲甚臣愚欲望¶
陛下明詔銓曹更定選格凡州郡两獄官專注任滿有舉¶
主𨵿陞人或&KR0063;格不足則次任任滿銓試中第二等以上¶
人其常調關陞及省部胥史並不得注擬見在任者非舉¶
<pb:KR4d0226_SBCK_014-3b>¶
主𨵿陞人即令守倅銓量如委昏繆疾病即保明聞奏特¶
與祠禄其未到人候赴上日亦從守倅銓量方許放上&KR0002;¶
守倅狥&KR0059;失實即許&KR0101;司劾奏罷免所有省部胥史雖巳¶
注官待次並令赴部别與擬授庶幾治獄之官其選少清¶
各知任職仰副陛下欽恤之意取進止¶
　　貼黄¶
　臣契勘縣獄止是知縣獨貟推鞫一或不得其人則拆¶
　換&KR0323;詞變亂情節無所不至今旣未能盡變銓法則亦¶
　不容無少更革欲望睿慈詳酌明降指揮令縣丞同行¶
　推訊無丞處即用主簿仍遇大囚到獄即限两日内具¶
　入門&KR0323;先次飛申本州及提刑司照㑹庶㡬粗革舊弊¶
　天下幸甚¶
<pb:KR4d0226_SBCK_014-4a>¶
　　　延和奏劄三¶
臣竊見諸路提刑司所管拘催州縣經緫制錢盖前代之¶
所無而祖宗盛時亦未之有特起於宣和末年倉卒用兵¶
權冝措畫當時建議之臣方且自以爲功而其兄聞之乃¶
爲哭於先廟以爲作俑之禍且及子孫渡江以後雖知其¶
弊然費出愈繁遂不能罷復有増加以至于今乃爲大農¶
之經賦有司不復敢有蠲除之議然其始者亦但計其出¶
納多寡之實數而隨以取之則事雖失體而未有甚害及¶
紹興中推行經界之法民間違限契約悉出投印故一二¶
年間此錢之額倍於常&KR0010;逮其畢事則便復常數而無復¶
前日之羡矣而一時乃有憸侫掊克之人輙爲比較之說¶
以誤朝聽使凡&KR0010;入經緫制錢悉以經界之年爲額其後¶
<pb:KR4d0226_SBCK_014-4b>¶
雖或知其非義而小變之然猶必使趂及一年所収最多¶
之數至其甚無藝者則雖或災傷年分檢放𠋣閣苗米稅¶
錢巳無所入而所謂經緫制錢者版曹緫所猶不肯與之¶
蠲除上下相臨轉相逼迫下吏無所措其手足則其𫝑必¶
至於巧爲名色取之於民以求幸免司察之官雖知其然¶
然旣利其&KR0010;額之盈則亦不容有所何問顧猶不足以及¶
數則遂不過將新盖舊&KR1495;後爲前&KR0010;月愈深逋&KR0018;日積大¶
郡所欠十數萬緡小郡亦不下一二萬數官吏操切日益¶
嚴峻而莫有知其事之本原者臣愚不知州縣之煎𤎅局¶
促果何日而少紓斯民之歎息愁怨果何時而少息也陛¶
下厚徳深仁愛民如子疾痛痾癢無細不知抑搔按摩無¶
逺不及顧偶未聞此法之弊而巳故臣輙敢冐昧以聞伏¶
<pb:KR4d0226_SBCK_014-5a>¶
望聖慈深照本末特詔有司先將災傷年分撿放𠋣閣苗¶
稅數内所収經緫制額盡依分數豁除然後别詔大臣深¶
圖所以節用&KR0073;民之術計論經緫制錢合與不合立額比¶
較之利病而罷行之以幸天下臣不勝大願取進止¶
　　　延和奏劄四¶
臣竊見江西路諸州舊有科罰之弊盖因&KR0010;入有限而費¶
出無常是以不免巧取於民以備支發凡是百姓有事入¶
門不問曲直恣意誅求無有藝極民間受弊不可勝言爲¶
&KR0101;司州縣者欲一切繩之以法則財計頓闕州縣不可復¶
爲雖有良吏亦無以免若一切恣之不問則法廢不行民¶
怨無告而貪虐之吏更復並縁以濟其私爲害愈甚前此¶
漕司盖甞頗&KR0162;羡錢以㭪州縣&KR0010;計之闕而禁其科罰然¶
<pb:KR4d0226_SBCK_014-5b>¶
後逺民得以粗安然聞其間亦有循習舊態未能盡革去¶
處欲望聖慈特降睿㫖令本路帥臣諸司愽訪事宜共行¶
措畫逐一條奏以俟聖裁庶幾官用不乏民賦有經仰寛¶
宵旰之憂潜消災沴之氣一路幸甚取進止¶
　　　延和奏劄五¶
臣&KR0060;惟陛下以大有爲之資&KR0108;大有爲之志即位之&KR0004;慷¶
慨發憤㳟儉勤勞務以内修政事外攘夷狄汛掃陵廟恢¶
復圡疆爲巳任如是者二十有七年于兹矣而囙循荏苒¶
日失&KR0010;亡了無尺寸之效可以仰酬聖志下慰人望不審¶
陛下亦甞中夜以思而求其所以然之&KR0003;耶以爲所任者¶
非其人則陛下之神明豈可謂所任盡非其人以爲所由¶
者非其道則陛下之仁聖豈可謂所由盡非其道以爲規¶
<pb:KR4d0226_SBCK_014-6a>¶
模不定則陛下之規模甞定矣以爲志氣不立則陛下之¶
志氣甞立矣然且若是何耶臣誠愚賤&KR0060;爲陛下惑之故¶
甞反覆而思之無乃燕閒蠖濩之中虚明應物之地所謂¶
天理者有未純所謂人欲者有未盡而然歟天理有未純¶
是以爲善常不能充其量人欲有未盡是以除惡常不能¶
去其根爲善而不能充其量除惡而不能去其根是以雖¶
以一念之頃而公私邪正是非得失之㡬未甞不朋分角¶
立而交𢧐於其中故所以體貌大臣者非不厚而便嬖側¶
媚之&KR0059;顧得以深&KR0013;腹心之&KR0009;所以寤寐豪英者非不切¶
而柔邪庸繆之軰顧得以乆竊廊廟之&KR0096;非不樂聞天下¶
之公議正論而亦有時而不容非不欲堲天下之䜛&KR0003;殄¶
行而亦未免於誤𦗟非不欲報復陵廟之讎耻而或不免¶
<pb:KR4d0226_SBCK_014-6b>¶
於畏怯苟安之計非不欲愛養生靈之財力而或未免於¶
歎息愁怨之聲凡若此𩔖不一而足是以所用雖不至盡¶
非其人而亦不能盡得其人所由雖不至盡非其道而亦¶
不&KR0014;盡合其道規模盖甞小定而䘚至於不定志氣盖甞¶
小立而䘚至於不立虚度&KR0010;月以至於今非獨不足以致¶
治而或反足以召&KR0333;非獨不可以謀人而實不足以自守¶
非獨天下之人爲陛下惜之臣知陛下之心亦不能不以¶
此爲恨也閒者天啓聖心日新盛德&KR0108;發英㫁整頓綱維¶
盖有意乎天理之純而人欲之盡矣然臣竊以其事&KR0026;之¶
則猶恐其未免乎交𢧐之患也盖詰傳冩漏&KR0165;文字之罪¶
則便嬖側媚之流知所懼矣然而去者未逺而復還存者¶
更進而愈盛則知陛下親寵此曹之意未衰也罷累年竊¶
<pb:KR4d0226_SBCK_014-7a>¶
位盗&KR0096;之姦則柔邪庸繆之黨知所懼矣然而希次&KR0024;者¶
襲其迹以僥倖而不訶當言責者懐其&KR0059;以緘黙而不問¶
則知陛下委任此輩之意猶在也増置諌貟斥逺邪佞則¶
兼𦗟之羙固有以異乎前日矣然可諌之端無窮則其或¶
&KR0071;進而愈切未知陛下果能納而用之否也辨明誣枉慰¶
撫孤直則燭幽之明固有以異乎前日矣然造言之人無¶
責則其或捷出而益巧未知陛下果能逺而絶之否也謝¶
&KR0077;傲使嘉奬壮圖宜若可以勵苟安之志矣而置將之&KR0096;¶
旁出奄寺軍政敗壊士䘚愁怨則恐未有以待天下之變¶
振&KR0338;蠲租重禁科擾宜若可以寛疲民之力矣而&KR0101;司不¶
擇守令貪殘政煩賦重元元失職則恐未有以固有&KR0022;之¶
本即是數者而論之則是所謂天理者雖若小勝而所謂¶
<pb:KR4d0226_SBCK_014-7b>¶
人欲者終未盡除也夫以陛下之神聖仁明涖政之乆圖¶
治之切宜其晏然髙拱以享功成治定之安乆矣而&KR0010;月¶
逾邁四顧茫然隂陽方爭勝&KR0018;未决不知將復何日何時¶
而可以粗見聖治之成也耶聞之道路比来士大夫之進¶
&KR0003;者多矣然不探其本而徒指其末不先其難而姑就其¶
易毛舉天下之細故而不本於陛下之身營营馳騁乎事¶
爲利害之末流臣恐其未足以端出治之本清應物之源¶
以賛陛下正大宏逺之圖而使天下之事悉如聖志之所¶
欲也昔者舜禹孔顔之間盖甞病此而講之矣舜之戒禹¶
曰人心惟危道心惟微惟精惟一&KR0098;執厥中而必継之曰¶
無稽之言勿𦗟弗詢之謀勿庸謹乃有位敬脩其可願四¶
海困窮天禄永終孔子之告顔淵既曰克巳復禮爲仁一¶
<pb:KR4d0226_SBCK_014-8a>¶
日克巳復禮天下歸仁焉爲仁由巳而由人乎㢤而又申¶
之曰非禮勿視非禮勿聴非禮勿言非禮勿動既告之以¶
損益四代之禮樂而又申之曰放鄭聲逺佞人鄭聲&KR0075;佞¶
人殆嗚呼此千聖相傳心法之要其所以極夫天理之全¶
而察乎人&KR0082;之盡者可謂兼其本末巨細而舉之矣兩漢¶
以来非無願治之主而莫克有志於此是以雖或随世以¶
就功名而終不得以與乎帝王之盛其或耻爲庸主而思¶
用力於此道則又不免蔽於老子浮屠之&KR0003;静則徒以虚¶
無寂滅爲樂而不知有所謂實理之原動則徒以應縁無¶
礙爲逹而不知有所謂善惡之機是以日用之間内外&KR0446;¶
離不相爲用而反以害於政事盖所謂千聖相傳心法之¶
要者於是不復講矣臣愚不肖&KR0060;願陛下即今日之治效¶
<pb:KR4d0226_SBCK_014-8b>¶
泝而上之以求其所以然之故而於舜禹孔顔所授受者¶
少&KR0468;意焉自今以徃一念之萌則必謹而察之此爲天理¶
耶爲人&KR0082;耶果天理也則敬以擴之而不使其少有壅閼¶
果人欲也則敬以克之而不使其少有凝滯推而至於言¶
語動作之間用人䖏事之際無不以是裁之知其爲是而¶
行之則行之惟恐其不力而不當憂其力之過也知其爲¶
非而去之則去之惟恐其不果而不當憂其果之甚也知¶
其爲賢而用之則任之惟恐其不專聚之惟恐其不衆而¶
不當憂其爲黨也知其爲不肖而退之則退之惟恐其不¶
速去之惟恐其不盡而不當憂其有偏也如此則聖心洞¶
然中外融徹無一毫之私欲得以介乎其間而天下之事¶
將惟陛下之所&KR0082;爲無不如志矣詩曰豐水有𦬊武王豈¶
<pb:KR4d0226_SBCK_014-9a>¶
不仕貽厥孫謀以燕翼子武王烝㦲矧今祖宗光明盛大¶
之業付在陛下將以傳之無窮四海之内所望於陛下者¶
不但數世之仁而巳書曰&KR0002;藥不暝昡厥疾不瘳惟陛下¶
深&KR0468;聖志痛自刻勵而力行之使萬世之後猶可以爲後¶
聖法程則宗杜神靈永有依託萬方&KR0058;獻永有歸徃天下¶
𦍒甚天下幸甚臣孤陋寡聞學無所就前此兩&KR0170;賜對所¶
言大意與此畧同辭不别白㫖不分明曽不足以上悟聖¶
心而陛下哀憐不忍終棄使得復望清光環視其中無他¶
所有輙繹舊聞復以此進僣妄狂率罪當萬死伏惟陛下¶
財赦取進止¶
　　　甲寅行宫便殿奏劄一¶
臣竊聞之天下之事有常有變而其所以䖏事之術有經¶
<pb:KR4d0226_SBCK_014-9b>¶
有&KR0096;君臣父子定位不易事之常也君令臣行父傳子継¶
道之經也事有不幸而至於不得盡如其常則謂之變而¶
所以處之之術不得全出於經矣是則所謂&KR0096;也當事之¶
常而守其經雖聖賢不外乎此而衆人亦可能焉至於遭¶
事之變而處之以&KR0096;則唯大聖大賢爲能不失其正而非¶
衆人之所及也故孔子曰可與立未可與&KR0096;盖言其難如¶
此而夷齊季札之徒所以輕千乗之國以求即乎吾心之¶
所安寜隕其身亡其國而不敢失其區區之節者亦爲此¶
也乃者天運艱難國有大咎天變爲之見於上地變爲之¶
作於下人情爲之哀恫拂鬱而皆有離叛散亂之心方此¶
之時宗廟社稷危於綴旒是則所謂天下之大變而不可¶
以常理處焉者也是以太皇太后躬定大䇿皇帝陛下寅¶
<pb:KR4d0226_SBCK_014-10a>¶
紹丕圖未及號令之間不越湏&KR0119;之頃而郷之危者安離¶
者合天下之𫝑翕然而大定此亦可謂處之以&KR0096;而庶幾¶
乎有以不失其正者矣然自頃至今亦既三月而天變未¶
盡消地變未盡弭君親之心未盡懽學士大夫羣&KR0058;百姓¶
或反不能無疑於逆順名實之際至於禍亂之本又巳伏¶
於&KR0115;&KR0115;之中特待時而發耳臣雖至愚亦知&KR0060;爲陛下憂¶
之而未知其計之所出故嘗反覆以思而参以所聞則尚¶
猶有可諉者亦曰陛下之心前日未嘗有求位之計今日¶
未嘗忘思親之懐而巳爾嗚呼此則所謂道心微妙之全¶
體天理發用之本然而所以行&KR0096;而不失其正之根本也¶
誠即是心以充之則孔子所謂求仁得仁而無怨孟子所¶
謂終身訢然樂而忘天下者臣有以知陛下之不難矣借¶
<pb:KR4d0226_SBCK_014-10b>¶
曰天命神噐不可以無傳宗廟社稷不可以無奉則轉禍¶
爲福易危爲安亦豈可以舍此而他求哉充吾未嘗求位¶
之心則可以盡吾&KR0018;罪引慝之誠充吾未嘗忘親之心則¶
可以致吾温清定省之禮始終不越乎此而大倫可正大¶
本可立矣陛下誠能動心忍性深自抑損所以自處常如¶
前日未嘗有位之時内自宫掖燕&KR0059;之奉服食噐用之湏¶
不敢一毫有所加於潜邸之舊外至百辟多儀之享恩澤¶
匪頒之式不敢一旦而全享乎萬乗之尊專務積其誠意¶
期以格乎親心然後濬發德音痛自克責嚴飭羽衞益勤¶
問安視膳之行十日一至而不得見則継以五日五日一¶
至而不得見則&KR0071;以三日三日而不得見則二日而一至¶
以至于無一日而不一至焉俯伏寢門怨慕號泣雖勞且¶
<pb:KR4d0226_SBCK_014-11a>¶
辱有所不憚然而親心猶未底豫慈愛猶未復&KR0004;逆順名¶
實之疑不渙然而冰釋則臣不信也若夫災異之變禍亂¶
之幾有未盡去則又在乎陛下凝神恭黙深監古先日與¶
大臣講求政理可否相濟惟是之從必使發號施令無一¶
不出乎朝廷進退人材無一不合乎公論不爲偏聴以啓¶
私門則聖徳日新聖治日起而天人之應不得違釁孽之¶
萌不得作矣今日之計莫大於此惟陛下深留聖意而亟¶
圖之若復因循日復一日所以行&KR0096;者遂失其正則臣恐¶
禍變之来不但禮樂不興刑罰不中而巳也人心易離天¶
命難保厥監不逺深可畏懼臣山野戇愚不識忌諱罪當¶
萬死惟陛下寛之取進止¶
　　　行宫便殿奏劄二¶
<pb:KR4d0226_SBCK_014-11b>¶
臣竊惟皇帝陛下祗膺駿命恭御寳圖正位之&KR0004;未遑它¶
事而首以愽延儒臣討論經藝爲急先之務盖將求多聞¶
以建事學古訓而有𫉬非若記問愚儒詞章小技誇多以¶
爲愽闘靡以爲工而巳也如是則&KR0134;講之官所宜遴選顧¶
乃不擇誤及妄庸則臣&KR0060;以爲過矣盖臣天資至愚極陋¶
雖嘗挾䇿讀書妄以求聖賢之遺㫖而行之不力老矣無¶
聞况於帝王之學則固未之講也其何以當擢任之寵而¶
辱顧問之勤乎是以聞命驚惶不敢奉詔然嘗聞之人之¶
有是生也天固與之以仁義禮智之性而叙其君臣父子¶
之倫制其事物當然之則矣以其氣質之有偏物欲之有¶
蔽也是以或昧其性以亂其倫敗其則而不知反必其學¶
以開之然後有以正心脩身而爲齊家治國之本此人之¶
<pb:KR4d0226_SBCK_014-12a>¶
所以不可不學而其所以學者&KR0004;非記問詞章之謂而亦¶
非有聖愚貴賤之殊也以是而言則臣之所嘗用力固有¶
可爲陛下言者請遂陳之盖爲學之道莫先於窮理窮理¶
之要必在於讀書讀書之法莫貴於循序而致精而致精¶
之本則又在於居敬而持志此不易之理也夫天下之事¶
莫不有理爲君臣者有君臣之理爲父子者有父子之理¶
爲夫婦爲兄弟爲朋友以至於出入起居應事接物之際¶
亦莫不各有理焉有以窮之則自君臣之大以至事物之¶
微莫不知其所以然與其所當然而亡纎芥之疑善則從¶
之惡則去之而無毫髪之累此爲學所以莫先於窮理也¶
至論天下之理則要妙精微各有攸當亘古亘今不可移¶
易唯古之聖人爲能盡之而其所行所言無不可爲天下¶
<pb:KR4d0226_SBCK_014-12b>¶
後卋不易之大法其餘則順之者爲君子而吉背之者爲¶
小人而凶吉之大者則能保四海而可以爲法凶之甚者¶
則不能保其身而可以爲戒是其粲然之跡必然之效盖¶
莫不具於經訓史冊之中欲窮天下之理而不即是而求¶
之則是正墻靣而立爾此窮理所以必在乎讀書也&KR0002;夫¶
讀書則其不好之者固怠忽間㫁而無所成矣其好之者¶
又不免乎貪多而務廣徃往未啓其端而遽巳欲探其終¶
未究乎此而忽巳志在乎彼是以雖復終日勤勞不得休¶
息而意緒怱怱常&KR0002;有所奔趋迫逐而無從容涵泳之樂¶
是又安能深信自得常乆不厭以異於彼之怠忽間㫁而¶
無所成者哉孔子所謂欲速則不逹孟子所謂進銳者退¶
速正謂此也誠能鑒此而有以反之則心潜於一乆而不¶
<pb:KR4d0226_SBCK_014-13a>¶
移而𫠦讀之書文意接連血脉通貫自然漸漬浹洽心與¶
理㑹而善之爲勸者&KR0055;惡之爲戒者切矣此循序致精𫠦¶
以爲讀書之法也&KR0002;夫致精之本則在於心而心之爲物¶
至虚至靈神妙不測常爲一身之主以提萬事之綱而不¶
可有頃刻之不存者也一不自覺而馳鶩飛揚以狥物欲¶
於軀殻之外則一身無主萬事無綱雖其俯仰顧盻之間¶
蓋巳不自覺其身之𫠦在而況能反覆聖言參考事物以¶
求義理至當之歸乎孔子𫠦謂君子不重則不威學則不¶
固孟子𫠦謂學問之道無他求其放心而巳矣者正謂此¶
也誠能嚴㳟寅畏常存此心使其終日儼然不爲物欲之¶
𫠦侵亂則以之讀書以之觀理將無𫠦徃而不通以之應¶
事以之接物將無𫠦處而不當矣此居敬持志𫠦以爲讀¶
<pb:KR4d0226_SBCK_014-13b>¶
書之本也此數語者皆愚臣平生爲學艱難辛苦巳試之¶
效竊意聖賢復生𫠦以教人不過如此不獨布衣&KR0330;帶之¶
士𫠦當從事蓋雖帝王之學殆亦無以易之特以近年以¶
來風俗薄陋士大夫間聞此等語例皆指爲道學必排去¶
之而後巳是以食芹之美無路自通毎抱遺經徒竊慨歎¶
今者乃遇皇帝陛下始初清明無他嗜好獨於問學孜孜¶
不倦而臣當此之時特䝉引對故敢忘其固陋而輒以爲¶
獻伏惟聖明&KR0055;賜省覽試以其說驗之於身蚤窹晨興無¶
忘今日之志而自彊不息以緝熈于光明使異時嘉靖&KR0022;¶
國如商高宗興衰撥亂如周宣王以著明人主講學之效¶
卓然爲萬世帝王之標凖則臣雖退伏田野與世長辭與¶
有榮矣何必使之勉彊盲聾扶曵跛躄以汙近侍之列而¶
<pb:KR4d0226_SBCK_014-14a>¶
爲盛世之羞哉干冐宸嚴不勝戰慄惟陛下留神財幸取¶
進止¶
　　　行宫便殿奏劄三(退一本作裁)¶
臣前任備員潭州兼管荆湖南路安撫司事竊見本路土¶
&KR0484;民貧無他生理而州縣&KR0010;計入少出多徃徃例於常賦¶
之外多收加耗重折價錢尚且入不支出公私俱困昨來¶
諸司察見其弊累嘗蠲减務寛民力連年𫠦放蓋巳不貲¶
而州縣起發上供支遣俸給諸色費用尚仍舊額略無𫠦¶
損沿此官司巳是狼狽不可支吾或有非泛賞給調發支¶
賜&KR0002;更差到諸班換授歸正雜流補官之人復有増加則¶
愈見逼迫無以爲計臣近者嘗與漕司何異備奏全州守¶
臣韓邈𫠦申乞减𣷹差員數可見一端至於其他州縣大¶
<pb:KR4d0226_SBCK_014-14b>¶
略徃徃𩔖此不唯官吏苟逭目前多方趣辨不暇爲國家¶
赤子計而按察之官知其甚不得巳以至於此亦不&KR0216;盡¶
法按治無由發覺&KR0060;念本路東望朝廷逺在二千餘里之¶
外而北㩀重湖南撫諸峒形勢𫠦𨵿亦非他道之比萬一¶
民貧不堪誅剥一旦屯結自爲擾亂而盗賊蠻猺相挻而¶
起則不知議者何以處之臣自到任以至去官僅及三月¶
雖未及詳密究其曲折然其大勢如此亦不待智者而後¶
知矣故嘗&KR0055;以爲憂欲爲料理但以召還之&KR0205;未暇子細¶
詢考畫一奏聞今者旣䝉賜對又不敢不爲陛下一言欲¶
望聖慈&KR0055;察一視同仁特詔本路帥臣監司更以前日全¶
州𫠦申事理通之諸郡並行均節將大叚闕乏去處特與¶
痛加退减指定奏聞取㫖行下庶幾州得以恤其縣縣得¶
<pb:KR4d0226_SBCK_014-15a>¶
以寛其民而其間或有不奉詔者亦且無詞以逃其罪則¶
遐逺之民均&KR0013;實惠而寛大之恩不但爲掛墻壁之具而¶
巳臣奉使亡狀不早上聞以至今日死有餘罪伏惟矜赦¶
而亟圖之則一路幸甚取進止¶
　　　行宮便殿奏劄四(侵犯之犯/一本作擾)¶
臣昨於去冬伏䝉聖恩除知潭州方具辭免未及起發即¶
聞湖北猺人侵犯邵州界分及今年春伏奉聖㫖不許辭¶
免臣遂即日就道比及到官湖北巳行進兵攻討賊氣漸¶
衰遂就招降一向寧帖却據邵州守臣潘燾申到見得從¶
前邉防全無措置以致小醜敢肆侵犯因條畫到移置寨¶
柵増撥戍兵利害數條臣與漕臣何異潘燾𫠦申頗有條¶
理遂行詢究見得委的合行措置遂巳具奏乞賜施行竊¶
<pb:KR4d0226_SBCK_014-15b>¶
計巳徹天聽欲望聖慈明詔大臣早賜處分及何異潘燾¶
在任之日依元𫠦申日下措置其提刑趙不迂先次申奏¶
亦與臣等𫠦乞無大異同欲乞并行劄下公共相度從長¶
區處庶使姦賊畏威邉民安業實一方永逺之利取進止¶
　　　貼黄(巳伏一/作旣歸)¶
　　臣昨招到徭賊蒲來矢等巳赴安撫司公參其人衰¶
　　弱&KR0004;無能觧但恃險阻敢爾跳梁今巳㐲降則於事¶
　　理不得不加存䘏欲乞聖慈行下本司常切照管毋¶
　　失大信庶幾異日復有此輩易以招納伏候聖旨¶
　　　行宫便殿奏劄五¶
臣伏見潭州城壁昨因虜&KR0016;殘破之後剥落摧圯五十餘¶
年不曽修築近者守臣周必大方議&KR0024;砌巳䝉朝廷支降¶
<pb:KR4d0226_SBCK_014-16a>¶
度牒一百道賣到錢八萬貫未及興工而必大奉祠就第¶
臣到任之&KR0004;即行㸃檢其錢巳支六萬餘貫買到甎&KR0069;見¶
在餘錢不多不足爲雇工犒設之費又元料只擬用本州¶
諸色軍兵共不過三千餘人竊慮不堪乆役勞苦而其城¶
廣闊中間多有空閑無民居處&KR0002;盡修築亦無𫠦用枉費¶
工力&KR0004;巳尅定七月下旬起工而偶値小旱繼以霖雨旋¶
遭國哀人情洶洶未敢容易然念興作有緒𫠦買甎&KR0069;費¶
錢巳多&KR0002;遂因循便成廢棄亦又可惜故自登極赦後事¶
勢稍定即别委官𠕅行計度擬將其城北靣一帶荒逈去¶
處量加裁减向裏别築蓋如此則不唯目今工力易辦將¶
來萬一不測有警亦易防守但未及子細條畫而臣忽奉¶
聖恩召令奏事竊恐新任守臣未知始末欲望聖慈行下¶
<pb:KR4d0226_SBCK_014-16b>¶
詳審計度如臣妄議有可施行即乞睿旨再給度牒雜募¶
軍民促减北邉近裏修築乗此樂&KR0010;擇日興工亦爲一方¶
永乆不虞之備取進止¶
　　　乞進德劄子¶
臣竊聞周武王之言曰惟天地萬物父母惟人萬物之靈¶
亶聰明作元后元后作民父母而孟子又曰堯舜性之湯¶
武反之蓋嘗因此二說而&KR0055;思之天地之大無不生育固¶
爲萬物之父母矣人於其間又獨得其氣之正而能保其¶
性之全故爲萬物之靈&KR0002;元后者則於人𩔖之中又獨得¶
其正氣之盛而能保其全性之尤者是以能極天下之聰¶
明而出乎人𩔖之上以覆冐而子蓄之是則𫠦謂作民父¶
母者也然以自古聖賢觀之惟帝堯大舜生而知之安而¶
<pb:KR4d0226_SBCK_014-17a>¶
行之爲能履此位當此責而無媿&KR0002;成湯武王則其聰明¶
之質固巳不能如堯舜之全矣惟其能學而知能利而行¶
能擇善而固執能克巳而復禮是以有以復其德性聰明¶
之全體而卒亦造夫堯舜之域以爲億兆之父母蓋其生¶
質雖&KR0002;不及而其反之之至則未嘗不同孔子𫠦謂及其¶
成功一也正此之謂也㳟唯皇帝陛下聰明之質性之於¶
天固非常情𫠦能窺度然而生長&KR0055;宫春秋方富臣恐稼¶
穡艱難容有未盡知人之情僞容有未盡察國家憲度容¶
有未盡習至於學道脩身立志揆事之本制世御俗發號¶
施令之要亦容有未能無待於講而後明者故竊以爲陛¶
下誠能於此&KR0055;留聖意日用之間語默動静必求放心以¶
爲之本而於玩經觀史親近儒學巳用力處益用力焉數¶
<pb:KR4d0226_SBCK_014-17b>¶
召大臣切劘治道俾陳今日要急之務略如仁祖開天章¶
閣故事至於君臣進對亦賜温顔反復詢訪以求政事之¶
得失民情之休戚而又因以察其人材之邪正短長庶於¶
天下之事各得其理經歷詳盡浹洽貫通聰明日開志氣¶
日彊德聲日聞治效日著四海之内瞻仰畏愛如親父母¶
則是反之之至而堯舜湯武之盛不過如此不宜妄自菲¶
薄因循苟且而不復以古之賢聖自期也臣本迂儒加以¶
老病自知無用分甘窮寂今者徒以趣召之峻冐昧而來¶
耳目筯骸皆難勉彊然而未敢&KR0205;以吿歸爲請者誠感眷¶
遇之厚猶欲少&KR0216;須&KR0119;以俟陛下聖志之立聖學之成决¶
知異日姦言邪說不能侵亂果如前𫠦期者然後乞身以¶
去則爲上不&KR0018;天子下不&KR0018;𫠦學而臣主俱榮矣顧以此¶
<pb:KR4d0226_SBCK_014-18a>¶
事在臣但能言之而其用力則在陛下萬一暮景迫人不¶
容𪧐留則抱此耿耿私恨無窮伏望聖慈憐臣此志察臣¶
此言䇿厲身心勉進德業使臣蚤得遂其𫠦願則雖夕死¶
暝目無憾矣冐瀆宸聽臣無任悃&KR0323;激切之至取進止¶
　　　貼黄¶
　　臣聞中庸有言人一能之巳百之人十能之巳千之¶
　　果能此道雖愚必明雖柔必彊而元祐館職吕大臨¶
　　爲之說曰君子𫠦以學者爲能變化氣質而巳德勝¶
　氣質則愚者可進於明柔者可進於彊不能勝之則¶
　　雖有志於學亦愚不能明柔不能彊而巳矣蓋均善¶
　　而無惡者性也人𫠦同也昏明彊弱之禀不齊者才¶
　　也人𫠦異也誠之者𫠦以反其同而變其異也夫以¶
<pb:KR4d0226_SBCK_014-18b>¶
　　不美之質求變而美非百倍其功不足以致之今以¶
　鹵莽滅裂之學或作或輟以求變其不美之質及不¶
　能變則曰天質不美非學𫠦能變是果於自棄其爲¶
　　不仁甚矣臣少時讀書偶於此語&KR0055;有省焉&KR0108;厲感¶
　&KR0099;不能自巳自此爲學方有寸進食芹而美敢以爲¶
　獻伏乞聖察¶
　　　乞不以假故逐日進講劄子¶
臣㐲見近制毎遇&KR0215;日蚤晚進講及至當日或値假故即¶
行權罷又按故事將來大寒大暑亦繫罷講月分㳟聞陛¶
下天性好學晨夕孜孜雖處&KR0055;宫必不暇逸但臣誤䝉選¶
擇以經入侍固當日有獻納以輔聖志今乃淹旬累月不¶
得脩其職業素餐之刺實不自安故嘗靣奏假日無事正¶
<pb:KR4d0226_SBCK_014-19a>¶
宜進講巳䝉聖慈俯賜嘉納今巳兩日未見施行因省昨¶
來𫠦陳似亦未至詳悉今别具奏欲乞聖明特降睿㫖今¶
後除朔望旬休及過宫日外不以寒暑𩀱&KR0215;月日諸色假¶
故並令逐日蚤晚進講内有朝殿日分伏恐聖躬乆坐不¶
無少勞却乞權住當日蚤講一次庶幾藏脩遊息無非典¶
學之時聖德日躋天下幸甚取進止¶
　　　乞差官看詳封事劄子¶
臣前日靣奏㳟奉詔㫖以雷雨之異許陳闕失仰見陛下¶
畏天省巳之意然臣未敢奉詔者竊見陛下登極之初巳¶
下明詔來獻言者甚衆未聞一有施行今復求言殆成虚¶
語欲乞睿㫖令後省官鎖𪧐看詳擇其善者條上取㫖以¶
次施行巳䝉聖慈開納再三玉音宣諭如此則求言之詔¶
<pb:KR4d0226_SBCK_014-19b>¶
不爲文具臣不勝感激欣幸而今巳兩日未見指揮竊慮¶
當時𫠦奏他事猥多又無文字可以降出是致遲緩今敢¶
再具奏聞欲望聖明早賜處分庶幾聞者知勸&KR0033;言日聞¶
開悟聖聦益脩政德應天之實莫大於此取進止(十月十/七日奉)¶
(聖㫖差沈有開劉光/祖限十日看詳聞奏)¶
　　　乞瑞慶節不受賀劄子¶
臣伏覩今日瑞慶節前一日宰執率文武百寮詣行宫便¶
殿拜表稱賀臣巳前來祗赴立班然竊惟念夀皇梓宮在¶
殯陛下追慕方新乃以此時講行賀禮臣當以經術入侍¶
帷幄覩此缺失心實未安乆欲奏聞又念䟽逺不敢&KR0427;越¶
昨晚忽奉睿㫖特令宣引今日晚講仰見聖心虚懐來善¶
唯恐不及待遇之恩復異常品感激之&KR0055;不能自巳謹此¶
<pb:KR4d0226_SBCK_014-20a>¶
密奏欲望聖慈速賜傳㫖便令權免其表亦不收接三年¶
之内凢有合稱賀事並依此例庶幾上廣孝治益𨺚聖德¶
風示四表垂法萬世臣不勝大願取進止¶
　　　貼黄¶
　　臣今𫠦奏雖巳遲晚然羣臣班賀於外而聖主抑而¶
　　不受益見聖德之盛可爲後世法程伏乞睿照¶
　　　經筵留身靣陳四事劄子¶
臣迂愚衰賤無以逾人仰荷聖明召從逺外置之近侍之¶
列處以勸誦之官此豈私於小臣者哉意者必以其粗嘗¶
講學稍有思慮不肯隨衆默默或有以仰禆聖治萬分之¶
一也而臣伏自到闕三獲進對狂妄之言時䝉采納如增¶
𣷹講日看詳封事不受賀表之屬皆得施行臣竊不自知¶
<pb:KR4d0226_SBCK_014-20b>¶
以爲庶幾可以披𤁋肝膽畢義願忠而無&KR0018;於陛下𫠦以¶
收録使令之意又&KR0060;惟念服在内朝實以從容諷議爲職¶
故雖被求言之詔亦不敢輒同外臣撰述文字以致宣&KR0165;¶
但嘗靣奏一二意望陛下自以聖意施行而累日以來竊¶
觀天意雷霆之後繼以隂雨沉鬱不觧夜明盡昏此必政¶
事誤施大有未厭人望以致隂邪敢干陽德者而臣前日¶
𫠦嘗言之大者尚亦未䝉省察告但碌碌隨群觧釋文義¶
時時陳說一二細㣲以應故事則不唯非陛下𫠦以召用¶
愚臣之意亦豈愚臣𫠦以服事陛下之志哉今有㣲誠須¶
至傾竭臣之𫠦言其最大者則勸陛下凢百自奉&KR0055;務抑¶
損自宮闈之私居處服用且如濳邸之舊以至外庭禮數¶
僕御恩澤亦未可&KR0205;然全享萬乗之尊庻幾有以感格親¶
<pb:KR4d0226_SBCK_014-21a>¶
心早遂晨昏定省之願以爲陛下必垂開納而數日來乃¶
聞有㫖修葺舊日東宫爲屋三數百間外議皆謂陛下意¶
欲速成早遂移蹕以爲便安之計不惟未能抑損乃是過¶
有増加臣不知此果出於陛下之心大臣之議軍民之願¶
耶抑亦左右近習倡爲此說以誤陛下而欲因以遂其姦¶
心也臣恐不惟上帝震怒災異數出正當恐懼脩省之時¶
不當興此大役以咈譴告警動之意亦恐畿甸百姓飢餓¶
流離阽於死亡之際忽見朝廷正用此時大興土木修造¶
宫室但以適巳自奉爲事而無矜惻憫憐之心或能怨望¶
忿切以生他變不唯無以感格太上皇帝之心以致未有¶
進見之期亦恐壽皇在殯因山未卜几筵之奉不容少弛¶
太皇太后皇太后皆以尊老之年煢然在憂苦之中晨昏¶
<pb:KR4d0226_SBCK_014-21b>¶
之養&KR0057;不可闕而四方之人但見陛下亟欲大治宫室速¶
得成就一旦翩然委而去之以就安便六軍萬民之心必¶
又將有扼腕而不平者矣前監未逺甚可懼也至於一離¶
尊親之側輕去𠋣廬之次深宫永巷園囿池臺耳目之娯¶
雜然而進臣又竊恐陛下之心未易當此紛華盛麗之熒¶
惑感移雖欲日親儒士講求經訓以正厥事而進德脩業¶
亦將有𫠦不暇矣此又臣之𫠦大懼也至於壽康定省之¶
禮則臣嘗言之矣而其意有未盡也今聞邇日一再過宫¶
亦未得見而不亟爲之慮如臣𫠦謂下詔自責頻日繼徃¶
者顧乃逶迤舒緩無異尋常之時泛然而徃泛然而歸太¶
上皇帝聞之必以爲此徒備禮而來實無必求見我之意¶
其深閉固拒而不肯見固亦宜矣又聞太上皇后懼忤太¶
<pb:KR4d0226_SBCK_014-22a>¶
上皇帝之意不欲其聞太上之稱又不欲其聞内禪之說¶
此又慮之過者殊不知&KR0002;但一向如此而不爲宛轉方便¶
使太上皇帝灼知陛下𫠦以不得巳而即位者但欲上安¶
宗社下慰軍民姑以代巳之勞而非敢&KR0205;享至尊之奉則¶
父子之間上怨怒而下憂懼將何時而巳乎父子天倫三¶
綱𫠦繋不惟陛下之心深𫠦禾安而四方觀聽殊爲不美¶
乆而不圖亦將有借其名以造謗生事者此又臣之𫠦大¶
懼也至於朝廷紀綱&KR0057;𫠦當嚴上自人主以下至於百執¶
事各有職業不可相侵蓋君雖以制命爲職然必謀之大¶
臣參之給舍使之熟議以求公議之𫠦在然後揚于王庭¶
明出命令而公行之是以朝廷尊嚴命令詳審雖有不當¶
天下亦皆曉然知其謬之出於某人而人主不至獨任其¶
<pb:KR4d0226_SBCK_014-22b>¶
責臣下欲議之者亦得以極意盡言而無𫠦憚此古今之¶
常理亦祖宗之家法也今者陛下即位未能旬月而進退¶
宰執移易臺諌甚者方驟進而忽退之皆出於陛下之獨¶
斷而大臣不與謀給舍不及議正使實出於陛下之獨斷¶
而其事悉當於理亦非爲治之體以啓將來之弊况中外¶
傳聞無不疑惑皆謂左右或竊其柄而其𫠦行又未能盡¶
允於公議乎此弊不革臣恐名爲獨斷而主威不免於下¶
移欲以求治而反不免於致亂蓋自𨺚興以來巳有此失¶
臣嘗再三深爲壽皇論之非獨今日之憂也尚賴壽皇聖¶
性聰明更練世事故於此輩雖以驅使之故稍有假借實¶
亦隂有以制之未至全墮其計然積習成風貽患於後其¶
害巳有不可勝言者如陳源𡊮佐之流皆陛下𫠦親見也¶
<pb:KR4d0226_SBCK_014-23a>¶
柰何又欲襲其跡而蹈之乎且陛下自視聰明剛斷孰與¶
壽皇更練通逹孰與壽皇壽皇尚不能制之於前而陛下¶
乃欲制之於後臣恐其爲患之益&KR0055;非但前日而巳此又¶
臣之𫠦大懼也至於&KR1238;宫之卜偏聽臺史膠固謬妄之言¶
墮其交結眩惑之計而不復廣詢術人以求吉地但欲於¶
祐思諸陵之傍儹那遷就苟且了當旣不爲壽皇體魄安¶
寜之慮又不爲宗社血食乆逺之圖則自宰執待從以至¶
軍民皆知其非而不敢力爭夫以壽皇之豐功盛烈百世¶
不忘而𫠦以葬之如此其草草也此豈不又大咈天人之¶
心以致變異之頻仍而貽患於無窮乎此又臣之𫠦大懼¶
也凢此四懼皆非小故臣願陛下&KR0055;察愚言而反之於心¶
明詔大臣首罷修葺東宫之役而以其工料回就慈福重¶
<pb:KR4d0226_SBCK_014-23b>¶
華之間草創&KR0230;殿一二十間使粗可居又於宫門之外草¶
創供奉𪧐衛之廬數十間勿使其有偪仄暴露之苦如是¶
則上有以感格太上皇帝之心而速南内進見之期又有¶
以致壽皇几筵之奉而盡兩宫晨昏之禮下有以塞群下¶
窺觀眩惑之姦而慰斯民飢餓流離之歎此一事也&KR0002;夫¶
過宮之計則臣又願陛下下詔自責减省輿衞入宫之後¶
暫變服色如唐肅宗之改服紫&KR0129;執控馬前者預詔近屬¶
尊行之賢使之先入首白太上皇后以臣前𫠦陳宛轉方¶
便之說然後隨之而入望見太上皇帝即當流涕伏地抱¶
膝吮乳以伸&KR0018;罪引慝之誠而太上皇后宗戚貴臣左右¶
環擁更進譬諭觧釋之詞則太上皇帝雖有忿怒之情亦¶
且霍然雲消霧散而懽意浹洽矣此二事也&KR0002;夫朝廷之¶
<pb:KR4d0226_SBCK_014-24a>¶
紀綱則臣又願陛下&KR0055;詔左右勿預朝政但使朝廷尊嚴¶
紀綱振肅而國家有泰山之安則此等自然不失富貴長¶
乆之計其實有&KR0564;庸而𫠦得褒賞未愜衆論者亦詔大臣¶
公議其事稽考令典厚報其勞而凢號令之弛張人才之¶
進退則一委之二三大臣使之反復較量勿狥巳見酌取¶
公論奏而行之批㫖宣行不須奏覆但未令尚書省施行¶
先送後省審覆有不當者限以當日便行繳駁如更有疑¶
則詔大臣與繳駁之官當晚入朝靣議於前互相論難擇¶
其善者稱制臨决則不惟近習不得干預朝權大臣不得¶
專任巳私而陛下亦得以益明習天下之事而無𫠦疑於¶
得失之筭矣此三事也&KR0002;夫山陵之卜則臣前日嘗以議¶
狀進呈近日又與同列連名具奏今更不敢頻煩聖聽亦¶
<pb:KR4d0226_SBCK_014-24b>¶
望特宣大臣使詳臣等前後𫠦論而决其可否於立談之¶
間先寛七月之期次黜臺史之說别求草澤以營新宫使¶
夀皇之遺體得安於内則宗社生靈皆&KR0170;福於外矣此四¶
事也凢此四事皆今日最急之務切乞留神反覆思慮斷¶
而行之以答天變以慰人心上以彰聖主用人求諌之實¶
下以伸小臣愛君憂國之忠則臣不勝千萬大幸又竊念¶
臣老病之餘寒齋獨𪧐終夜不𥧌憂慮萬端而進對之時¶
率多遺忘言語精神又不能以自逹是以前日一再靣奏¶
𫠦陳數事有未䝉&KR0055;察者今因入侍敢復冐昧輒形紙墨¶
伏惟聖明獨賜詳覽而擇其中至於孤危之蹤不敢自保¶
竊恐自今以徃不獲乆侍清閒之燕矣臣無任瞻戀懇切¶
皇恐俟罪之至取進止(乞留中)¶
<pb:KR4d0226_SBCK_014-25a>¶
　　　不受賀表下貼黄¶
　　臣又聞前日賀表雖䝉退出而未降指揮今後合稱¶
　　賀事三年之内並與權免其節序變遷並合進名奉¶
　　慰并乞聖明先賜處分庶幾遇事免致失禮伏&KR0049;聖¶
　　㫖¶
　　　竊觀天意下貼黄¶
　　臣又聞前此雷雨之時累曽地震此十七日半夜前¶
　　後其震尤甚八月半聞蜀中大震墻屋往往傾摧臣¶
　　雖不曽親見然見者頗多傳聞甚的聖政方新而變¶
　　異不止天戒甚明必有𫠦爲并乞睿照¶
　　　此三事也下貼黄¶
　　臣又嘗謂人主當務聰明之實而不可求聰明之名¶
<pb:KR4d0226_SBCK_014-25b>¶
　　信任大臣日與圖事反覆辯論以求至當之歸此聰¶
　　明之實也偏聽左右輕信其言每事從中批出處分¶
　　此聰明之名也務其實者今雖未明乆必通悟務其¶
　　名者或外間一時可以竦動觀聽然中實未明愈乆¶
　　而愈暗矣二者之間𫠦差毫𨤲而其得失則有大相¶
　　逺者伏乞睿照¶
　　　論災異劄子¶
臣竊聞今月五日夜漏方下五六刻間都城之内忽有黒¶
煙四塞草氣襲人咫尺之間不辨人物著於靣目皆爲沙¶
土臣雖不曽親見然親舊相訪見之者多驗之數人其說¶
如一决非虚妄臣竊思惟間者以來災異數見秋冬雷雹¶
苦雨傷稼山摧地陷無𫠦不有皆爲隂盛陽㣲之證陛下¶
<pb:KR4d0226_SBCK_014-26a>¶
雖嘗下責躬之詔出敢諌之令而天心未豫復有此恠亦¶
爲隂聚包陽不和而散之象臣竊懼焉而恐其未有敢以¶
聞於聖聽者也蓋嘗聞之商中宗時有桑榖並生于朝一¶
暮大拱中宗能用巫咸之言恐懼脩德不敢荒寧而商道¶
復興享國長乆至于七十有五年高宗祭于成湯之廟有¶
飛雉升鼎耳而鳴高宗能用祖巳之言克正厥事不敢荒¶
寧而商用嘉靖享國亦乆至于五十有九年古之聖王遇¶
災而懼脩德正事故能變災爲祥其效如此伏願陛下視¶
以爲法克巳自新蚤夜思省舉心動念出言行事之際常¶
&KR0002;皇天上帝臨之在上宗社神靈守之在旁懔懔然不復¶
敢使一毫私意萌於其間以煩譴告而又申敕中外大小¶
之臣同寅恊㳟日夕謀議以求天意之𫠦在而交修焉則¶
<pb:KR4d0226_SBCK_014-26b>¶
庶乎災害日去而福禄日來矣臣不勝惓惓愛君憂國之¶
至取進止(一本乞留中省覽一本/乞降付三省樞密院)¶
　　　乞令看詳封事官靣奏劄子¶
臣昨具奏乞降指揮看詳臣庶𫠦上封事巳䝉聖慈施行¶
今來竊見看詳官𫠦具進冊其間貼說極爲詳備&KR0002;令因¶
侍經幄靣奏指陳庶於聰明實有禆補取進止¶
　　　乞討論䘮服劄子¶
臣聞三年之䘮齊䟽之服飦粥之食自天子逹於庶人無¶
貴賤之殊而禮經勑令子爲父嫡孫承重爲祖父皆斬衰¶
三年蓋嫡子當爲父後以承大宗之重而不能襲位以執¶
䘮則嫡孫繼綂而代之執䘮義當然也然自漢文短䘮之¶
後歷代因之天子遂無三年之䘮爲父且然則嫡孫承重¶
<pb:KR4d0226_SBCK_014-27a>¶
從可知巳人紀廢壤三綱不明千有餘年莫能𨤲正及我¶
大行至尊壽皇聖帝至性自天孝誠内發易月之外猶執¶
通䘮朝衣朝冠皆以大布超越千古拘攣牽制之弊革去¶
百王衰陋卑薄之風甚盛德也𫠦宜著在方冊爲世法程¶
子孫守之永永無斁而間者遺誥&KR0004;頒太上皇帝偶違康¶
豫不能躬就䘮次陛下實以世嫡之重仰承大綂則𫠦謂¶
承重之服著在禮律𫠦宜一遵壽皇巳行之法易月之外¶
且以布衣布冠視朝聽政以代太上皇帝躬執三年之䘮¶
而一時倉卒不及詳議遂用漆紗淺黄之服不唯上違禮¶
律無以風示天下且將使壽皇巳革之弊去而復留巳行¶
之禮舉而復墜臣愚不肖誠竊痛之然旣往之失不及追¶
改唯有將來啓殯發引禮當復用&KR0004;䘮之服則其變除之¶
<pb:KR4d0226_SBCK_014-27b>¶
節尚有可議欲望陛下仰體壽皇聖孝成法明詔禮官稽¶
攷禮律預行指定其官吏軍民男女方䘮之禮亦宜稍爲¶
之制勿使過爲華靡布告郡國咸使聞知庶幾漸復古制¶
而四海之衆有以著於君臣之義實天下萬世之幸取進¶
止¶
　　　書奏藁後¶
　　凖五服年月格斬衰三年嫡孫爲祖(謂承/重者)法意甚明¶
　　而禮經無文但傳云父没而爲祖後者服斬然而不¶
　　見本經未詳何據但小記云祖父没而爲祖母後者¶
　三年可以旁照至爲祖後者條下䟽中𫠦引鄭志乃¶
　　有諸侯父有廢疾不任國政不任䘮事之問而鄭答¶
　　以天子諸侯之服皆斬之文方見父在而承國於祖¶
<pb:KR4d0226_SBCK_014-28a>¶
　　之服向來入此文字時無文字可檢又無朋友可問¶
　故大約且以禮律言之亦有疑父在不當承重者時¶
　無明白證驗但以禮律人情大意答之心常不安歸¶
　　來稽考始見此說方得無疑乃知學之不講其害如¶
　　此而禮經之文誠有闕略不無待於後人向使無鄭¶
　　康成則此事終未有决斷不可&KR0033;謂古經定制一字¶
　　不可増損也¶
　　　乞脩三禮劄子¶
臣聞之六經之道同歸而禮樂之用爲急遭秦㓕學禮樂¶
先壞漢晋以來諸儒&KR0024;緝竟無全書其頗存者三禮而巳¶
周官一書固爲禮之綱領至其儀法度數則儀禮乃其本¶
經而禮記郊特牲冠義等篇乃其義說耳前此猶有三禮¶
<pb:KR4d0226_SBCK_014-28b>¶
通禮學究諸科禮雖不行而士猶得以誦習而知其說熈¶
寜以來王安石變亂舊制廢罷儀禮而獨存禮記之科棄¶
經任傳遺本宗末其失巳甚而愽士諸生又不過誦其虚¶
文以供應舉至於其間亦有因儀法度數之實而立文者¶
則咸幽𡨕而莫知其源一有大議率用耳學臆斷而巳&KR0002;¶
乃樂之爲教則又絶無師授律尺短長聲音清濁學士大¶
夫莫有知其說者而不知其爲闕也故臣頃在山林嘗與¶
一二學者考訂其說欲以儀禮爲經而取禮記及諸經史¶
雜書𫠦載有及於禮者皆以附於本經之下具列注䟽諸¶
儒之說略有端緒而私家無書檢閱無人抄寫乆之未成¶
會䝉除用學徒分散遂不能就而鍾律之制則士友間亦¶
有得其遺意者竊欲更加參考别爲一書以&KR0024;六藝之闕¶
<pb:KR4d0226_SBCK_014-29a>¶
而亦未能具也欲望聖明特詔有司許臣就秘書省太常¶
寺關借禮樂諸書自行招致舊日學徒十餘人踏逐空閑¶
官屋數間與之居處令其編𩔖雖有官人亦不繋衘請俸¶
但乞逐月量攴錢米以給飲食紙札油燭之費其抄寫人¶
即乞下臨安府差撥貼司二十餘名&KR0049;結局日量支犒賞¶
別無推恩則於公家無甚費用而可以興起廢墜垂之永¶
乆使士知實學異時可爲聖朝制作之助則斯文幸甚天¶
下幸甚取進止¶
晦庵先生朱文公文集卷第十四¶
　　　　　　　　　　　　　　福州府學訓導舒鏊校¶
<pb:KR4d0226_SBCK_014-29b>¶
<pb:KR4d0226_SBCK_014-29b>¶
