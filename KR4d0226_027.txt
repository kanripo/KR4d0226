# -*- mode: mandoku-view -*-
#+TITLE: 晦庵集
#+DATE: 2015-09-23 10:22:18
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 27

<md:KR4d0226_SBCK_027-1a>¶
　書(時事/出處)¶
　　　與趙帥書(子直/)¶
竊見使司行下委兩鄰附籍事官司嘗已施行但此事
初¶議只委鄉官勸諭人戸自來附籍蓋不欲使吏與其
間恐¶有煩擾雖有不願請米者亦不之彊但欲請米者
非己附¶籍不給即其人利害切己附與不附皆須自任
<pb:KR4d0226_WYG_027-1b>
其責行之¶既久人漸相信今忽有此指揮即自此之後
生子得米之¶人可以安坐不問而歸其責於鄰人鄰人
不得米者顧乃¶代之任責而又無罪賞以督其後又况
一甲之内除懐孕¶家外尚有四家今却只取兩家為鄰
若在街市人家齊整¶去處猶可責之兩畔切鄰不容推
託若在鄉村人烟星散<md:KR4d0226_SBCK_027-1b>¶去處即或前或後或左或右或
疎或宻必是互相推託不¶肯為任此責其生子得米之
人既不干預却使無利害之¶人任無罪賞之事而四家
<pb:KR4d0226_WYG_027-2a>
之中又無正定主名萬一無人¶及時申附直至生子之
後其家或欲殺棄即通同蓋庇不¶復申舉或欲請米即
須論訴鄰人以為不申附之罪鄉官¶既難受理根究其
勢必煩有司追證搔擾其害不細不知¶及今尚可回否
若得且令鄉官依舊勸諭人戸自行附籍¶而委措置官
者察附籍者之殿最取其尤怠慢者申縣改¶差而稍加
沮辱以警其餘亦足以革舊弊廣恩意如其不¶然即須
嚴立罪賞而使甲内四家同任其責如有懐孕五¶月之
<pb:KR4d0226_WYG_027-2b>
家即四鄰先取本家申乞附籍文狀仍說願與不願¶請
米四鄰連名簽押狀内公共指定專委兩鄰某人某人<md:KR4d0226_SBCK_027-2a>¶傳送取附籍鄉官批回付本家收照候生子訖再取四
鄰¶保明繳連元批赴收支鄉官請米其不願請米人亦
須四¶鄰具狀繳連元批保明不曾殺棄關報注籍如此
乃可關¶防推託遺滯詞訴搔擾之弊然既如此即事體
規模頓異¶前日而將來亦恐終不免於煩擾更切詳酌
其宜計其利¶害之實而行之也大抵此事從初商量非
<pb:KR4d0226_WYG_027-3a>
不知如此措置¶決是不能周徧然所恃者既無煩擾之
弊而勸諭恩意有¶以感動之則賑給之惠雖不能周而
隂受生活之賜者自¶將不勝其衆耳若以此為不廣而
欲其速得周徧則決非¶勸諭之所可及勢須一切以文
法禁令驅迫然後可成如¶此非不美觀然恐官司縱有
文移而無事實民間徒被搔¶擾而無恩惠非前日所為
思慮措畫之本意也不審髙明<md:KR4d0226_SBCK_027-2b>¶以為如何熹上覆¶
　近日倉司所行全是文具委官散牓編排甲戸置立
<pb:KR4d0226_WYG_027-3b>
　粉¶壁處處紛然而實無一文一粒及於生子之家愚
　意此¶可以為戒而不可學也¶
　　　與趙帥書¶
適聞崇安宰丞同到精舍云被使檄有所營造不知果
然¶否此是私家齋舍不當慁煩官司不唯在熹私義有
所不¶安加以蹤跡孤危動輙得謗今更坐役官司起造
屋宇此¶正是好題目彼等所日夜窺伺而不可得者侍
郎見念之¶悉豈當以此禍餉之乎春間在彼亦有朋友
<pb:KR4d0226_WYG_027-4a>
數人欲為營¶葺已定要束矣尋聞去歲有人偽印圖牓
列熹及劉平父¶名銜勸縁題疏有一後生親見印本因
思如此乃是為實<md:KR4d0226_SBCK_027-3a>¶前謗遂報諸人罷其所謀况今乃煩
官司豈得為穩便乎¶向嘗䝉喻蓋已有此意其時亦嘗
具禀委之官司恐不穩¶便但未嘗究其說耳官司為之
於義既不可於事亦不便¶蓋其一則必有搔擾其二則
不能如法萬一為之自此熹¶更不敢入精舍矣聞之憂
恐急作此附逓拜懇乞且行下¶罷役若台意必欲不虛
<pb:KR4d0226_WYG_027-4b>
前諾徐别圖之亦未晚也¶
　　　與趙帥書¶
前書所禀懐有不能自己者既而思之言語過當深以
自¶咎然有以知高明之必見容也賣鹽之事誠亦非便
蓋下¶四州民間納産鹽錢州縣自合給鹽償之今既例
不給鹽¶而帥司復行𣙜賣議者之言亦未為不當但相
承已久調¶度所資有不獲己者向時汪丈入閩正值沈
漕罷去王與<md:KR4d0226_SBCK_027-3b>¶道住賣之後亦深以此為疑後不得已竟
<pb:KR4d0226_WYG_027-5a>
復𣙜之想亦是¶别無擘畫處也不知使司今欲作如何
相度愚意此事今¶且如此暗行貨賣姑為不得已之計
則他日或有能弛之¶者若遂相度奏請明降指揮則是
福州民間增此一項無¶名之賦自我而始况泉漳興化
事體一同勢必援例公行¶則其為害又不但福州而已
此事更乞深意少遼緩之不¶須催促漕司相度或只作
手劄宻奏上意未必不以為然¶更以書白廟堂諸公亦
當曉然見此利害也不審台意以¶為如何祠請未遂不
<pb:KR4d0226_WYG_027-5b>
知再入文字否似聞論鹽事者頗及¶浚湖之役不知是
否前日林子方因治建昌士人無禮教¶官事幾為要路
所擠今日風俗大抵不甚睹是令人憤懣¶伏想髙懐於
此必有處也<md:KR4d0226_SBCK_027-4a>¶　　　與林擇之書¶
彼中旱勢如何得雨莫已沾足否槁苗尚可救否此中
燥¶濕不均山間有頻得雨處有極枯槁處度其勢短長
相補¶亦足以相救所患者人心喜亂不待饑餓而已生
<pb:KR4d0226_WYG_027-6a>
狂妄之¶意又患些小米穀為他處般販則亦無以為繼
而實有饑¶餓之憂以速變亂耳已累書白帥宜亟糴廣
米及台州米¶近聞永嘉亦有米可來此皆不可不早為
之計(如福州闕米則/此間¶米不可仰)近觀其所處置却只是禁上流攔
米及遣人來收糴¶此二策者不過取之吾之境内譬如
一家之中二子皆饑¶乃奪甲以哺乙耳亦已極論其非
是不知以為然否幸以¶累年以來見聞之驗告之此非
細事也唯壬午癸未陳應¶之守建時禁港甚嚴而汪丈
<pb:KR4d0226_WYG_027-6b>
在福州一無所問此最為得<md:KR4d0226_SBCK_027-4b>¶其後趙清卿任元受在福
州則陳邦彦在建與之爭王瞻¶叔在福州則任希純在
建與之爭二公雖悍然卒不能奪¶建人之守然後無事
今上流諸州其小者不敢抗大府之¶命其大者又未必
有意於民而亦不知其利害之若此也¶帥府又快於吾
令之得行吾民之可以無饑而未及慮夫¶建劔之俗一
有紛紜則將為吾之憂有大於此者而不及¶救也只如
建寧向來屢饑亦不免用諸縣自給之說不得¶般米下
<pb:KR4d0226_WYG_027-7a>
船然後村落獲濟城中又泝流發米以助諸縣然¶亦不
聞城中之饑今任事者曾不察此諸縣以舊事告皆¶不
之信此必不能有說以告帥司全在帥司自為一路之¶
計筭其長者而為之耳聞延平積粟皆己匱竭此可深
憂¶宜檄諸州照倒禁港(不得般/販付米)無致將來闕食生事(大/凡)
(盜賊皆起<md:KR4d0226_SBCK_027-5a>¶於深山遠/官府處不可不慮也)此於帥府事體蓋所當然而一面
多方招¶邀運致外道米斛入界乃為上策廣中雖云不
熟然亦當¶勝本路如溫台則粒米狼戾今正及時可招
<pb:KR4d0226_WYG_027-7b>
可糴不可失¶也如本路糴米則非計之得又非其時枉
費多錢反得少¶米不若且看將來如他處米來多即不
須糴若不得已亦¶且俟十月以後間晚禾成熟後方可
糴此理的然前日書¶中亦說不盡更煩子細為陳之不
可有一字之遺也¶
　　　與林擇之書¶
近因便兵附狀想達秋凉遠惟德履佳勝不知到城中
居¶甚處必已不復入學矣前書所論曾言之否聞汀冦
<pb:KR4d0226_WYG_027-8a>
甚熾¶想幕府無暇及他事矣近例帥須親到地頭督戰
此甚非¶策然既有此指揮恐不得不一出但未可遽深
入且到延<md:KR4d0226_SBCK_027-5b>¶平徐議進退可也此賊已敗官兵殺將吏決
不可招只有¶盡力撲討然其所以致此必是官司前後
非理侵擾有以¶致之却須詢究其由將元來官吏奏劾
重作施行以謝其¶人仍計盜起縣分合起發支遣錢物
並令一切倚閣以慰¶人心不令别致響應即支遣不可
闕者令漕司撥錢應副¶此兩項是第一義若能行之即
<pb:KR4d0226_WYG_027-8b>
一面多出印牓簡約其詞¶令人於地頭散貼曉諭其次
即須非時接見賔客僚吏務¶通下情以資計策(此事平/日已是)
(欠闕今尤不/可循舊失也)其次須有將有兵¶乃可責効若只用見今
兵官統見今兵卒此則決然敗事¶無疑聞辛㓜安只是
得所募敢死之力見馮湛說亦招得¶賊中徒黨作鄉導
方能入山破賊巢穴本路左翼軍向來¶便是此等人所
以陳敏用之有功今已無復舊人只與諸<md:KR4d0226_SBCK_027-6a>¶州禁軍士軍
無異却恐歸正官及牢城中有可募者但得¶有心膽事
<pb:KR4d0226_WYG_027-9a>
藝者勿問其所從來可也向見帥喚得商榮者¶在彼後
來看得如何沙世堅者本亦只是此流欽夫拔之¶徒𨽻
之中使捕小賊輙有功至李接之亂遂收其用耳起¶發
諸州禁軍決是無用然今卒未有人其勢不可以不起¶
但亦止可遥為聲勢切不可使入山與賊交鋒適所以
長¶賊威而沮官軍之勢亦防賊人乘虚衝突旁近州郡
或本¶處有嘯亂應賊之人須稍分留令足彈壓必不得
已寧可¶申朝廷撥廣東推鋒軍與左翼相掎角亦是一
<pb:KR4d0226_WYG_027-9b>
事但正當¶此荒歉供億之費不貲不知何以為計耳聞
沙縣宰頗有¶才南劔推官趙師淵劔浦令丞皆曉事此
是將來帥到南¶劔可備使令之人亦不可不知也此皆
老生常談恐或可<md:KR4d0226_SBCK_027-6b>¶禆思慮之所不及相見煩為言之前
日通放米船之說當¶此火色尤不宜力主偏見以搖人
心更可細說得作訪聞¶行下建劔云恐上流州郡闕米
本司日前行下通放米船¶約束更不施行仍委本州逐
縣隨宜相度措置儲蓄以備¶賑恤如此即事體正當物
<pb:KR4d0226_WYG_027-10a>
情便安矣今日向前進討勝負¶之外更有衝突響應二
事甚可慮(西南慮衝突/東北慮響應)此間諸公¶只宋倉尚可告語然
非捕盜職事不知新憲如何若亦未¶有長策即一路之
命全在趙帥一身獨自擔當不是小事¶昨夕聞此令人
展轉不寐偶有歐陽慶嗣便託渠先發此¶書此間事不
暇及渠到必自相見也¶
　　　與趙帥書¶
熹竊聞究心荒政以為來歲之備者甚至甚善甚善但
<pb:KR4d0226_WYG_027-10b>
上<md:KR4d0226_SBCK_027-7a>¶流糴米之數似亦太多蓋雖未即津發然收之官民
間便¶闕此數又且處處置場收糴冬間米價便須增長
來春糴¶貴亡疑今業已施行不敢便乞住罷若但得少
損其數亦¶不為無補也又聞浙米來者頗多市價頓減
邦人甚喜而¶識遠者慮其將不復來此一道安危之大
機也謂宜多方¶招致稍增市價官為收糴以勸來者比
之溪船海道官自¶搬運縻費損失所争決不至多此等
事一是要早商量二¶是要審計度三是斷置果決不可
<pb:KR4d0226_WYG_027-11a>
因循去冬見議開湖事¶熹謂須先計所廢田若干所溉
田若干所用工料若干灼¶見利多害少然後為之後來
但見匆匆興役至今議者猶¶以費多利少為疑浮說萬
端雖不足聽然恐亦初計之未¶審也大抵集衆思者易
為力專已智者難為功此等事但<md:KR4d0226_SBCK_027-7b>¶呼官吏之可與謀者
條畫而筭計之其贏縮利害可以一¶日而決不必閉閤
深念徒弊精神而又未必盡乎利病之¶實也庸闇疎闊
智不謀身而過計多言喜與人事深自覺¶其可厭而未
<pb:KR4d0226_WYG_027-11b>
能遽已不審髙明以為如何狂妄之罪亦惟¶并寛之也
官自運米弊病百端頃時㑹稽有一斛而虧兩¶斗者不
免奏劾坐押使臣而王仲衡力庇之反欲捃拾發¶舉官
吏乃剡縣葉簿即黄丞之表弟問之可知也或謂當¶募
出等商賈使之抱認津致雖或優其傭費亦未敵官運¶
折欠之多也此事前日陳教授歸嘗囑以禀聞似亦可
采¶用也陳雖後生然甚曉事聞侍郎遇之頗厚凡百更
垂下¶問當有所助然詢謀貴廣亦不專在一人嘗記先
<pb:KR4d0226_WYG_027-12a>
儒解孟¶子訑訑二字以為自足其智不嗜善言之貌此
言甚有味<md:KR4d0226_SBCK_027-8a>¶也今時士大夫非無愛人憂國之心但雖賢
者不免有此¶氣象所以雖其所知所與可以盡言而無
間者亦未必得¶竭懐抱而况於疎遠卑賤之人乎此可
為長太息也諸公¶奏議大體甚正其間一二篇如蔡承
禧輩議論無甚可採¶不足列於諸老之間而獨斷數篇
恐或飲藥以增病也溫¶公兩篇當為章惇而發雖其救
時之切不暇遠謀然亦終¶不可以為後世法也使紹聖
<pb:KR4d0226_WYG_027-12b>
崇寧之間羣小得此蹤跡豈¶不為竒貨哉又聞明道王
霸劄子中間雖遭擯黜今雖已¶復收然恐其他更有似
此若迂而實切若小而甚大者須¶别作一眼目看不可
輕有遺棄恐後世有明眼人冷地看¶著有所遺恨竊笑
於今日也伯恭文鑒所載奏疏甚詳頃¶但見其目録亦
不暇細考然恐其去取之間亦須有說鄙<md:KR4d0226_SBCK_027-8b>¶意以為凢其
所載似不可遺其所不載乃當增益此亦條¶例中之一
事也此事之說甚長恨去歲困於人事不得子¶細請教
<pb:KR4d0226_WYG_027-13a>
耳¶
　　　與趙帥書¶
熹衰病之餘災患踵至殊不自堪伏䝉問恤良以為感
又¶䝉軫其乏絶割清俸以周之仰認眷存尤切愧荷但
窮巷¶書生蔬食菜羮自其常分不知後生輩以為創見
便爾傳¶說致誤台慈以為深憂亟加救接至於如此在
熹之義豈¶當復有辭避實以近日偶復粗可支吾未敢
虚辱厚意謹¶已復授來使且以歸納萬一他日窘急有
<pb:KR4d0226_WYG_027-13b>
甚於今當别禀¶請以卒承嘉惠也人參附子則已敬拜
賜矣但少有鄙懐¶冐浼台聽不審髙明以近日所處劉
家典庫事為如何若<md:KR4d0226_SBCK_027-9a>¶熹鄙見則竊以為甚不類門下平
日之舉措也鄉里自此¶旬月以來閭巷聚談有識竊歎
下至三尺童子亦皆憤然¶有不平之氣熹恐門下於此
偶未之思也行迷雖遠尚及¶改圖以全素節以息流議
不審門下亦有意乎如其不然¶則天下之士將有以夷
狄之道疑於門下而不入其鄉者¶矣此熹之所大恐蓋
<pb:KR4d0226_WYG_027-14a>
不特為劉氏遊說也久辱知遇不敢¶不盡所懐雖被譴
絶所不敢辭伏惟有以察之而已他喻¶數條未暇報禀
歲晚更乞順時之宜進徳自重區區不勝¶祈望之切并
幾台照¶
　　　答梁丞相書¶
熹伏讀賜教盛徳不居退託愚懦仰惟明公之心正大
光¶明表裏洞徹無一毫有我自私之意而熹以妄庸受
知之<md:KR4d0226_SBCK_027-9b>¶久又勤下問至於如此亦豈能恝然自閉一無所
<pb:KR4d0226_WYG_027-14b>
進以效¶其尺寸之愚哉但以正此退藏不當出位是以
於政體之¶是非人材之邪正一毫不敢有所陳說而獨
請以王通所¶謂願君侯正身以統天下者敬為明公誦
之其言雖近其¶指則遠伏惟明公於此試留意焉廣引
人材勤攻已闕使¶凡政事之出於我者無一疵之可指
則上以正君下以正¶人將無所求而不得如其不然則
事之小不正者積之之¶多亦足以害吾之大正使吾至
大至剛之氣日有所屈於¶中而徳望威名日有所損於
<pb:KR4d0226_WYG_027-15a>
外是則且將見正於人之不¶暇尚何望其能有正君定
國之功哉今天心未豫而民力¶已殫國威未振而敵情
叵測惟明公於此深念而亟圖之¶則熹也受賜多矣狂
言犯分亦惟高明有以寛之<md:KR4d0226_SBCK_027-10a>¶　　　與陳福公書¶
北方消息傳聞不具春間有上封事者前言冦為西夏
所¶逼故遷國以避之其後乃慮其設詐以謀我此已是
揣摸¶無一定之計最後又只泛言乞詔樞廷嚴為邊備
<pb:KR4d0226_WYG_027-15b>
而已乃¶大中上意改秩除官其後乃聞廬帥王希吕奏
冦為契丹¶遺種大石林牙所襲失亡甚夥老弱遁走不
知所在三日¶而後得之朝廷頗信其言然去冬有親戚
自淮上歸已傳¶此言却云渤海所襲㝷亦不聞的耗然
則此報又未知其¶信否也若鄙意則以為此冦盛極而
衰舉措顛錯就如所¶聞未必得實其勢不足深慮彼其
修城浚汴持為虚聲以¶懼我耳然朝廷已為之調發海
舟一畨騷動此正髙潁王¶樸之遺策而我已落在計中
<pb:KR4d0226_WYG_027-16a>
至於天文變於上坤軸動於<md:KR4d0226_SBCK_027-10b>¶下正是君臣上下動色相
戒飭躬正事以圖消弭之時顧¶乃視之恬然略無驚懼
之意上之則九重不聞有側席求¶言之詔下之則諸府
不聞有引愆避位之章舉朝媕阿相¶狥為日已久士大
夫稍有氣節敢議論者盡在遠外寂然¶不聞有一人能
為明主忠言以指姦佞禆闕失固邦本達¶民情者聞其
語及天變則盡以歸之敵人使應天道此已¶為謟諛不
忠之大至於地震東南數路無一不然又將使¶誰當之
<pb:KR4d0226_WYG_027-16b>
而不以為慮耶熹以為今日之事所當憂者莫大¶於此
而境外之事不與焉明公果有乃心王室之意但當¶以
此曲折極言於上勸以博詢芻蕘深求已闕之意則明¶
公雖不盡言天下之事而天下之言因我而達此功固
己¶大矣又何必刺探隱謀宻陳秘計然後為論事哉觀
富韓<md:KR4d0226_SBCK_027-11a>¶公退居西都時己嘗坐汝州青苗削奪之譴司馬
公吕申¶公又皆新法異論得罪有嫌之人然因事抗章
盡言無隱¶不少異於立朝之時彼豈不知迹方孤危重
<pb:KR4d0226_WYG_027-17a>
咈主意復忤¶貴權之為患誠以愛君憂國之誠切於中
而不暇顧也又¶况明公乞身已久於今日諸人本無睚
眦之怨固無諸公¶之嫌而上心不忘便蕃寵錫又非若
諸公之嘗在淪落擯¶棄之域也亦何惜而不為明主一
言以安宗社於阽危之¶際救生靈於水火之中乎近年
以來將相大臣始終全徳¶無可指議如明公者指不可
以再屈誠能及此更為此舉¶則功烈被於當年聲稱垂
於後世者又不止於前日矣不¶然不過今日苟全上下
<pb:KR4d0226_WYG_027-17b>
之交而後之忠臣義士考觀歲月¶計慮安危必將有大
不滿於明公者夫以裴令之賢猶不<md:KR4d0226_SBCK_027-11b>¶免於晚節浮沉之
譏可不念哉可不戒哉仰恃知照不覺¶縷縷伏惟髙明
有以亮之¶
　　　與陳丞相書¶
竊聞侍祠之詔至于再三此蓋聖主思見故老有所咨
詢¶非獨循常備禮之所為而得林擇之書側聞丞相亦
有行¶意伏惟久去闕庭不勝忠戀且以向來嘗欲有言
<pb:KR4d0226_WYG_027-18a>
因循未¶果乃復有此幾㑹誠不可失計程今或已在道
矣敵中事¶不足言今日之憂正在精銳銷耎慣習燕安
廟堂無經遠¶之謀近列無盡規之義阿諛朋黨賢知伏
藏軍政弄於刑¶臣邦憲屈於豪吏民窮兵怨久不自聊
季孫之憂恐不在¶於顓臾也不審尊意以為如何井伯
書云廉夫有學易之¶意甚善然此書難讀今之說者多
是不得聖人本來作經<md:KR4d0226_SBCK_027-12a>¶立言之意而縁文生義硬說道
理故雖說得行而揆以人¶情終無意味頃來蓋嘗極意
<pb:KR4d0226_WYG_027-18b>
研索亦僅得其一二而所未¶曉者尚多竊意莫若且讀
詩書論孟之屬言近指遠而切¶於學者日用功夫也抑
嘗聞之元城劉忠定公有言子弟¶寧可終歲不讀書而
不可一日近小人此言極有味大抵¶諸郎為學正當以
得師為急擇友為難耳¶
　　　與陳福公别紙¶
熹冐昧有所干扣極犯不韙近得泉州黄寺丞書云陳
休¶齋病中嘗為渠言曾令熹致懇丞相為其女求嫁資
<pb:KR4d0226_WYG_027-19a>
令其¶見語復以禀聞熹實不記曾有此說初不敢為言
既而思¶之此老之意止是欲令熹與黄寺丞共致此懇
而無其端¶故說此言以發之意丞相聞其屬纊深悲之
言必當惻然<md:KR4d0226_SBCK_027-12b>¶憐之也故敢因黄回便先附此劄其詳黄
必具禀熹更不¶敢覼縷然已不勝其恐懼矣¶
　　　與史太保書¶
熹竊聞頃者几杖造朝禮際隆洽蓋自祖宗盛時所以
褒¶崇故老報答元勲未有若斯之盛者也自是以來人
<pb:KR4d0226_WYG_027-19b>
無愚¶智莫不咨嗟歎息以為聖主尊師重道之意若此
其厚而¶以明公平日自任之重卜之知其所以報此殊
遇者必當¶有以度越前人決不肯為張禹孔光以及近
世之以明良¶慶㑹自居者之遺臭於無窮也今者變異
重仍敵情叵測¶當宁側席有識寒心熹愚竊謂元老大
臣同國休戚告猷¶之㑹誠未有急於斯時者明公不能
及此發口一言則永¶無報效之期終懐寵利之愧矣故
願深察愚言亟召門下<md:KR4d0226_SBCK_027-13a>¶直諒多聞之士曲加訪問俾盡
<pb:KR4d0226_WYG_027-20a>
其說兼總條疏悉以上聞¶於以報塞恩遇慰答羣情追
配前修一洗疑論計無便於¶此者不審明公亦有意乎
至於狂瞽妄發罪當誅斥則惟¶明公有以寛之¶
　　　答史太保别紙¶
熹昨者狂妄輙以瞽言仰瀆崇聽自循分守當得譴斥
之¶罪不謂髙明博大無所不容誨答諄諄罄竭底藴三
復自¶幸不惟私以免於罪戾為喜而又得側聞前此告
猷之益¶天下已有隂受其賜者尤竊增氣尚恨未得躬
<pb:KR4d0226_WYG_027-20b>
扣昌言之¶目以發蒙昧耳今者邊事益急變異薦臻人
無智愚共以¶為懼然熹淺陋竊以為境外之傳未足憂
而譴告之深為¶可畏也今朝廷於其不足慮者既已過
為之防而於其深<md:KR4d0226_SBCK_027-13b>¶可畏者反未有處熹甚惑焉夫以災
異而求直言歴世相¶傳具有故實明公身為天下大老
誠有憂國之心亦不當¶俯及細務願以此意為上一言
使幽隱之情得以上通則¶天下之言皆明公之言而明
目達聰感召和氣皆明公之¶功矣感激容貸之恩懐不
<pb:KR4d0226_WYG_027-21a>
能已敢復言之俯伏俟罪¶
　　　答詹帥書¶
熹自頃拜狀之後涉秋以來百病交攻幸以餘庇未至
委¶頓以故所委文字久未能寫及來使到伏奉賜書乃
始下¶筆欲俟其還自三山而授之而屢寫輙不入意比
其還也¶猶三四易紙收拾補綴又五六日然後畢要是
本不能書¶而又嘗略識古人書法不敢信手胡寫以孤
見屬之意勉¶彊為之終是不能成字今既無收殺只得
<pb:KR4d0226_WYG_027-21b>
封納可用與否<md:KR4d0226_SBCK_027-14a>¶更在高明財之也補貼處不入行道須
得善工識字體者¶儧那取正其墨水寖漬不見元筆路
處并令照應修減乃¶佳碑額元只欲題貼職今詳階官
封爵皆髙於職名今并¶書之然亦只用幅紙碑石必可
容也但本文一二處未穩¶别紙具呈望更詳酌恐可略
修定庶可傳久遠耳侍郎丈¶入陪近班日有論思之益
善類方以為喜今乃以區區一¶方鹽筴之故輕去朝廷
識者不能不以為恨謙仲詩雖佳¶然急於枝葉而緩其
<pb:KR4d0226_WYG_027-22a>
根本亦未得為至論也州縣賣鹽不¶能無弊閩中今亦
尚有病此之處然頃來推行鈔法又奪¶州縣之入以歸
朝廷縁此州縣束手雖軍兵衣糧亦有支¶不行處幾致
生事今者廣西所行既經仁者之慮必無此¶患然鹽利
盡歸商賈而州縣只得淨利錢已是不及向來<md:KR4d0226_SBCK_027-14b>¶官賣之
數又失夾帶耗剰之利將來必是不免須有費力¶去處
此恐今日亦不得不為之過慮也昨來㑹稽見一書¶記
李誠之廣西數事而鹽法為之首大抵古人立法非是
<pb:KR4d0226_WYG_027-22b>
苟為寛弛以劉晏造船之類正自有深意耳今謾録呈
幸¶一過目又如半年不能千籮而五日乃十倍之此得
無近¶於蔡尹之役法否王正之頃嘗一見雖不甚欵然
意其老¶成更練所慮必深恐尚可咨訪以盡利病之實
此固髙明¶所不憚也辱知之厚不敢黙黙僣易及此愧
悚亡已欽夫¶舊政固有頼於修明然在明牧必自有以
深慰四方之望¶者頃在浙東見州郡催科奉行版曹文
書不依省限既先¶期取了民固己不堪命矣今見小報
<pb:KR4d0226_WYG_027-23a>
新坡有請州郡上供¶錢上下半年比校此其勢愈急刻
矣當路之人略無忠言<md:KR4d0226_SBCK_027-15a>¶竒策以開廣徳意而所以椓喪
邦本者日甚一日為之奈¶何學術之章固知有謂然所
以反身之實亦實有愧於其¶言者但知皇恐自修而已
此其為賜亦不可謂不厚也病¶中整頓得中庸孟子頗
勝於前恨地遠不得擕以請教閑¶中又無人抄寫拜呈
深以為恨耳益遠聲光伏幾為斯道¶斯民千萬自重區
區至禱
<pb:KR4d0226_WYG_027-23b>
　　　答詹帥書¶
熹向蒙下喻欲見諸經鄙說初意淺陋不足薦聞但謂
庶¶幾因此可以求教故即寫呈不敢自匿然亦自知其
間必¶有乖繆以失聖賢本指誤學者眼目處故嘗布懇
乞勿示¶人區區此意非但為一時謙遜之美而已也不
謂誠意不¶積不能動人今辱垂喻乃聞已遂刋刻聞之
惘然繼以驚<md:KR4d0226_SBCK_027-15b>¶懼向若預知遣人抄録之意已出於此則
其不敢承命固¶已久矣見事之晚雖悔莫追竊惟此事
<pb:KR4d0226_WYG_027-24a>
利害如前所陳所¶繫已不細矣又况賤迹方以虚聲横
遭口語玷黜之禍上¶及前賢為熹之計政使深自晦匿
尚恐未能免禍今侍郎¶丈乃以見愛之深衛道之切不
暇以消息盈虚之理推之¶至為刻畫其書流布遠近若
將以是與之較彊弱爭勝負¶者熹恐其未能有補於世
教而適以重不敏之罪且於門¶下亦或未免分朋樹黨
之譏蓋未論東京禁錮白馬清流¶之禍而近世程伯禹
洪慶善之事亦可鑒矣豈可遽謂今¶之君子不能為前
<pb:KR4d0226_WYG_027-24b>
日之一徳大臣耶况所說經固有嫌於¶時事而不能避
忌者(如中庸九/經之類)指為訕上而加以刑誅亦¶何不可乎去
歲建昌學官偶為刻舊作感興詩遂為諸生<md:KR4d0226_SBCK_027-16a>¶注釋以為
謗讟而納之臺諌此教官者幾與林子方俱被¶論列此
尤近事之明鏡雖若無足畏避然亦何苦而直觸¶此姦
慝之鋒耶欲布愚懇便乞寢罷其事又恐已興工役¶用
過官錢不可自已熹今有公狀申使府欲望書押入案¶
收索焚毁其已用過工費仍乞示下實數熹雖貧破産
<pb:KR4d0226_WYG_027-25a>
還¶納所不辭也如其不然此輩決不但已一身目前利
害初¶不足道正恐以是反為此道無窮之害耳切乞更
入思慮¶不憚速改千萬幸甚徳慶刋本重蒙序引之賜
尤以悚仄¶此書比今本所爭不多但𦂳切處多不滿人
意耳序中所¶用善學聖賢之語極有意味但今日紛紛
本非為程氏發¶但承望風㫖視其人之所在而攻之耳
若此人尚談清虚¶則并攻老子幸修齋戒則兼詆釋迦
曾讀三經字說則攻<md:KR4d0226_SBCK_027-16b>¶王氏曾讀權書衡論則斥三蘓怒
<pb:KR4d0226_WYG_027-25b>
室色市彼亦何嘗有定¶論而可與之較是非曲直哉但
不察此而欲力與之爭則¶必反以激成其勢而益堅其
說或遂真為道學之害亦不¶為難此尤不可不慮耳當
時與王信伯辨者恐亦尚是近¶道理人故得以此言屈
之若在今日彼豈有憚於此耶蒙¶喻欽夫說曾㸃處鄙
意所疑近已於中庸或問鳶魚章内¶說破蓋明道先生
乃借孟子勿忘勿助之語發明已意說¶不到處後人却
作實語看了故不能不失其意耳經題之¶說尤見精宻
<pb:KR4d0226_WYG_027-26a>
不肯容易放過大抵此理何所不在今人初¶不理會只
見事體小可便謂無害而以必整理者為過當¶非獨此
事為然也頃嘗見楊子直說晁景迂嘗言先儒經¶解之
題例不敢以己之姓名加之經上如春秋左氏傳尚<md:KR4d0226_SBCK_027-17a>¶書
孔氏傳周禮鄭氏注皆經題在上姓氏在下此為得體¶
鄙意舊亦嘗謂如此故每題程先生易傳必曰周易鄭
氏¶傳後來以告伯恭伯恭亦深以為然為換却婺學易
傳籖¶子以此論之則今者所喻猶若有所未盡也如何
<pb:KR4d0226_WYG_027-26b>
如何近¶傳得一文字詆鹽策尤力不知己見之否此事
雖累蒙誨¶諭然每詢之往來無一人以為便而仕於廣
右者無一人¶不以州縣窘乏為言近又細詢只桂州諸
邑之鈔已是不¶免等第科賣凡此皆與尊喻不同不知
果如何區區過計¶之憂尚欲髙明更加詢究筭其利於
民之多者而從之也¶其范守文字謹以元本封呈幸一
過目或有所取則彼攻¶吾短者乃所以成吾之長固仁
人之所不忍棄也僣易及¶此悚恐之深尚幸垂察<md:KR4d0226_SBCK_027-17b>¶
<pb:KR4d0226_WYG_027-27a>
　　　答詹帥書¶
伏蒙開喻印書利病敬悉雅意然愚意本為所著未成
次¶第每經繙閲必有修改是於中心實未有自得處不
可流¶傳以誤後學加以此道年來方為羣小反目竊味
聖賢垂¶戒欲知進退存亡而不失其正之指只合杜門
却掃隂與¶同志深究力行以俟道之將行不當如此用
官錢刻私書¶故觸其所不欲聞者使其有所指以為病
而其禍且上流¶於此學使天下鉗口結舌莫敢信鄉是
<pb:KR4d0226_WYG_027-27b>
則欲道之行而反¶以抳之此稷下甘陵所以基坑焚黨
錮之禍也然今竊味¶台誨必以利害休戚置之度外為
說則亦無可言者但兩¶年以來節次改定又已不少其
間極有大義所繫不可不¶改者亦有一兩文字若無利
害而不改終覺有病者今不<md:KR4d0226_SBCK_027-18a>¶免就所示印本改定納呈
欲乞暇日一賜省覽即見前日¶之繆本非可傳之書削
而焚之上也鐫而藏之次也必不¶得已則改而正之其
字多於舊處分作兩行注字亦可此¶則最為下策雖未
<pb:KR4d0226_WYG_027-28a>
必便能不誤學者亦且粗漏區區今日¶之心然後患之
來可以立竢熹非自愛而憂之實懼其不¶知妄作未能
有補於斯道斯民而反為之禍也伏惟執事¶試深思之
若能斷然用熹所陳之上策即案前此兩次公¶狀舉而
焚之如反手耳或恐前狀未蒙書判付曹今再納¶一本
切望深察也欽夫文集久刻未成俗人嗜利難與語¶然
亦一面督之得即納去次孟子說渠已不幸無復增修¶
刻亦無害恐未能使其無遺憾於九原耳伯恭大事記
<pb:KR4d0226_WYG_027-28b>
甚¶精宻古今蓋未有此書若能續而成之豈非美事但
讀書<md:KR4d0226_SBCK_027-18b>¶本自不多加以衰老昬憊豈復能辦此事世間英
俊如林¶要必有能為之者但恐其所謂經世之意者未
離乎功利¶術數之間則非筆削之本意耳浙中近年怪
論百出駭人¶聞聽壊人心術彊者唱弱者和滛衍四出
而頗亦自附於¶伯恭侍郎丈在遠未必聞之他日還朝
當為深歎息也楊¶子直近為趙帥招致入蜀不知已發
臨川未尚未得書也¶此間官鹽利病參半而臨汀受弊
<pb:KR4d0226_WYG_027-29a>
為尤甚趙帥欲更之而¶諸司議多不恊至有違言子直
亦遭指目興事之難蓋如¶此録示鹽筴條奏及别紙誨
諭詳悉尤見所以因時救弊¶加惠一方之本但不知州
縣果無闕乏否賣鈔果無科擾¶否將來不至復為招糴
折苗之計否近見一相識來此云¶在廣東事但憲聞其
論此事甚悉云家廣右數十年平日<md:KR4d0226_SBCK_027-19a>¶亦嘗深持鈔鹽之
論今得家問乃知其有不易行者此必¶鄉閭之公論聞
渠已移廣西漕必相見面議也此人亦甚¶有志節必不
<pb:KR4d0226_WYG_027-29b>
苟為同異幸更與詳細反復殊勝遠方傳聞¶其人未必
皆賢而言未必皆可信也熹於此事本無所預¶出位而
言非若印書之利病猶有關於已也但樂慕道徳¶之深
得之傳聞之衆其言亦或出於平生所謂忠信不妄¶者
之口是以不能不深疑耳今既蒙喻懇切至到雖亦未¶
有以見其灼然無可疑者且以長者之言必當可信而
不¶敢不信耳然亦願深計遠慮屢省其成有所未便隨
事變¶通使不失吾前日變法之本意而已其迹固不必
<pb:KR4d0226_WYG_027-30a>
深狥而¶長守也不審台意以為如何只如諸州俸給後
來增添之¶數舊來鹽息不入省計故可供此今既罷去
雖得朝廷及<md:KR4d0226_SBCK_027-19b>¶漕司撥錢恐亦只可助公家支俸錢而供
給之屬無所取¶辦若不徑行裁損明乞指揮過取一錢
論如入已贓法則¶只此一項終為久遠之害又不知他
事如何恐亦合討論¶究索預為之防也閩中八郡上四
州不産鹽故舊以客鈔¶官般並行下四州産鹽故舊來
只令百姓隨二稅納産鹽¶錢而受鹽於官以食近歲上
<pb:KR4d0226_WYG_027-30b>
州客鈔廢而下州官不給鹽¶其官般者利病參半如前
所云其納錢而不受鹽者或自¶買私鹽而食之人亦不
以為病也不知今廣西瀕海諸州¶産鹽地分私鹽一斤
為錢幾何鈔鹽一斤為錢幾何若私¶價甚低官價甚髙
則宜實有不便如范君所言者恐亦不¶宜不加思也向
見浙東七郡四郡瀕海而例食客鹽縣道¶急於辦課力
於搜捕細民冐法䧟刑不勝其衆嘗欲為討<md:KR4d0226_SBCK_027-20a>¶論申請參
用福建下四州法而未果至今恨之此亦恐可¶以補今
<pb:KR4d0226_WYG_027-31a>
法之不及也中庸大學舊本已領二書所改尤多¶幸於
未刻不敢復以新本拜呈幸且罷議他日却附去請¶教
也中庸序中推本堯舜傳授來歴添入一叚甚詳大學¶
格物章中改定用功程度甚明刪去辨論冗說極多舊
本¶真是見得未真若論語孟子二書皆蒙明眼似此看
破則¶鄙拙幸無今日之憂久矣髙教授能留意學校甚
善渠嘗¶從陸子靜學有意為已必能開道其人也近日
諸處教官¶亦有肯留意教導者然其所習不過科舉之
<pb:KR4d0226_WYG_027-31b>
業伎倆愈精¶心術愈壊蓋不如不教猶足以全其純愚
之為愈也太極¶西銘二解近亦嘗有所更定今同附呈
欲乞并賜詳酌而¶去留之幸甚白鹿堂掲示以時世輩
行言之不當在髙君<md:KR4d0226_SBCK_027-20b>¶之前亦乞改正仍以髙氏修學門
庭為目幸甚教官跋語¶所謂欣然無吝色以下數語似
熹自以此書已就而喜於¶流行者尤為非便區區此時
若知幕府已有流傳之意即¶不敢承命納呈矣今若毁
棄此序固無所施如其不然即¶乞易去此言及下文數
<pb:KR4d0226_WYG_027-32a>
句幸甚幸甚¶
　　　與詹帥書¶
熹前日拜書并已校過文字臨欲發遣而略加㸃檢則
諸¶生分校互有疎宻不免親為看過其間又有合修改
處甚¶多不免再留來使助其口食令更俟三五日昨日
始得了¶畢但論語所改已多不知尚堪修否恐不免重
刋即不若¶依舊本作夾注於體尤宜向見子直道晁景
迂之說云先¶儒解經只作此體是亦尊經之意若不再
<pb:KR4d0226_WYG_027-32b>
刋不必議也若<md:KR4d0226_SBCK_027-21a>¶但修改亦乞專委通曉詳細之人親自
監臨儧那字數減¶處空闕不妨多處不免分作兩行如
夾注狀不可便以此¶本直付匠者恐其憚於工力掲去
紙帖致有合改處不曾¶改得久遠為害也然又細思此
亦且是今日所見以為粗¶免疎脫更過數日再看決須
更有改易若隨時修版即版¶有不勝修者且亦無時而
已將來又豈復常有留意於此¶者則是此書之行為學
者之利殊少而為害多使熹介然¶常有不滿之意其害
<pb:KR4d0226_WYG_027-33a>
又不止於論列行遣而已也懐不能¶已再此具禀伏乞
台照¶
　　　與張定叟書¶
契勘汀州在閩郡最為窮僻從來監司廵歴多不曾到
州¶縣官吏無所忌憚科敷刻剝民不聊生以致逃移抛
荒田<md:KR4d0226_SBCK_027-21b>¶土其良田則為富家侵耕冐占其瘠土則官司攤
配親鄰¶是致稅役不均小民愈見狼狽逃亡日衆盜賊
日多每三¶四年一次發作殺傷性命破費財物不可勝
<pb:KR4d0226_WYG_027-33b>
計雖為王土¶實未嘗得少霑惠澤殆與化外羈縻州軍
無異甚可痛也¶近因戸部王郎中申請乞行經界得㫖
施行千里細民鼓¶舞相慶其已逃亡在漳潮梅州界内
者亦皆相率而歸投¶狀復業然此一事豪家大姓不以
為便縣吏鄉司不以為¶便官員之無見識樂苟簡者不
以為便往往皆能造為浮¶語扇惑上下獨有貧民下戸
欲行此事有同饑渇而其寃¶苦之情無路上通是致前
任監司妄有申述沮格成命使¶昔之鼓舞者今變而為
<pb:KR4d0226_WYG_027-34a>
咨嗟昔之投狀歸業者今復相與¶狼狽而去有識之士
深痛惜之而在位者未之知也所幸<md:KR4d0226_SBCK_027-22a>¶元降指揮猶有秋
成取㫖之文今既及期而汀州歲實大¶稔且其守臣學
道愛人有風力可以倚辦失今不為竊恐¶向後難得似
此幾會欲望檢舉元降指揮詳陳前項利害¶申述取㫖
只委本路監司及本州守倅趂此農隙疾速推¶行庶幾
永為一方久遠之利¶
　　　與王漕書(齊賢/)
<pb:KR4d0226_WYG_027-34b>
熹伏辱賜教并審即日秋陽尚驕臺府清暇台候萬福
不¶勝感感熹前日伏蒙垂問率爾具報既而思之其所
論者¶乃經理州縣財賦源流之術若以今日救荒恤民
之事言¶之則未為要切之務也慮之不精發之不當方
以自愧亦¶意髙明見其迂闊不過付之一笑而已以故
因循未暇以¶書自解不謂乃蒙專人再枉謙誨俾盡其
說此事既非今<md:KR4d0226_SBCK_027-22b>¶日之急而其條目猥多亦有非熹之所
能盡知者然其大¶要不過欲得使司於見行鹽法之中
<pb:KR4d0226_WYG_027-35a>
擇其不可行之甚處¶(如政和尤溪汀/州諸邑之類)小變其法而損其
歲入之數使官享其利¶而民不以為病州縣可以立脚
而漕司不失歲輸之實而¶已(今一等破敗縣道竊料不/過虚有欠數實無可得之)
(錢/)然此事乃在使司審熟討¶論百全而後可發非一旦
猝然之所可言也若夫今日救¶荒恤民之急則不過視
部内被災之郡使之實檢放(福建惟下¶四州水旱時有/檢放若上四州則民間全)
(不知有此條法恩意但知田無所收則殺人/放火耳今示之以此亦所以¶息其作亂之心)捐逋租(近/日)
(州縣無他事可以擾民唯有催理白稅不問已/納未納一切禁繫決撻責令重¶納此為大害)寛今年
<pb:KR4d0226_WYG_027-35b>
夏秋二稅省限各展一月具以條目言之¶於朝而其可
直行者一面行下然後謹察州縣奉行之勤¶惰得失而
誅賞之使愁嘆亡聊之民猶復有所顧藉而不<md:KR4d0226_SBCK_027-23a>¶忍肆其
猖狂悖亂之心以全其首領保其家族靖其鄉閭¶此則
今日救荒恤民之急務也此外則視荒損尤甚之鄉¶使
之禾米得入而不得出有餘之處則許其通融糴販稍¶
勸富民平價出糶勸民廣種大小喬麥蔔芋蔬菜之屬
以¶相接續其貧甚者使更互相保而别召稅戸保之借
<pb:KR4d0226_WYG_027-36a>
以官¶本收成之後秪納元錢亦一助也此等為災傷甚
處乃行¶之想亦不至甚多也又此事雖屬常平司然或
彼司無錢¶而漕司有錢則借而為之亦不為侵官也鄙
見如此未知¶當否姑以仰塞下問之勤伏望裁擇其可
幸甚幸甚山間¶之旱日甚一日祈禱經月略不見効連
日隨衆登山祈神¶周視一村大半焦赤居此四十餘年
未嘗有今日之旱令¶人憂懼殆無措身之所奈何奈何
使還具禀臂病猶未能<md:KR4d0226_SBCK_027-23b>¶多作字伏乞台察
<pb:KR4d0226_WYG_027-36b>
　　　與周丞相書¶
熹狂妄闊疎無用於世一昨丞相知其如此特加除用
使¶得仰奉列聖真游香火於受命之邦感慨之餘方竊
自幸¶而未及半歲遽被誤恩懇辭報聞未敢再告而袁
吏部經¶由出示所被賜教别紙所以存問之意甚厚然
於愚分終¶不自安近者忽聞江西代者以人言報罷有
㫖趣熹躬聽¶臨遣聞命隕越不知所為既而方知正以
丞相開陳之故¶是以有此熹竊恨丞相前日之賜不終
<pb:KR4d0226_WYG_027-37a>
而虚為此紛紛也¶熹之衰病首尾七年去冬一二隂邪
危惡之證雖已罷去¶然腹心之患甫益監牢攻擊萬方
略無動意若不自揆冐¶昧輕進竊恐不惟自取顛踣亦
或反貽丞相軫念之憂故<md:KR4d0226_SBCK_027-24a>¶今輙有劄子復申前懇欲望
丞相始終哀憐少假鈞陶之¶力使得復供鴻慶守祧之
役則生託榮名死題墓道無復¶有遺恨熹舊讀崔徳符
觀魚作詩有丈夫五十年要須識¶行藏之句未嘗不反
復詠歎而有動於懐不謂今日真踐¶斯境而益知其言
<pb:KR4d0226_WYG_027-37b>
之有味也瞻望黄閤無由趨拜下風以¶盡其所欲言伏
惟上為國家益隆寳衛亟躋元宰以慰四¶海具瞻之望
熹不勝祈懇願望之至謹奉手記伏祈鈞察¶
　　　與曹晉叔書¶
累辱惠問未能一一奉報春卿來又奉近教獲審比日
雨¶凉尊候萬福感幸深矣熹行負幽明禍及㓜稚第三
女子¶前月末間已似向安疾勢忽變至此十二日遂不
可救痛¶苦之極殆無以堪加以衰病之餘氣血凋耗不
<pb:KR4d0226_WYG_027-38a>
勝悲惱日<md:KR4d0226_SBCK_027-24b>¶覺尫悴恐亦不復能久於世矣江右之除出
自上意當路¶不悅者衆此恐未必為福而目下便失祠
禄又須來春闕¶到方敢請祠己自不勝其撓况未請之
間駭機一發又未¶必敢更請祠衰老患難一至於此豈
復更有榮望但神明¶不遺下燭幽隱力沮邪議褒許有
加此恩無路可報徒切¶感慨而已¶
　　　答尤延之書¶
熹留玉山已半月日望囘信冀得言歸今所遣人乃空
<pb:KR4d0226_WYG_027-38b>
手¶來而所賜教中見喻者又非熹之所病也區區之意
正為¶禮節之間有不能彊顔者耳如其所謂宛轉者去
冬已聞¶之此豈可信政使可信吾亦豈可為此而屈哉
老大抗拙¶無復餘念於此世顧以君臣大義未能忘懐
初欲冐進一<md:KR4d0226_SBCK_027-25a>¶吐所懐知難而退憂則違之今亦已矣唯
願諸賢恊贊明¶主進賢退姦大開公正之路使宗社尊
安生靈有庇則熹¶之受賜厚矣亦何必誘之以其所不
欲而彊之以其所不¶堪也哉再遣此人文字在元善處
<pb:KR4d0226_WYG_027-39a>
更望垂念便得早歸千¶萬之幸餘不暇及¶
　　　與江東尤提舉劄子¶
此間糴米者五輩其一已還餘尚未有端倪然四近米
價¶皆髙恐不及元科之數而諸縣下戸口數萬建昌四
鄉申¶到計一月已當米四千石餘雖見催未到然以鄉
計之尚¶當七倍於此則一月已用三萬餘石今計常平
之積及本¶軍所餘僅可給兩月勸輸上戸所得可給一
月即開春便¶無以繼欲以糶到錢再糴則諸處米向後
<pb:KR4d0226_WYG_027-39b>
必愈難得又恐<md:KR4d0226_SBCK_027-25b>¶未可指準不知使司番陽之米將來可
撥幾何若得五萬¶餘石即所欠尚有月餘多方那儧或
可接得大麥都昌小¶戸尤多恐用米穀不止此若不及
此數即尤狼狽矣欲乞¶早示一公牒撥定米數此當一
面差人般運庶以慰安善¶良彈壓姦盜非細事也¶
　　　與周丞相劄子¶
熹區區此來竊知皆出丞相推挽之力向之所以次且
而¶不敢進者其故亦可知已適有幸會遂得一見聖主
<pb:KR4d0226_WYG_027-40a>
呻吐¶所懐之一二妄意自比儻猶有以效其愚於左右
而事乃¶有出於生平意料之所不及者卒煩君相委曲
調䕶然後¶得以逡廵而去丞相又枉手教以存問之此
意亦益厚矣¶﨑嶇暑行已及衢州之境前望江西不越
數舎深念此行<md:KR4d0226_SBCK_027-26a>¶若當前日奏對之時便蒙臨遣則受命
引道無所復辭今¶既紛紜而所坐之罪有非臣子所能
堪者冐昧而行實深¶憂懼謹以公狀申省因輙還家俟
罪别有劄目徧詣公府¶而復以此私於下執事三者之
<pb:KR4d0226_WYG_027-40b>
中狀詞尤詳足見本末伏¶望鈞慈取以奏禀早賜譴黜
而改命使臣則庶幾猶可以¶不重其前罪熹不勝幸甚
幸甚抑以熹之無庸辱知不為¶不久而未嘗少效其尺
寸於門下今遂投迹山林不容復¶出而所願於丞相又
有非幅紙所能盡者伏惟深以天下¶之重自任而引天
下之士以圖之使由中及外自近而瀕¶無一不出於正
而亡有私意奸其間者則君正而國定矣¶若夫阿諛順
指以為固位之術牢籠&KR0945;嫉以為植黨之計¶則固前人
<pb:KR4d0226_WYG_027-41a>
之所以自敗而丞相平日所非矣無所待於愚<md:KR4d0226_SBCK_027-26b>¶言然熹
之惓惓猶願深以自警無至於復蹈其轍也干冐¶威尊
并深恐懼¶
　　　與留參政劄子¶
熹未嘗有一日奔走之勞於門下而參政所以知遇奬
借¶不後於衆人越自頃年叨被改秩之恩參政實掌書
命褒¶與之詞已浮其實而所以告戒之者又若憂其不
能保夫¶晚節末路之難此其所以愛之之深可謂至矣
<pb:KR4d0226_WYG_027-41b>
熹雖至愚¶亦知佩服顧以君臣之義不可終廢自此以
來雖在疎遠¶而聖主之知益深益厚遂不自量妄意陳
力然每起輙仆¶狼狽不支今者之來一前一却雖護扶
病進望清光然獨¶未及一見參政而衰病復作遂以煩
言逡廵引去切聞進¶呈之際參政猶欲少加意焉誠不
自知其何以得此於大<md:KR4d0226_SBCK_027-27a>¶君子之門也區區南歸已迫所
部竊伏惟念來章所指在¶臣子為不赦之罪被此以出
復何面目以見吏民今輙具¶狀申省待罪并具劄目禀
<pb:KR4d0226_WYG_027-42a>
聞伏惟機政之餘少賜垂念使¶與便即得罪而江西不
久闕官則所以寛其後咎餘責者¶莫大於此庶幾收之
桑榆有以卒副前日丁寧眷予之意¶幸甚熹當暑病目
作字不成貢問之初遽爾草率并望鈞¶慈特賜矜恕¶
　　　與周丞相書¶
熹負罪以來奉頭䑕竄修塗酷暑不可禁當連日行衢
信¶建寧之境又聞猛虎白晝羣行道旁居民多為所食
哭泣¶相聞無所赴訴自惟命薄尤竊憂懼却幸偶不相
<pb:KR4d0226_WYG_027-42b>
值得以¶善達田舍人還恭被省劄仰味聖語丁寧之意
已深感激<md:KR4d0226_SBCK_027-27b>¶而丞相賜書開喻勤至又增悚怍理合拜命
即日戒塗而¶區區之私終有未能自安者竊計朝廷寛
大愛惜事體量¶度重輕必未能别為處分則熹之孤蹤
只合杜門屏迹以¶俟議論之定未容冐此疑似出備使
令未論後患如何但¶只如此行止便已非熹夙心且如
向來退避七年及今乃¶能一出猶復宿留淹回四五十
日然後敢進熹之意非專¶為畏彼也丞相於此其必有
<pb:KR4d0226_WYG_027-43a>
以察之矣今日之事亦何以¶異此耶又且久稽王命心
不遑安竊恐聖上以謂前日訓¶詞已極温厚而熹㝠頑
不肯奉詔忽震雷霆之怒又聞江¶西前月亦已闕雨不
知今復如何萬一職事曠廢或至生¶事則熹之罪皆不
可逃非但前日口語之無根而已也若¶論私計則熹自
去歲八月已失祠禄今適朞年貧病之態<md:KR4d0226_SBCK_027-28a>¶不言可知江
西迓兵又已遣去只此疾足乃是私雇使之¶往還勢亦
不容至再矣切望丞相曲賜留念早如所請免¶致紛紜
<pb:KR4d0226_WYG_027-43b>
不勝幸甚且又别有一事尤係利害昨聞去歲朝¶堂之
議欲使今袁少卿自處易贑而丞相以為贑卒悍而¶袁
性剛不可不慮此見髙明計事之審然則熹於南康嘗¶
因莫守經由薄治贑卒之横其釁有端又非袁之比矣
弊¶性狷急自度亦似不在袁下萬一軍民之間事有曲
直不¶容回枉則事將有不可知者前此所以不敢援此
自言者¶政恐復如頃年避奪牛之嫌而自西徂東騷動
兩路竟歲¶不寧也今不獲已聊復陳之但欲丞相知江
<pb:KR4d0226_WYG_027-44a>
右之不可行¶耳熹已有公狀申省及具劄子徧扣諸公
之門矣又有封¶事一通乃前日已䝉聖慈開允今恐投
進不得亦於狀内<md:KR4d0226_SBCK_027-28b>¶貼說乞賜開陳然其間全不敢及前
事曲直也前書狂易¶曲䝉謙受不勝反側區區亦尚欲
有所言以亟遣人不暇¶然每私計天下之事則未嘗不
為丞相惜此歲月幾㑹也¶熹輙有私懇率易干瀆昨過
玉山見其邑宰鄭謨乃十二¶三歲時相與同學别後聞
其䧟敵隔絶及此再見恍然如¶世俗所謂前後身者為
<pb:KR4d0226_WYG_027-44b>
之太息流涕久之然其人温謹有¶餘而材具不足此縣
推販日久其勢必不能支曾有文字¶干投丞相乞以歸
正恩例改差一釐務添倅或簽幕之屬¶仍屬熹為面禀
昨來怱怱不暇它及此亦嘗託張太丞禀¶知不審已䝉
鈞念否熹後來不得其書想其事勞只有急¶迫儻䝉哀
憐早賜陶鑄千萬之幸又邵武黄太監永存亦¶云向來
䝉恩奉祠無自陳之文已嘗懇禀丞相不知鈞意<md:KR4d0226_SBCK_027-29a>¶如何
屬熹乘間言之不敢不達其意并乞垂照未能自然¶乃
<pb:KR4d0226_WYG_027-45a>
欲為左右言良覺可笑伏惟宏度有以容之¶
　　　答劉漕書¶
熹平生戅拙無以瘉人揣分自安非有他望公朝過聽
拔¶用過宜方起輙仆上累聖神之知於此再矣尚頼皇
明洞¶照幽隱所以慰藉撫循有非小臣所當得者極欲
彊扶衰¶朽起奉明詔而自度孤危尚須辟人以全末路
而疾疢交¶攻有不容自力者以是仰煩開諭反覆熟悉
引義慷慨詞¶㫖不凡三復竦然敢不歛衽然前請已行
<pb:KR4d0226_WYG_027-45b>
度一二日當有¶進止之命儻遂退藏是為大幸區區此
意諒亦䝉深照也¶
　　　答或人書¶
熹不度時宜自取困辱比嘗自劾幸上照知申諭趨行
有<md:KR4d0226_SBCK_027-29b>¶非小臣所當得者但顧罪垢未盡滌除未敢即引道
耳祠¶請之上勢必可得也¶
　
　晦庵集巻二十七¶

<pb:KR4d0226_WYG_028-1a>
欽定四庫全書
　晦庵集巻二十八　　　　　宋　朱子　撰
　　書(時事/出處)
　　　與周丞相書
