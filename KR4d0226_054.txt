# -*- mode: mandoku-view -*-
#+TITLE: 晦庵集
#+DATE: 2015-09-23 10:22:28
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 54

<md:KR4d0226_SBCK_054-1a>¶
　書(問答一本作知舊門人問答/)¶
　　　答孫季和(應時/)¶
所喻平生大病最在輕弱人患不自知耳既自知得如
此¶便合痛下功夫勇猛舍棄不要思前算後庶能矯革
所謂¶藥不瞑眩厥疾不瘳者也明善誠身正當表裏相
助不可¶彼此相推若行之不力而歸咎於知之不明知
<pb:KR4d0226_WYG_054-1b>
之不明而¶歸咎於行之不力即因循擔閣無有進步之
期矣他論數¶條亦所當講别紙奉報幸併詳之櫽括程
書豈所敢當當¶時諸先達葢嘗有欲為之而未果者然
自今觀之却似未¶為不幸况後學淺陋又安敢議此乎¶
子約漢唐之論在渠非有私心然亦未免程子所謂乃
邪<md:KR4d0226_SBCK_054-1b>¶心者却是教壊後生此甚不便近年以來彼中學者
未曽¶理會讀書脩已便先懐取一副當功利之心未曽
出門踏¶著正路便先做取落草由徑之計相引去無人
<pb:KR4d0226_WYG_054-2a>
處私語宻¶傳以為竒特直是不成模様故不得不痛排
斥之不知子¶約還知外面氣象如此否耳¶
中庸章句太極解義方是略説大槩若論裏面道理精
微¶曲折知它是更有何窮何盡未須便慮説得太詳且
當以¶玩味未熟分畫未明爲憂葢自頃年妄作此書至
今未見¶有人真實下功理㑹到究竟處也大事記數條
其間誠有¶可疑者如韓信事向來伯恭面論葢嘗曰其
不反不知後¶來看得如何須是别看出情節來不然不
<pb:KR4d0226_WYG_054-2b>
應如此失入也¶此可更問子約看如何然渠此書却實
自成一家之言亦<md:KR4d0226_SBCK_054-2a>¶不為無益於世鄙意所疑却恐其間
注脚有太纎巧處好¶論張湯公孫𢎞之姦步步掇拾氣
象不好却似與渠輩以¶私智角勝負非聖賢垂世立教
之法也諸詩語意清逺讀¶之令人想見湖山之勝但亦
不無前幅所論兩字之病(謂¶輕弱/)耳子陵仲弓二絶則
甚佳嘗觀荀淑能譏刺梁氏而¶爽己不敢忤董卓至彧
遂為唐衡之壻曹操之臣人家祖父¶壁立千仞子孫猶
<pb:KR4d0226_WYG_054-3a>
自倒東來西况太丘制行如此其末¶流之弊為賊佐命
亦何足怪哉¶
太極之説與繋辭詳略不同乃是互相發明以盡精微
之¶蘊最為有功若只依本分模搨則亦何用増此贅語
而學¶者又何由知得其中有許多曲折耶大抵近日議
論喜合¶惡離樂含糊而畏剖析所以凡事都不曽理㑹
到底此一<md:KR4d0226_SBCK_054-2b>¶世之通患也¶
明道答横渠書誠似大快然其間理致血脈精宻貫通
<pb:KR4d0226_WYG_054-3b>
儘¶須玩索如大公順應自私用智忘怒觀理便與主敬
窮理¶互相涉入不可草草看過如上文既云以其情順
萬事即¶其下云而無情亦自不妨¶
明道伊川論性疎宻固不同然其氣象亦各有極至處
明¶道直是渾然天成伊川直是精細平實正似文王治
岐周¶公制禮之不同又似馬援論漢二祖也¶
封建之論甚佳范公之説大抵切於時務近而易行但
於¶制度規模乆逺意思大段欠闕如論租庸兩税等處
<pb:KR4d0226_WYG_054-4a>
亦甚¶疎略也封建一事向見胡丈明仲所論大抵與來
喻相似¶不知曽見之否要之此論須以聖人不以天下
為一家之<md:KR4d0226_SBCK_054-3a>¶私作主意而兼論六國形勢以見其利害未
嘗不隨義理¶之是非則可耳以上諸説有未安處却幸
反復¶
　　　答孫季和¶
縣事想日有倫理學校固不免為舉子文然亦須告以
聖¶學門庭令士子略知修已治人之實庶㡬於中或有
<pb:KR4d0226_WYG_054-4b>
興起¶作將來種子浙間學問一向外馳百怪俱出不知
亦頗覺¶其弊否寧海僧極令人念之亦可屬之端叔兄
弟否若救¶得此人出彼陷穽足使聞者悚動所係實不
輕也所疑三¶條皆恐未然試深味之當自見得古今書
文雜見先秦古¶記各有證驗豈容廢絀不能無可疑處
只當玩其所可知¶而闕其所不可知耳小序决非孔門
之舊安國序亦决非¶西漢文章向來語人人多不解惟
陳同父聞之不疑要是<md:KR4d0226_SBCK_054-3b>¶渠識得文字體製意度耳讀書
<pb:KR4d0226_WYG_054-5a>
玩理外考證又是一種工¶夫所得無㡬而費力不少向
來偶自好之固是一病然亦¶不可謂無助也孔氏書序
與孔叢子文中子大略相似所¶書孔臧不為宰相而禮
賜如三公等事皆無其實而通鑑¶亦誤信之則考之不
精甚矣¶
　　　答石應之¶
所示文字深切詳審説盡事情想當時面陳又不止此而¶
未足以少囘天意此亦時運所繋非人力所能與也更
<pb:KR4d0226_WYG_054-5b>
願¶益加涵養講學之功而安以俟之事㑹之來豈有終
極安¶知其不愈鈍而後利耶熹衰朽殊甚春間一病狼
狽公謹¶見之繼此将理一兩月方稍能自支然竟不能
復舊幸且¶復得祠禄休養而幼累疾病相仍殊無好况
心昏目倦不<md:KR4d0226_SBCK_054-4a>¶能觀書然日用功夫不敢不勉間亦細繹
舊聞之一二雖¶無新得然亦愈覺聖賢之不我欺而近
時所謂喙喙爭鳴¶者之亂道而誤人也無由面論臨風
耿耿公謹想已到彼¶矣渠趨向意味朋友間少得但意緒
<pb:KR4d0226_WYG_054-6a>
頗多支離更與鐫切¶令稍直截當益長進耳¶
　　　答石應之¶
聞新阡尚未得卜想今已有定鄉見説大門上世宅兆
之¶勝今日求之未易可得葢地有盡而求者無已若欲
立定¶等則必求如此之地而後用之則恐無時而已耳
熹衰病¶日益沈痼數日來又加寒熱之證愈覺不可支
吾相見無¶期亦勢應爾不足深念猶恨黨錮之禍四海
横流而賢者¶從容其間獨未有以自明者此則拙者他
<pb:KR4d0226_WYG_054-6b>
日視而不瞑之<md:KR4d0226_SBCK_054-4b>¶深憂也富貴易得名節難保此雖淺近
之言然亦豈可忽¶哉便中寓此以代面訣¶
　　　答諸葛誠之¶
示喻競辨之端三復惘然愚意比來深欲勸同志者兼
取¶兩家之長不可輕相詆訾就有未合亦且置勿論而
姑勉¶力於吾之所急不謂乃以曹表之故反有所激如
來喻之¶云也不敏之故深以自咎然吾人所學喫𦂳著
力處正在¶天理人欲二者相去之間耳如今所論則彼
<pb:KR4d0226_WYG_054-7a>
之因激而起¶者於二者之間果何處也子静平日所以
自任正欲身率¶學者一於天理而不以一毫人欲雜於
其間恐决不至如¶賢者之所疑也義理天下之公而人
之所見有未能盡同¶者正當虚心平氣相與熟講而徐
究之以歸於是乃是吾<md:KR4d0226_SBCK_054-5a>¶黨之責而向來講論之際見諸
賢往往皆有立我自是之¶意厲色忿詞如對仇敵無復
長少之節禮遜之容葢常竊¶笑以為正使真是仇敵亦
何至此但觀諸賢之氣方盛未¶可遽以片辭取信因黙
<pb:KR4d0226_WYG_054-7b>
不言至今常不滿也今因來喻輒¶復陳之不審明者以
為如何耳¶
　　　答諸葛誠之¶
所喻子静不至深諱者不知所諱何事又云銷融其隙
者¶不知隙從何生愚意講論義理只是大家商量尋
箇是處¶初無彼此之間不容更似世俗遮掩回䕶愛惜
人情纔有¶異同便成嫌隙也如何如何所云麤心害道
自知明審深¶所歎服然不知此心何故麤了恐不可不
<pb:KR4d0226_WYG_054-8a>
究其所自來也¶
　　　答項平父(安世/)<md:KR4d0226_SBCK_054-5b>¶示喻此心元是聖賢只要於未發時常常識得已發時
常¶常記得此固持守之要但聖人指示為學之方周遍
詳宻¶不靠一邊故曰敬義立而徳不孤若如今説則只
恃一箇¶敬字更不做集義工夫其徳亦孤立而易窮矣
須是精粗¶本末隨處照管不令工夫少有空闕不到之
處乃為善學¶也此心固是聖賢本領然學未講理未明
<pb:KR4d0226_WYG_054-8b>
亦有錯認人欲¶作天理處不可不察識得記得不知所
識所記指何物而¶言若指此心則識者記者復是何物
心有二主自相攫挐¶聖賢之教恐無此法也持守之要
大抵只是要得此心常¶自整頓惺惺了了即未發時不
昏昧已發時不放縦耳愚¶見如此不知子静相報如何
因風録示或可以警所不逮¶也伊川先生云涵養須用
敬進學則在致知此兩句與從<md:KR4d0226_SBCK_054-6a>¶上聖賢相傳指訣如合
符契但講學更須寛平其心深沈¶詳細以究義理要歸
<pb:KR4d0226_WYG_054-9a>
處乃為有補若只草草領略就名數¶訓詁上著到則不成
次第耳¶
　　　答項平父¶
所喻曲折及陸國正語三復爽然所警於昏惰者為厚
矣¶大抵子思以來教人之法惟以尊徳性道問學兩事
為用¶力之要今子静所説專是尊徳性事而熹平日所
論却是¶問學上多了所以為彼學者多持守可觀而看
得義理全¶不子細又别説一種杜撰道理遮葢不肯放
<pb:KR4d0226_WYG_054-9b>
下而熹自覺¶雖於義理上不敢亂説却於𦂳要為已為
人上多不得力¶今當反身用力去短集長庶幾不墮一
邊耳¶
　　　答項平父<md:KR4d0226_SBCK_054-6b>¶官期遽滿當復西歸自此益相逺令人作惡也罵坐之
説¶何乃至是吾人為學别無巧妙不過平心克己為要
耳天¶民聞又領鄉邑賑貸之役不以世俗好惡少改其
度深可¶敬服朋友論議不同不能下氣虛心以求實是
<pb:KR4d0226_WYG_054-10a>
此深可憂¶誠之書來言之甚詳已略報之可取一觀此
不復云也聞¶宗卿子静蹤跡令人太息然世道廢興亦
是運數吾人正¶當勉其在己者以俟之耳不必深憤歎
徒傷和氣損學力¶無益於事也¶
　　　答項平父¶
所喻讀書次第甚善但近世學者務反求者便以博觀
為¶外馳務博觀者又以内省為隘狹左右佩劔各主一
偏而¶道術分裂不可復合此學者之大病也若謂堯舜
<pb:KR4d0226_WYG_054-10b>
以來所<md:KR4d0226_SBCK_054-7a>¶謂兢兢業業便只是讀書程課竊恐有一向外
馳之病也¶如此用力略無虚間意思省察功夫血氣何
由可平忿欲¶何由可弭耶無由面論徒増耿耿耳¶
　　　答項平父¶
録寄啟書尤以愧荷稱許之過皆不敢當但覺難用兩
字¶著題耳至論為學次第則更儘有商量大抵人之一
心萬¶理具備若能存得便是聖賢更有何事然聖賢教
人所以¶有許多門路節次而未嘗教人只守此心者葢
<pb:KR4d0226_WYG_054-11a>
為此心此¶理雖本完具却為氣質之禀不能無偏若不
講明體察極¶精極宻往往隨其所偏墮於物欲之私而
不自知(近世為此説者¶觀其言語動作畧/無毫髮近似聖賢氣象正坐此耳)是以聖賢教
人雖以恭敬持守¶為先而於其中又必使之即事即物
考古驗今體㑹推尋<md:KR4d0226_SBCK_054-7b>¶内外參合葢必如此然後見得此
心之真此理之正而於¶世間萬事一切言語無不洞然
了其白黒大學所謂知至¶意誠孟子所謂知言養氣正
謂此也若如來喻乃是合下¶只守此心全不窮理故此
<pb:KR4d0226_WYG_054-11b>
心雖似明白然却不能應事此¶固己失之矣後來知此
是病雖欲窮理然又不曽將聖賢¶細宻言語向自己分
上精思熟察而便務為涉獵書史通¶曉世故之學故於
理之精微既不能及又并與向來所守¶而失之所以倀
倀無所依據雖於尋常淺近之説亦不能¶辨而坐為所
惑也夫謂不必先分儒釋者此非實見彼此¶皆有所當
取而不可偏廢也乃是不曽實做自家本分功¶夫故亦
不能知異端詖淫邪遁之害茫然兩無所見而為¶是依
<pb:KR4d0226_WYG_054-12a>
違籠罩之説以自欺而欺人耳若使自家日前曽做<md:KR4d0226_SBCK_054-8a>¶得
窮理功夫此豈難曉之病耶然今所謂心無不體之物¶
物無不至之心又似只是移出向來所守之心便就日
間¶所接事物上比較耳其於古今聖賢指示剖析細宻
精微¶之蘊又未嘗入思議也其所是非取舎亦據己見
為定耳¶又何以察夫氣稟之偏物欲之蔽而得其本心
正理之全¶耶便謂存誠愈固養氣愈充吾恐其察之未
審而自許過¶髙異日忽逢一夫之説又将為所遷惑而
<pb:KR4d0226_WYG_054-12b>
不能自安也中¶間得葉正則書亦方似此依違籠罩而
自處甚髙不自知¶其淺陋殊可憐憫以書告之乆不得
報恐未必能堪此苦¶口也大學章句一本謾徃其言雖
淺然路脈不差節序明¶審便可行用幸試詳之¶
　　　答項平父<md:KR4d0226_SBCK_054-8b>¶所論義襲猶未離乎舊見大抵既為聖賢之學須讀聖
賢¶之書既讀聖賢之書須看得他所説本文上下意義
字字¶融釋無窒礙處方是㑹得聖賢立言指趣識得如
<pb:KR4d0226_WYG_054-13a>
今為學¶功夫固非可以懸空白撰而得之也如孟子答
公孫丑問¶氣一節專以浩然之氣為主其曰是集義所
生者言此氣¶是積累行義之功而自生於内也其曰非
義襲而取之也¶言此氣非是所行之義潜往掩襲而取
之於外也其曰行¶有不慊於心則餒矣者言心有不慊
即是不合於義而此¶氣不生也是豈可得而掩取哉告
子乃不知此而以義為¶外則其不動心也直彊制之而
頑然不動耳非有此氣而¶自然不動也故又曰我故曰
<pb:KR4d0226_WYG_054-13b>
告子未嘗知義以其外之也¶然告子之病葢不知心之
慊處即是義之所安其不慊處<md:KR4d0226_SBCK_054-9a>¶即是不合於義故直以
義為外而不求今人因孟子之言¶却有見得此意而識
義之在内者然又不知心之慊與不¶慊亦有必待講學
省察而後能察其精㣲者故於學聚問¶辨之所得皆指
為外而以為非義之所在遂一切棄置而¶不為此與告
子之言雖若小異然其實則百步五十步之¶間耳以此
相笑是同浴而譏裸裎也由其所見之偏如此¶故於義
<pb:KR4d0226_WYG_054-14a>
理之精微氣質之偏蔽皆所不察而其發之暴悍¶狂率
無所不至其所慨然自任以為義之所在者或未必¶不
出於人欲之私也來喻敬義二字功夫不同固是如此¶
然敬即學之本而窮理乃其事亦不可全作兩截看也
洪¶範皇極一章乃九疇之本不知曽子細看否先儒訓
皇極¶為大中近聞又有説保極為存心者其説如何幸
推詳之<md:KR4d0226_SBCK_054-9b>¶復以見告逐句詳説如注疏然方見所論之得
失大抵為¶學但能於此等節目處看得十數條通透縝
<pb:KR4d0226_WYG_054-14b>
宻即見讀書¶凡例而聖賢傳付不言之妙皆可以漸得之
言語之中矣¶
　　　答項平父¶
所喻已悉以平父之明敏於此自不應有疑所以未免
紛¶紜却是明敏太過不能深潜宻察反復玩味只畧見
一線¶路可通便謂理只如此所以為人所惑虛度光隂
也孟子¶之意須從上文看其為氣也配義與道無是餒
也是集義¶所生者非義襲而取之也此上三句本是説
<pb:KR4d0226_WYG_054-15a>
氣下兩句是¶字與非字為對襲字與生字為對其意葢
曰此氣乃集義¶而自生於中非行義而襲取之於外云
爾非謂義不是外¶襲也今人讀書不子細将聖賢言語
都錯看了又復将此<md:KR4d0226_SBCK_054-10a>¶草本立一切法横説豎説誑罅衆
生恐其罪不止此如范寗¶之議王弼而已也¶
　　　答項平父¶
熹一病四五十日危死者數矣今幸粗有生意然不能
飲¶食其勢亦難扶理杜門屏息聴天所命餘無可言者
<pb:KR4d0226_WYG_054-15b>
所幸¶一生辛苦讀書微細揣摩零碎括剔及此暮年略
見從上¶聖賢所以垂世立教之意枝枝相對葉葉相當
無一字無¶下落處若學者能虛心遜志㳺泳其間自不
患不見入徳¶門户但相見無期不得面講使平父尚不
能無疑於當世¶諸儒之論此為恨恨耳¶
　　　答陳抑之(謙/)¶
熹從士友間得足下之名而願交焉為日乆矣衰病屏
伏<md:KR4d0226_SBCK_054-10b>¶無從際㑹每以為恨而聴於往來之言亦知足下之
<pb:KR4d0226_WYG_054-16a>
不鄙¶我而將有以辱况之也年嵗以來私家多故不獲
以聲問¶先自通於𨽻人兹承枉書感愧亡量顧陳義髙
逺雖古之¶賢人君子懼不足以堪足下之意而熹之愚
何敢當之以¶自取戾耶然曩亦嘗有聞於先生長者矣
勤勞半世汨沒¶於章句訓詁之間黽勉於規矩繩約之
内卒無髙竒深眇¶之見可以驚世而駭俗者獨幸年來
於聖賢遺訓粗若見¶其坦易明白之不妄而必可行者
私竊以為儻得當世名¶達秀頴之士相與講之抑彼之
<pb:KR4d0226_WYG_054-16b>
過彊此之不及吾道庶其¶明且行乎三復來書果若有
意於此幸甚幸甚竄伏窮山¶未知見日繼此書疏之往
來猶足以見區區也餘惟藏器¶勉學慰此遐想<md:KR4d0226_SBCK_054-11a>¶　　　答俞壽翁¶
太極之書度所見不同論未易合故久不報又思理之
所¶在終不可以不辨近方以書復之其説甚詳未知彼
復以¶為如何也極不訓中此義甚的然自先儒失之乆
矣未必¶今人之失也徳功渾象之説誠如所喻此公好
<pb:KR4d0226_WYG_054-17a>
學而病多¶葢不専在言語文字之間也來喻有志未免
有見未徹此¶見賢者自知之明見子静曾扣之否愚意
則以為且當捐¶去浮華還就自已分上切近著實處用
功庶㡬自有欲罷¶不能積累貫通之效若未得下手處
恐未免於臆度虚談¶之弊也¶
　　　答應仁仲¶
大學中庸屢改終未能到得無可改處大學近方稍似
少<md:KR4d0226_SBCK_054-11b>¶病道理最是講論時説得透纔涉紙墨便覺不能及
<pb:KR4d0226_WYG_054-17b>
其一¶二縦説得出亦無精彩以此見聖賢心事今只於
紙上看¶如何見得到底每一念此未嘗不撫卷慨然也¶
　　　答應仁仲¶
自㡬道來聞欲相訪日佇來音比歸不至深以惘然後
得¶吕子約書乃知已嘗經婺女竟爾相失尤以為恨歸
來乃¶領向來(三月/)所惠書雖已逺猶足慰意也比日秋
冷逺惟¶徳履佳勝熹一出狼狽不可言㡬道必已詳言
之矣歸來¶已决杜門之計讀書益有味但祠請專人愆
<pb:KR4d0226_WYG_054-18a>
期未返未知¶此事定復何如度亦不出三五日當見果
决也甚乆欲一¶見賢者今既不遂因書有以見告者切
幸不外啟蒙小學¶二書偶未有本後便續寄去中庸等
書未敢刻聞有盗印<md:KR4d0226_SBCK_054-12a>¶者方此追究未定甚以為撓也因
便布此未能盡所欲言¶正逺珎重¶
　　　答應仁仲¶
熹衰病之餘灾患復不可堪趙氏聘幣無置之之所故
遣¶歸之今既不受未有以處欲如來喻納之於壙則今
<pb:KR4d0226_WYG_054-18b>
已葬¶且此間之葬例薄然亦時有意外之患欲置少田
以給墓¶户則亦不必如此之多欲以施諸鄉人之為橋
道者則似¶於義亦無所當反復思之惟有别以他女再
結姻好之為¶善而家間諸女及孫雖多而年嵗無相當
者其最長者才¶十有二耳似此再三籌度皆未有計不
知賢者何以教之¶使於義稍安而無所疑也聞㡬道太
夫人至為悲慟變食¶此意尤不敢忘耳熹出處之計未
知所定亦復類此浙中<md:KR4d0226_SBCK_054-12b>¶士友亦頗有知其曲折者要是
<pb:KR4d0226_WYG_054-19a>
杜門藏拙為上計耳¶
　　　答應仁仲¶
乆不聞問小兒歸彼告乃知向來體中嘗不佳證亦不
輕¶又喜只今已漸平復竊計比日起居益快健氣體愈
清實¶也但累年命駕之約未知能復踐言否熹亦益衰
精神筋¶力皆己非復昔時勢亦不能逺適何由一承晤
語以遂心¶期念之令人恨恨不能為懐也禮書方了得
聘禮已前已¶送致道今與四明一二朋友抄節疏義附
<pb:KR4d0226_WYG_054-19b>
入計必轉呈有¶未安者幸早見教尚及改也覲禮以後
黄壻携去廬陵與¶江右一二朋友成之尚未送來計亦
就草藁矣前賢常患¶儀禮難讀以今觀之只是經不分
章記不隨經而注疏各¶為一書故使讀者不能遽曉今
定此本盡去此諸弊恨不<md:KR4d0226_SBCK_054-13a>¶得令韓文公見之也易本義
不謂遂達几下舊讀此書每¶於先儒之説有所不快因
以妄意管窺一二亦不自意推¶尋至此尚恨古書放失
聞見单淺今又衰惰不能卒業不¶知明者何以教之更
<pb:KR4d0226_WYG_054-20a>
望詳賜誨諭毋使有待於後世之子¶雲也正逺切祈以
道自重益綏夀祉千萬至望¶
　　　答應仁仲¶
乆不聞問辱書為慰信後清和恭惟求志從容尊履多
福¶如聞亦苦目疾莫不至甚妨事否熹則左目全盲右
亦漸¶不見物矣來日㡬何學不加益而罪戾日聞未知
明者何¶以警䇿之也恵許來訪固所幸願顧見屬之意
有所不敢¶承耳何時披晤訟此堙鬱更祈珍衛副此真
<pb:KR4d0226_WYG_054-20b>
禱¶
　　　答應仁仲<md:KR4d0226_SBCK_054-13b>¶熹勸講亡狀竟煩罷斥杜門念咎畢此餘生為幸甚矣
比¶來衰悴愈覺支離加以耳重目盲殊費醫治良以為
撓然¶亦老態之常不足怪也因便草草(向見朋友編春/秋例鄙意亦欲)
(如此正如來/喻¶所云也)¶
　熹目盲不能親書所喻編禮如此固佳然却太移動
　本¶文恐亦未便耳老病益侵而友朋相望皆在千百
<pb:KR4d0226_WYG_054-21a>
　里外¶恐此自不能成為終身之恨矣向在長沙臨安
　皆嘗有¶意欲藉官司之力為之亦未及開口而罷天
　於此學如¶此其厄之何耶可歎可歎¶
　　　答周叔謹(葉公謹改姓字/)¶
應之甚恨未得相見其為學規模次第如何近來吕陸
門¶人互相排斥此由各狥所見之偏而不能公天下之
心以<md:KR4d0226_SBCK_054-14a>¶觀天下之理甚覺不滿人意應之葢嘗學於兩家
不知其¶於此看得果如何因話扣之因書喻及為幸也
<pb:KR4d0226_WYG_054-21b>
熹近日亦¶覺向來説話有太支離處反身以求正坐自
己用功亦未¶切耳因此減去文字功夫覺得閒中氣象
甚適每勸學者¶亦且看孟子道性善求放心兩章著實
體察収拾為要其¶餘文字且大槩諷誦涵養未湏大叚
著力考索也¶
　　　答周叔謹¶
叔謹想且留彼應之相聚所講何事文字且虛心平看
自¶有意味勿苦尋支蔓旁生孔穴以汨亂義理之正脉
<pb:KR4d0226_WYG_054-22a>
中庸¶謹思之戒葢為此也子約書來説得大段支離要
是義理¶太多信口信筆縦横去得説得轉濶病痛轉深
也如所論¶功體二字太露之類亦是此様所云須如顔
子方無一毫<md:KR4d0226_SBCK_054-14b>¶之非禮此説却是但未知其意向在甚處
若云人須以顔¶子自期不可便謂已至則可若謂顔子
方能至此常人不¶可學他即大不可想渠必不至此誤
但亦只是每事須著¶一句纒繞令不直截耳公謹來書
依舊説得太多更宜省¶約為佳也祝汀州已成見次不
<pb:KR4d0226_WYG_054-22b>
知赴官能入山否朝廷方¶遣使命行經界議䀋法此亦
振民革弊之秋但恐不免少¶勞心力耳彦章書來云欲
見訪却不見到不知何故所論¶二人外内之偏信然此
等處只是容易窄狹自主張太早¶了便生出無限病痛
耳彼既相信不及勢亦無如之何莫¶若且就已分上著
力之為急也¶
　　　答周叔謹¶
喪禮前書已報大槩適再考儀禮經五服皆有之一在
<pb:KR4d0226_WYG_054-23a>
首<md:KR4d0226_SBCK_054-15a>¶一在要大小有差斬衰條下傳中已言之故不復言
耳要¶服之下又有帶斬衰絞帶齊衰布帶是也葢絰帶
以象吉¶服之大帶此帶則象吉服之革帶屈其一端立
貫之還以¶挿於要間非齊衰則止用布帶而無要絰也
右本在上者¶齊衰絰之制以麻根處著頭右邊而從額
前向左圍向頭¶後却就右邊元麻根處相接即以麻尾
藏在麻根之下麻¶根搭在麻尾之上綴殺之有纓者以
其加於冠外故須著¶纓方不脱落也辟領儀禮注云辟
<pb:KR4d0226_WYG_054-23b>
領廣四寸則與濶中八¶寸也兩之為尺六寸與來書所
言不同不知何故詳此辟¶領是有辟積之義雖廣四寸
須用布濶四寸長八寸者摺¶其兩頭令就中相接即方四
寸而綴定上邊於領之旁以¶所摺向裏平面向外如今
裙之有摺即所謂辟積也温公<md:KR4d0226_SBCK_054-15b>¶所謂裳每幅作三摺者
是也如此即是一旁用八寸兩旁¶共尺六寸矣管屨疏
屨今不可考今略以輕重推之斬衰¶用今草鞵齊衰用
麻鞵可也麻鞵卒伍所著者
<pb:KR4d0226_WYG_054-24a>
　　　答周叔謹¶
示喻静中私意横生此學者之通患能自省察至此甚不¶
易得此當以敬為主而深察私意之萌多為何事就其
重¶處痛加懲窒乆之純熟自當見效不可計功於旦暮
而多¶為説以害之也論語别本未曽改定俟便寄去然
且專意¶就日用處做涵養省察功夫未必不勝讀書也¶
　　　答周叔謹¶
所示仁説差勝徃時但所引熹説亦有誤字處又恐錯認
<pb:KR4d0226_WYG_054-24b>
了更略契勘為佳然書中所説収拾放心乃是𦂳切下功<md:KR4d0226_SBCK_054-16a>¶夫處講學乃其中之一事今但専一於此下功不須思前¶
算後計較得失講學亦且㸔直截明白處不要支蔓來書¶
所謂雖若小異然亦不甚相逺者全是子約舊時句法也¶
　　　答王季和(鈆/)¶
别幅之喻具悉至意嘗謂道之在人初非外鑠而聖賢
垂¶訓又皆懇切明白但能虚心熟讀深味其㫖而反之
於身¶必有以信其在我而不容自己則下學上達自當
<pb:KR4d0226_WYG_054-25a>
有所至¶矣但讀書不可貪多今當且以大學為先逐叚
熟讀精思¶須令了了分明方可改讀後叚如此庶易見
功乆乆浹洽¶通貫則無書不可讀矣¶
　　　答王季和¶
來示備悉學者之志固不可不以逺大自期然觀孔門
之<md:KR4d0226_SBCK_054-16b>¶教則其所從言之者至為卑近不過孝弟忠信持守
誦習¶之間而於所謂學問之全體初不察察言之也若
其髙弟¶弟子多亦僅得其一體夫以夫子之聖諸子之
<pb:KR4d0226_WYG_054-25b>
賢其於道¶之全體豈不能一言指之以相授納而顧為
是拘拘者以¶狹道之傳畫人之志何哉蓋所謂道之全
體雖髙且大而¶其實未嘗不貫乎日用細微切近之間
苟悦其髙而忽於¶近慕於大而畧於細則無漸次經由
之路而徒有懸想跂¶望之勞亦終不能以自達矣故聖
人之教循循有序不過¶使人反而求之至近至小之中
博之以文以開其察識之¶端約之以禮以嚴其踐履之
實使之得寸則守其寸得尺¶則守其尺如是乆之日滋
<pb:KR4d0226_WYG_054-26a>
月益然後道之全體乃有所鄉¶方而漸可識有所循習
而漸可能自是而徃俛焉孳孳斃<md:KR4d0226_SBCK_054-17a>¶而後已至於所造之
淺深所就之廣狹亦非可以必諸而¶預期也故夫子嘗
謂先難後獲為仁又以先事後得為崇¶徳葢於此小差
則心失其正雖有鑚堅仰髙之志而反為¶謀利計功之
私矣仁何自而得徳何自而崇哉聊誦所聞¶以答下問
之意至於菴記大字之需則非學之急亦老懶¶之所不
暇也舒大夫向嘗相見於㑹稽所論未合今想其¶學益
<pb:KR4d0226_WYG_054-26b>
有成矣聞其政亦甚佳有本者固如是也不及為書¶因
見幸畧道意¶
　　　答傅子淵(夢泉/)¶
荆州云亡忽忽嵗晚比又得青田教授陸兄之訃吾道
不¶幸乃至於此毎一念之痛恨無窮想平生師資之義
尤不¶能為懐也所示江陵問答讀之敬夫之聲容恍若
相接悲<md:KR4d0226_SBCK_054-17b>¶愴之餘警䇿多矣但其間尚有鄙意所未安者
更容熟復¶續奉報歸納也大抵賢者勇於進道而果於
<pb:KR4d0226_WYG_054-27a>
自信未嘗虛¶心以觀聖賢師友之言而壹取决於胸臆
氣象言語只似¶禪家張皇鬬怒殊無寛平正大沉浸醲
郁之意荆州所謂¶有拈搥豎拂意思者可謂一言盡之
然左右初不領畧而¶渠亦無後語此愚所深恨也徳起
得資友益書來甚激昻¶已報之云更須講學封殖不可
專恃此矣¶
　　　答傅子淵¶
示喻戰栗之義反復思之終未能曉豈以宰我如此注
<pb:KR4d0226_WYG_054-27b>
解¶便涉支離不能簡易故耶熹看此章只是宰我錯解
了故¶聖人深責之不謂其纔下注解便成支離如來喻
之云也¶細詳來喻是意外生説附㑹穿鑿有不勝其支
離者舉此<md:KR4d0226_SBCK_054-18a>¶一端恐區區所見與賢者不同不但此一事
也示及得朋¶進學之盛深慰鄙懐然二包定夫書來皆
躐等好髙之論¶殊不可曉顯道本領只是舊聞正苦其
未能猛舍不謂己¶見絶於旦評也¶
　　　答傅子淵
<pb:KR4d0226_WYG_054-28a>
示喻所以取舍於前日之論者甚悉率爾之言固不能
保¶其無病然道體規模功夫節目只是一理是則俱是
非則¶俱非不容作兩種商量去彼取此也暇日平心定
氣試一¶思之或有以變化氣節而救一偏之弊則於成
已成物之¶際未必無小補耳¶
　　　答傅子淵¶
示喻所得日益髙妙非復愚昧所能窺測但願更於小
心<md:KR4d0226_SBCK_054-18b>¶宻察工夫加意焉則所謂主敬窮理者殆亦緝熙光
<pb:KR4d0226_WYG_054-28b>
明之¶所不可已者而初亦不在渙然心喻者之外也包
黄諸君¶各精進捐去舊習甚善但恐似此一向掠虚則
又只是改¶換名目也超宗逺來殊未有以副其意者却
似於已分著¶實處未知用力又與諸兄大相反也已喻
其就彼商量雖¶稍過於簡約亦無害耳¶
　　　答陳正已(剛/)¶
往嵗得吕東萊書盛稱賢者之為人以為十數年來朋
友¶中未始有也以此心願一見而無從得中間聞欲來
<pb:KR4d0226_WYG_054-29a>
訪甚¶以為喜不乆乃聞遽遭閔凶深為傷怛顧以未嘗通
問不¶欲遽脩慰禮今者辱書荷意良厚且審秋辰殘暑孝
履支¶福又以為慰示喻為學大致及别紙數條皆已深悉
但區<md:KR4d0226_SBCK_054-19a>¶區於此有不能無疑者葢上為靈明之空見所持而
不得¶從事於博學篤志切問近思之實下為俊傑之豪氣
所動¶而不暇用力於格物致知誠意正心之本是以所論
嘗有¶厭平實而趨髙妙輕道義而喜功名之心其浮陽動
俠之¶意往往發於詞氣之間絶不類聖門學者氣象不知
<pb:KR4d0226_WYG_054-29b>
向來¶伯恭亦嘗以是相規否也熹自十四五時即嘗有志
於¶此中間非不用力而所見終未端的其言雖或誤中要
是¶想像意度所幸内無空寂之誘外無功利之貪全此純
愚¶以至今日反復舊聞而有得焉乃知明道先生所謂天
理¶二字却是自家體帖出來者真不妄也冲漠無朕一段
恐¶未可輕議若當此時萬象未具即是上面一截無形
無兆¶後來被人引入塗轍矣賢者正作此見何乃遽謂古
今無<md:KR4d0226_SBCK_054-19b>¶人作此語耶敬以直内近思録注中别有一語先生
<pb:KR4d0226_WYG_054-30a>
指意¶甚明葢雖不以為無然未嘗以為即與吾之所謂敬
以直¶内者無毫髮之差也許渤為人不可知其詳語録中
又有¶一處説其人晨起問人寒暖加減衣服加減一定終
日不¶易即是天資篤厚之人容有不聞隔牕事者非必有
寄寂¶之意而欲其不聞也况此條之下一本注云曷嘗有
如此¶聖人則是先生葢亦未之許也但歎美其純徳與世
間一¶種便儇皎厲之人氣象懸隔亦可尚耳此等皆未可
輕易¶立説訕薄前人也注疏之學却不須如此主張蘓子
<pb:KR4d0226_WYG_054-30b>
由議¶論自是一偏之説豈遂足為準的也哉董仲舒所立
甚髙¶恐未易以世儒詆之世儒病痛正為不曽透得道
義功利¶一重闗耳若處置匈奴一節便使從來才智之
士如婁敬<md:KR4d0226_SBCK_054-20a>¶賈誼亦未免此來諭於此予奪之間不能無
髙下其手者¶豈立意之偏而不自覺歟近來浙中怪論
蠭起令人憂歎¶不知伯恭若不死見此以為如何也¶
　　　答陳正巳¶
示喻縷縷皆聖賢大業熹何足以知之然亦未得一觀
<pb:KR4d0226_WYG_054-31a>
即¶為朋友傳玩遂失所在今不復能盡記但覺所論不
免将¶内外本末作兩段事而其輕重緩急又有顛倒舛
逆之病¶究觀底裏恐只是後世一種智力功名之心雖
強以聖賢¶經世之説文之而規模氣象與其所謂存神
過化上下同¶流者大不侔矣若戊子年間所見果與聖
賢不異即其所¶發不應如此以故鄙意於此尤有不能
無疑者未得面論¶徒増耿耿耳<md:KR4d0226_SBCK_054-20b>¶　　　答朱子繹
<pb:KR4d0226_WYG_054-31b>
知讀大學甚善大抵其説雖多多是為學之題目次第
𦂳¶要是格物兩字却未曽説著下手處故學者之讀此
而不¶得其要者類如數遺棄之齒而求有獲亦沒世窮
年而無¶得矣須著精神領略箇大體規模便尋箇的當
下手處著¶實用功始是㑹讀大學也¶
　　　答路徳章¶
所與子約書甚善但謂東萊遺言有涉於經濟維持者
别¶為一事而異於平日道學之意則恐亦未免有累於
<pb:KR4d0226_WYG_054-32a>
東萊¶也龜山嘗譏王氏之學離内外判心迹使道常無用
於天¶下而經世之務皆私智之鑿正謂此耳又謂儻遇漢
祖唐¶宗亦須有争不得且放過處亦是舊時意思尚在方
寸之<md:KR4d0226_SBCK_054-21a>¶地只有一毫此等見識便是枉尺直尋底根株直須
見得¶正當道理分明不容些兒走作即自然無復此等意
思雖¶欲宛轉囘䕶亦有所不可得矣古之聖賢以枉尺直
尋為¶大病今日議論乃以枉尺直尋為根本若果如此即
孟子¶果然迂濶而公孫衍張儀真可謂大丈夫矣徳章已
<pb:KR4d0226_WYG_054-32b>
見大¶意自不必如此説因筆及之亦恐餘證未解聊復云
云耳¶儀禮編已収此間朋友未有能辦此者春秋想亦不
輟用¶功此文字未為切已然亦可惜中廢但稍減課程
令日力¶有餘不至忙廹即玩索涵養之功不至欠闕矣¶
　　　答路徳章¶
所喻水到渠成之説意思畢竟在渠上未放水東流時
已¶先作屈曲準備了矣毫釐之差千里之謬孟子程子
所以<md:KR4d0226_SBCK_054-21b>¶為有功於天理有力於聖門有徳於後學者正在
<pb:KR4d0226_WYG_054-33a>
此處不¶知何故前日直如此看倒了今日雖欲囘頭而
尚為舊習¶所牽不得自由也¶
　　　答路徳章¶
奉一日告獲聞安勝為慰但聞忍窮益堅未有卒嵗之計¶
則未能不相為動心也然詳來喻似所以處者亦未有盡¶
善葢若謂羞於出入則不應去冬未覺而今夏方覺謂厭¶
請託則此等以義裁之一切不與人自不能相干謂所入¶
不足自資則又将去此而有求其得失既未可期而豐約
<pb:KR4d0226_WYG_054-33b>
亦未可料此恐皆非所以决為去就之實或者但以平日¶
意氣不能俯仰而忽然有所激觸遂憤然為此而不暇顧¶
計耳大抵徳章平日為學於文字議論上用功多於性情<md:KR4d0226_SBCK_054-22a>¶義理上用功少所以常有憤鬱不平之意見於詞氣容貌¶
之間而所向者無非崎嶇偪仄不可容身之地此在世俗¶
茍且流狥之中觀之固亦足為髙然在吾輩學問義理上¶
看則豈非膏肓深錮之疾而不可以不早治者耶即今且¶
置此勿論而以所喻讀論孟者言之則所謂不愛把來作
<pb:KR4d0226_WYG_054-34a>
口頭説話故不敢作問而墮於寡陋者豈亦不為憤鬱不¶
平之氣所發耶夫學者讀書有疑而不能自决故不得已¶
而不能不問今人無疑而飾問以資談聴者固不足道然¶遂
懲此而不問則未知其果已洞然而無疑耶抑有疑而¶恥
自同於飾問遂飲黙以自愚将未至乎有疑而不能問¶遂
發其憤悶肆其忌刻而託於不問以自欺也若己洞然¶而
無疑則善矣然非上智之資不能及若不幸而仿彿於<md:KR4d0226_SBCK_054-22b>¶後
兩者之所謂則吾恐其深有妨於進學而大有害於養¶心也
<pb:KR4d0226_WYG_054-34b>
昨見編集春秋葢嘗奉勸此等得暇為之不可以此¶而妨吾
涵養之務正為此耳但當時又見所編功緒已成¶精宻可
愛他人决做不得遂亦心利其成不欲一向説殺¶以今觀
之則所謂為人謀而不忠者無大於此乃始惕然¶自悔自
咎葢不獨為賢者惜之也讀書為學本以治心今¶乃不惟
不能治之而乃使向外奔馳不得休息以至於反¶為之害
是豈不為迷惑之甚乎徳章氣節偉然非流輩所¶可及
私心常所愛敬而區區之懐猶有未得盡者每竊以¶為愧
<pb:KR4d0226_WYG_054-35a>
且恨也因風布問輒盡言之想所樂聞不至以為罪¶也¶
　　　答路徳章<md:KR4d0226_SBCK_054-23a>¶示喻縷縷備悉然其大槩皆自恕之辭以此存心亦無惑¶
乎徳之不進而業之不修也吾人為貧只有禄仕一途可¶
以茍活無害於義彼中距臨安不逺豈不能一為參選計¶
而長此羇旅乎此則未論義理而只以利害計之亦未得¶
為是也大抵是日前為學只是讀史傳説世變其治經亦¶
不過是記誦編節向外意多而未嘗反躬内省以究義理
<pb:KR4d0226_WYG_054-35b>
之歸故其身心放縱念慮粗淺於自己分上無毫髪得力¶
處此亦從前師友與有責焉而自家受病比之他人尤更¶
重害此又姿稟不美而無以洗滌變化之罪也今日正當¶
痛自循省向裏消磨庶㡬晚節救得一半而一向如此茍¶簡
自恕若不怨天即是尤人殊非平日所望於徳章者也¶來
諭每謂熹有相棄之意此亦尤人之論區區所以苦口<md:KR4d0226_SBCK_054-23b>¶相
告正為不忍相棄耳若己相棄便可相忘於江湖何至¶如
此忉怛愈増賢者忿懟不平之氣耶只今可且捺下身¶心
<pb:KR4d0226_WYG_054-36a>
除了許多閒説話多方擘畫去參了部授一本等合入¶差
遣歸來討一歇泊處将論語孟子正文端坐熟讀口誦¶心
維雖已曉得文義亦須逐字忖過洗滌了心肝五臓裏¶許
多忿憾怨毒之氣管取後日須有進步處不但為今日¶之
路徳章而己也向見伯恭説少時性氣粗暴嫌飲食不¶如
意便敢打破家事後因乆病只将一册論語早晚閒看¶
忽然覺得意思一時平了遂終身無暴怒此可為變化
氣¶質之法不知平時曽與朋友説及此事否徳章從學
<pb:KR4d0226_WYG_054-36b>
之乆¶不應不聞如何全不學得些子是可謂不善學矣¶
　　　答路徳章<md:KR4d0226_SBCK_054-24a>¶闕期不逺便可得禄襄陽古郡多前賢遺迹宦逰得此
亦¶正自不惡也示喻為學功夫果充此言何患不進但
讀書¶亦須隨章逐句子細研窮方見意味若只用麤心
但求快¶意恐終無以滌蕩塵埃剗除鱗甲也直卿在此
問以來書¶所云渠殊不省然聞過則喜吾人正當勉力
不須更懐不¶平之意必求伸已而屈人也踏雪之遊果
<pb:KR4d0226_WYG_054-37a>
能踐約幸甚¶
　　　答康炳道¶
所論學者之失由其但以致知為事遂至陷溺此於今
日¶之弊誠若近之然恐所謂致知者正是要就事物上
見得¶本來道理即與今日討論制度較計權術者意思
功夫迥¶然不同若致得吾心本然之知豈復有所陷溺
耶正坐論¶事而不求理遂至生此病痛耳熹於此非敢
有所與奪但<md:KR4d0226_SBCK_054-24b>¶見邪説横流恐為吾道之害故不得不極
<pb:KR4d0226_WYG_054-37b>
言之信之與否¶則在乎人焉若既排闢之又假借之則
恐其弊將有至於¶養虎而遺患者矣然區區於此亦固
未嘗有所絶於人而¶不與其進也彼若幡然覺悟去邪
歸正又豈熹之所能拒¶哉東萊文字須子細整頓成編
乃可商量但此事亦不宜¶甚緩葢人生不堅固若過却
眼前諸人即此事無分付處¶矣¶
　　　答郭希吕(津/)¶
示喻銘叙此非有所愛但老病心力衰耗不能盡給四
<pb:KR4d0226_WYG_054-38a>
方¶之求不得不自為性命計耳鄙性拙直向使可為即
己為¶之何至今日更煩再喻然後作耶况今又經一畨
悲惱尤¶覺昏憊决不能辦此且銘重於序既己作銘若
有餘力何<md:KR4d0226_SBCK_054-25a>¶惜於叙而費許多詞説分疏耶誠之若是合
下不肯承當¶即不應為希吕移書以其所不欲者施於
人若以其重而¶不敢為則熹己任其重者矣渠在今日
必不容復有詞也¶恐此未必誠之之意只是希吕不相
亮必欲熹自為之而¶故為此説耳人之相知貴相知心
<pb:KR4d0226_WYG_054-38b>
而古之君子不盡人之¶歡不竭人之忠所以全交千萬
深察乎此憐其衰老勿¶破已成之例以速其就於死地
幸甚幸甚¶
　　　答郭希吕¶
知讀論孟不廢甚善且先将正文熟讀就自己分上看
更¶考諸先生説有發明處者博觀而審取之凡一言一
句有¶益於己者皆當玩味未可便恐路徑支離而謂所
有不必¶讀也墓銘之額更著宋字亦佳伯謨必已報去
<pb:KR4d0226_WYG_054-39a>
矣大抵石<md:KR4d0226_SBCK_054-25b>¶長即以十字為兩行石短則以九字為三行
隨事之宜可¶也¶
　　　答郭希吕¶
示喻所以居家事長之意甚善甚善此事他人無致力
處¶正惟自勉而己但謂學問大端不敢躐等言之則鄙
意有¶所未曉者夫學問豈以他求不過欲明此理而力
行之耳¶但其功夫所施有序而莫不以愛親敬長為先
非謂學問¶自是一事可以置之度外而姑從事於孝友
<pb:KR4d0226_WYG_054-39b>
之實也故熹¶竊願昆仲相與深察此意而講於所謂學
問之大端者以¶求孝弟之實則閨門之内倫理益正恩
義益篤將有不期¶然而然者矣若以學問為一大事不
可幾及而汲汲然徒¶弊精神於科舉文字之間乃欲别
求一術以為家庭雍睦<md:KR4d0226_SBCK_054-26a>¶悠乆之計竊恐天理不明人慾
横生其末流之弊將有不¶可勝慮不可勝防者不審賢
者以為如何¶
　　　答郭希吕
<pb:KR4d0226_WYG_054-40a>
來喻縷縷似未悉前後鄙意者葢人心有全體運用故
學¶問有全體工夫所謂孝弟乃全體中之一事但比他
事為¶至大而最急耳固不可謂學者止此一事便了而
其餘事¶可一切棄置而不問也故聖賢教人必以窮理
為先而力¶行以終之葢有以明乎此心之全體則孝弟
固在其中而¶他事不在其外孝弟固不容於不勉而他
事之緩急本末¶亦莫不有自然之序苟不明此則為孝
弟者未免出於有¶意且又未必能盡其理而為衆事之
<pb:KR4d0226_WYG_054-40b>
本根也今以六經大¶學論語中庸孟子諸書考之可見
矣希吕自謂多病故不<md:KR4d0226_SBCK_054-26b>¶能精思博學而姑用力於其所
及則固己為自棄而猶可¶諉曰近本若遂以為孝弟之
外更無學問則其謬見甚矣¶且誠多病而不能精思博
學矣則又曷為而苦心竭力以¶從事於科舉之文耶此
之不為而彼之久為雖曰不厚於¶利而薄於義吾不信
也希吕其更思之書院規模且隨事¶隨力為之却就事
實上考察整理方見次第不須如此預¶先安排記文扁
<pb:KR4d0226_WYG_054-41a>
榜尤是外事但此等意思即見浮淺外馳¶之驗若於學
問全體上切已處用得功夫即氣象自當深¶厚宏濶矣
太極西銘通書各註一本試熟讀而思之亦求¶理之一
端也大抵學者不可有放過底事乆之不已雖無¶𦂳要
功夫亦有得力處也¶
　　　答郭希吕<md:KR4d0226_SBCK_054-27a>¶示喻縷縷備悉然所謂収心正心不是要得漠然無思
念¶只是要得常自惺覺思所當思而不悖於義理耳别
<pb:KR4d0226_WYG_054-41b>
紙所¶示看得全未子細更宜加功專看大學首尾通貫
都無所¶疑然後可讀語孟語孟又無所疑然後可讀中
庸今大學¶全未曉了而便兼看中庸用心叢雜如此何
由見得詳細¶耶且更耐煩專一細看為佳日月易得大
事未明甚可懼¶也¶
　　　答時子雲¶
來喻滿紙深所未喻必是當時於此見得太重所以如
此¶執著放捨不下今想未能遽然割棄但請逐日那三
<pb:KR4d0226_WYG_054-42a>
五分¶功夫將古今聖賢之言剖析義利處反復熟讀時
時思省¶義理何自而來利欲何從而有二者於人孰親
孰疎孰輕<md:KR4d0226_SBCK_054-27b>¶孰重必不得已孰取孰舍孰緩孰急初看時
似無滋味乆¶之須自見得合剖判處則自然放得下矣
捨此不務紛紛¶多言思前算後展轉纒縛一生出不得
未論小小得失政¶使一旦便登髙科躋顯官又須别有
思量擘畫終不暇向¶此途矣試思之如何向編近思録
欲入數叚説科舉壊人¶心術處而伯恭不肯今日乃知
<pb:KR4d0226_WYG_054-42b>
此箇病根從彼時便已栽¶種培養得在心田裏了令人
痛恨也¶
　　　答毛舜卿¶
示喻功夫次第似覺頭緒太多今且以敬義二字隨處
加¶功乆乆自當得力義利之間只得著力分别不當預
以難¶辨為憂聖門只此便是終身事業亦不須别妄想
向上一¶路也<md:KR4d0226_SBCK_054-28a>¶　　　答王伯禮(洽/)
<pb:KR4d0226_WYG_054-43a>
參以三數之也伍以五數之也如云什伍其民如云或
相¶什伍非直為三與五而已也葢紀數之法以三數之
則遇¶五而齊以五數之則遇三而㑹故荀子曰窺敵制
變欲伍¶以參注引韓子曰省同異之言以知朋黨之分
偶參伍之¶驗以責陳言之實又曰參之以比物伍之以
合參而漢書¶趙廣漢傳亦云參伍其賈以類相凖皆其
義也易所謂參¶伍以變者葢言或以三數而變之或以
五數而變之前後¶多寡更相反覆以不齊而要其齊如
<pb:KR4d0226_WYG_054-43b>
河圖洛書大衍之數¶伏羲文王之卦厯家之日月五星
章蔀紀元是皆各為一¶法不相依附而不害其相通者
也綜字之義沙隨得之然¶錯綜自是兩事錯者雜而互
之也綜者條而理之也參伍<md:KR4d0226_SBCK_054-28b>¶錯綜又各自是一事參伍
所以通之其治之也簡而疏錯¶綜所以極之其治之也
繁而宻¶
太極兩儀四象八卦者伏羲畫卦之法也説卦天地定
位¶至坤以藏之以前伏羲所畫八卦之位也帝出乎震
<pb:KR4d0226_WYG_054-44a>
以下¶文王即伏羲已成之卦而推其義類之詞也如卦
變圖剛¶來柔進之類亦是就卦已成後用意推説以此
為自彼卦¶而來耳非是先有彼卦而後方有此卦也古
注説賁卦自¶泰卦而來先儒非之以為乾坤合而為泰
豈有泰復變為¶賁之理殊不知若論伏羲畫卦則六十
四卦一時俱了雖¶乾坤亦無能生諸卦之理若如文王
孔子之説則縦横曲¶直反覆相生無所不可要在看得
活絡無所拘泥則無不¶通耳<md:KR4d0226_SBCK_054-29a>¶
<pb:KR4d0226_WYG_054-44b>
易中先儒舊法皆不可廢但互體五行納甲飛伏之類
未¶及致思耳卦變獨於彖傳之詞有用然舊圖亦未備
頃嘗¶脩定今寫去可就空處填畫卦爻而以彖傳考之
則卦所¶從來皆可見矣然其間亦有一卦從數卦而來
者須細考¶之可以見易中象數無所不通不當如今人
之拘滯也¶
(右●初●卦/左●●)    今於圖中如此添脩當已明白矣¶
　　　答楊深父
<pb:KR4d0226_WYG_054-45a>
示喻自患柔懦不立而欲務於寛大含容此正以水濟
水¶之謂也前此所以奉告但欲賢者日用之間不昧此
心更¶於應接事物處各求其理之所在則喜怒哀樂自
無偏倚¶而皆中節矣不審賢者以為如何¶
　　　答楊深父<md:KR4d0226_SBCK_054-29b>¶所喻諸疑固嘗面論若未能判然莫若條陳所疑章解
而¶句辨之當有所决不可只如此泛論也(略處如某章/某説某句如)
(何當取而不¶取過處未安太/甚三説亦然乃見所疑之實)禮樂刑政之為教如寒暑
<pb:KR4d0226_WYG_054-45b>
生殺之¶為嵗此何所疑若如來意則道外有物而刑政
専出於蚩¶尤申商矣此類更宜寛著心胸子細推驗不
可只将尋常¶小小意見窺測也觀横渠先生論周禮天
官處亦可見矣¶
　　　答汪子卿¶
一别累年疾病多故不獲以時致問訊第積馳仰正思
之¶來辱手書兩通意厚禮勤有非區區淺陋所敢當者
然足¶以見好學之篤雖老而不忘也信後冬深寒暖不
<pb:KR4d0226_WYG_054-46a>
常不審¶尊候何如伏惟起處萬福熹犬馬之齒雖在賢
者之後然¶今亦是老境平生為學非不究心然未有大
得力處三復<md:KR4d0226_SBCK_054-30a>¶來誨皆其力之所未能及者而何足以少
助於髙明但荷¶意之勤亦不敢隠其固陋耳竊味來書
所引論語數條言¶仁甚悉而所論反覆亦不為不詳獨
於仁之一字義理意¶味與其所以用力之方皆未之及
豈其於此固有以黙契¶而忘言也耶不然則仁之所以
為仁者初未嘗曉然有見¶於心而的然有得於己吾恐
<pb:KR4d0226_WYG_054-46b>
所謂不違不害者之茫然如¶捕風繫影之無所措而所
以處夫窮通得䘮之際者或未¶能泰然無所動於其中
也長者之明雖不至此然以所謂¶變通之術者觀之則
有以見其未免於彼之重而此之輕¶也昔子貢無諂無
驕之問葢自以為至而夫子以為未若¶樂與好禮何哉
無諂無驕則尚局於貧富之中樂且好禮¶則已超然乎
貧富之外也然其所以至此則必嘗有所用<md:KR4d0226_SBCK_054-30b>¶其力矣非
規規於兩者之間有所校計抑遏而求出於此¶也又况於
<pb:KR4d0226_WYG_054-47a>
自料其必有所不安而預為變通之計則恐其¶所立又
将出於無諂無驕之下也無疑矣區區鄙意竊願¶長者
於此姑無恤其他而深探聖賢之言以求仁之所以¶為
仁者反諸身而實用其力焉則於所以不違不害者皆¶
如有物之可指而窮通得失之變脱然其無與於我矣
不¶識髙明以為如何若有未安幸復見教也¶
　　　答趙幾道(師淵/)¶
所論時學之弊甚善但所謂冷淡生活者亦恐反逞而
<pb:KR4d0226_WYG_054-47b>
禍¶大耳孟子所以舍申商而距楊墨者正為此也向來
正以¶吾黨孤弱不欲於中自為矛盾亦厭繳紛競辨若
可羞者¶故一切容忍不能極論近乃深覺其弊全然不
曽略見天<md:KR4d0226_SBCK_054-31a>¶理彷彿一味只将私意東作西捺做出許多
詖淫邪遁之¶説又且空腹髙心妄自尊大俯視聖賢蔑
棄禮法只此一¶節尤為學者心術之害故不免直截與
之説破渠輩家計¶已成决不肯舍然此説既明庶㡬後
來者免墮邪見坑中¶亦是一事耳
<pb:KR4d0226_WYG_054-48a>
　　　答趙幾道¶
昔時讀史者不過記其事實摭其詞采以供文字之用
而¶已近世學者頗知其陋則變其法務以考其形勢之
利害¶事情之得失而尤喜稱史遷之書講説推尊幾以
為賢於¶夫子寧舍論孟之屬而讀其書然嘗聞其説之
一二不過¶只是戰國以下見識其正當處不過知尊孔
氏而亦徒見¶其表悦其外之文而已其曰折衷於夫子
者實未知所折<md:KR4d0226_SBCK_054-31b>¶𠂻也後之為史者又不及此以故讀史
<pb:KR4d0226_WYG_054-48b>
之士多是意思粗¶淺於義理之精微多不能識而墮於
世俗尋常之見以為¶雖古聖賢亦不過審於利害之算
而已惟蘓黄門作古史¶序篇首便言古之聖人其必為
善如火之必熱水之必寒¶不為不善如騶虞之不殺竊
脂之不糓於義理大綱領處¶見得極分明提得極親切
雖其下文未能盡善然只此數¶句已非近世諸儒所能
及矣惜其從初為學功夫本無次¶序不曽經歴不能見
得本末一一諦當只其資質恬静無¶他外慕故於此大
<pb:KR4d0226_WYG_054-49a>
頭叚處窺測得箇影響到此地位正好¶著力却便墮落
釋老門户中去不能就聖賢指示處立得¶修已治人正
當規模以見諸事業傳之學者徒然説得此¶箇意思而
其意之所重終止在文字言語之間其徒雖極<md:KR4d0226_SBCK_054-32a>¶力推尊
之然竟不曽有人能為拈出此箇話頭以建立宗¶㫖者
亦可恨也其論史遷之失兩句亦切中其膏肓不知¶近
日推尊史記者曽為畧分解否耳今日已作書偶思得¶
此語聊復奉告不審以為如何也
<pb:KR4d0226_WYG_054-49b>
　　　答劉仲則¶(傑/)
示喻學問之道不專在書冊而在持身接物之間理固
如¶此然便全舍去書册不復以講學問辨為事則恐所
以持¶身接物之際未必皆能識其本原而中於幾㑹此
子路人¶民社稷何必讀書之論所以見惡於聖人也試
以治民理¶事之餘力益取聖賢之言而讀之而思之當
自覺有進步¶處然後知此言之不妄也大學章句一通
謾奉致思之地¶大抵讀書惟虛心專意循次漸進為可
<pb:KR4d0226_WYG_054-50a>
得之如百牢九鼎<md:KR4d0226_SBCK_054-32b>¶非可以一嘬而盡其味也¶
　　　答黄冕仲¶
所論為學功夫甚善但若果是見得日用周旋無非至
善¶則亦不必大叚著力把捉却恐廹切而反失之但且
悠悠¶隨其所向便是持守乆之純熟自見次第矣讀書
且就分¶明處看覷涵泳不必過為考索乆之浹洽自然
通透也向¶説小善不足為重輕非是以小善為不足為
但謂要識得¶大體有用功處不專恃此為本領耳善之
<pb:KR4d0226_WYG_054-50b>
所在即當從之¶固不可以其小而忽之也¶
　　　答沙縣宋宰(南強/)¶
跧伏山間聽於道塗與凡士友之言具知政績之美竊
謂¶今之為吏者捄過目前不得一意於撫摩之政乆矣
乃如<md:KR4d0226_SBCK_054-33a>¶執事者出乎其間民不告勞而官無廢事是可尚
已如聞¶當路頗已相知更願益修其在我者其實既大
則其聲愈¶閎將不可揜政不必有意於其間也¶
　　　答楊簡卿(廸/)
<pb:KR4d0226_WYG_054-51a>
乆不聞問辱書審聞新正以來侍奉吉慶為慰又知已
遂¶書考又得史君薦剡尤以為喜但所諭趙帥書在吾
友妙¶年何遽汲汲如此向使前舉未登科不成如今亦
要舉狀¶闗陞也平生不敢為此故亦不欲以此施之於
人不喜人¶宛轉為人求知故亦不欲作此等書反復思
之無以應命¶但有一言為贈冀賢者抗志髙明有以自
㧞於流俗乃所¶望耳井伯雖實相愛然似未知所以相
愛也
<pb:KR4d0226_WYG_054-51b>
　　　答江夢良(史/)<md:KR4d0226_SBCK_054-33b>¶示喻學校曲折具悉雅志今時教官能畱意如此者誠
不¶易得然更在勉其學業雖未能深解義理且得多讀
經史¶博通古今亦是一事不可只念時文為目前苟簡
之計也¶
　　　答吳宜之(南/)¶
所論為學之功若如所言則是大叚勇猛精進非復昔
人¶矣愛前後屢聞此言而及至相見則性情態度宛然
<pb:KR4d0226_WYG_054-52a>
只是¶舊人元未有毫髮改變則今日之云鄙意固有所
未敢信¶也且不惟所説之病不曽去而省已粗疎發言
輕易之病¶又更増長以此為學所謂郤行而求前也¶
　　　答吴宜之¶
他説紛紜皆是不肯安於義命之意以宜之才氣若稍
加¶静重潛心向學何所不至今乃一味浮躁自立一種
苟簡<md:KR4d0226_SBCK_054-34a>¶自恕議論讀之令人腹煩如謂世人習俗薄惡難
卒與語¶而欲委曲開導之竊詳此意恐自未免於薄惡
<pb:KR4d0226_WYG_054-52b>
而難與語¶也今日决意登舟無可言者但願更思此言
痛自収斂猶¶可救得一半若只如前日意思他時之困
當有甚於今日¶者雖欲悔之不能及也所謂學者舍科
舉文字未有可從¶事者不知此語何為而發若如鄙意
則科舉文字之外學¶者儘有合用力處此賢者所當深
念也¶
　　　答吴宜之¶
觀來書所論他人長短得失無不精當但平日所見所
<pb:KR4d0226_WYG_054-53a>
以¶讀書為學之意處已接物之方則甚有不相似者豈
其務¶外者多而反身或闕耶子貢方人子曰賜也賢乎
哉夫我¶則不暇願宜之常思此句念念向裏就切已處
做功夫他<md:KR4d0226_SBCK_054-34b>¶人之長短得失非吾之所當知也陳公之賢
固樂聞之然¶公私多事何能及此新詩固有佳句然亦
非事之急况欲¶投獻求知於人此騖外之尤者不可以
不戒史論正亦未¶須遽作且務窮經觀理深自涵養了
取自家身分上事為佳
<pb:KR4d0226_WYG_054-53b>
　　　答吳宜之¶
承書知已為入都計今想已到矣但熹身在閒逺豈能
為¶人宛轉求舘求試若能如此則親戚間如黄直卿輩
當先¶為圖得矣兼平生為學只學固窮守道一事朋友
所以逺¶來相問亦正為此今若曲徇宜之之意相為經
營則是生¶師之間去仁義而懐利以相接矣豈相尋問
學之本意耶¶
　　　答吳宜之
<pb:KR4d0226_WYG_054-54a>
所喻易説誠是太畧然此書體面與他經不同只得如
此<md:KR4d0226_SBCK_054-35a>¶㸃掇説過多著言語便説殺了先儒注解非是不好
只為¶皆墮毛病故不滿人意中間使欲稍移經下注文
入傳中¶庶得經文意思更寛而未有功夫到得今病衰
如此更有¶無限未了底文字恐為沒身之恨矣¶
　　　答徐斯逺(文卿/)¶
文叔作縣不作著實功夫狼狽至如此如何著力辟置
之¶説臨難苟免尤為非義如何可萌此意况未有可求
<pb:KR4d0226_WYG_054-54b>
處耶¶子耕得近信否所苦如何想已向安如今後生遲
鈍者不¶濟事其開爽者又多騖於文詞子耕近來覺向
裏甚可喜¶也¶
　　　答徐斯逺¶
彦章守舊説甚固乃是䕶惜己見不肯自將來下毒手
彈<md:KR4d0226_SBCK_054-35b>¶駁如人収得假金不敢試將火煆如此如何得長進
僧家¶有琉璃瓶子禪之説正謂此耳¶
　　　答徐斯逺
<pb:KR4d0226_WYG_054-55a>
昌父志操文詞皆非流輩所及至此適值悲撓未能罄
竭¶所懐然大槩亦已言之不過欲其刋落支葉就日用
間深¶察義理之本然庶幾有所据依以造實地不但為
騷人墨¶客而已今渠所志雖不止此然猶覺有偏重之
意切已處¶却全未有所安也斯逺亦不可不知此意故
此具報幸有¶以交相警切為佳耳彦章議論雖有偏滯
不通之病然其¶意思終是靠裏近實有受用處也¶
　　　答趙昌甫(蕃¶人/)
<pb:KR4d0226_WYG_054-55b>
斯逺殊可念吾人當此境界只有固窮兩字是著力處
如<md:KR4d0226_SBCK_054-36a>¶其不然即墮坑落塹無有是處矣尤是文士巧於言
語為¶人所説易入邪徑如近世陳無己之不見章雷州
吕居仁¶之不答梁師成葢絶無而僅有之為可貴也¶
　　　答徐彦章¶
承喻諄複益見精詣鄙意竊謂未發之前固不可謂之
無¶物但便謂情性無二更無虛静時節則不可耳葢未
發之¶前萬理皆具然乃虛中之實静中之動渾然未有
<pb:KR4d0226_WYG_054-56a>
形影著¶莫故謂之中及其已發然後所具之實理乃行
乎動者之¶中耳來喻本欲自㧞於異端然却有侵過界
分處而主張¶太過氣象急廹無沈浸醲郁之味尤非小
失願且寛平其¶心涵泳此理而徐剖析於毫釐之際然
後乃為真知儒佛¶之邪正不必如是之廹切也前日見
論語説中破伊川先<md:KR4d0226_SBCK_054-36b>¶生孝悌為仁之本之説此正是於
情性之際未能分别恐¶當更加玩味未可率然立論輕
詆前賢也致中和一節亦¶告深思毋以先入之説為主
<pb:KR4d0226_WYG_054-56b>
幸甚幸甚¶
　　　答徐彦章¶
示喻主善之云甚佳但善守有動静二者相對而言則
静¶者為主而動者為客此天地隂陽自然之理不可以
寂滅¶之嫌而廢也更望虛心平氣徐以思之乆必有合
矣若固¶執舊聞舉一廢百懼非所以進於日新也¶
　　　答徐彦章¶
熹前日拜狀而還信已行遂不得附深負不敏之愧兩
<pb:KR4d0226_WYG_054-57a>
日¶偶看經説有疑義數條别紙奉扣并前書送令友處
尋便¶附致幸反復之使得以致思為望説中中和動静
尤是大<md:KR4d0226_SBCK_054-37a>¶義此處一差非惟錯㑹經㫖且於道體便不分
明而日用¶工夫常有急廹之意無深沉安静氣象恐不
可草草放過¶也¶
　　　答徐彦章(論經説所疑/)¶
純於善而無間斷之謂一此語甚善但所論老釋之病
體¶用之説則恐未然葢老釋之病在於彖曰反復其道
<pb:KR4d0226_WYG_054-57b>
當連¶下句¶
日月寒暑晦明可言反復死無復生之理今在一例推
説¶恐墮於釋氏輪廻之論¶
天地之心與赤子之心恐更有商量(程子與吕與叔問/答可見請試詳之)¶
中行獨復合内外之道以下未曉其説恐是筆誤不然
則¶為説太髙爻之時義學之等級似皆未契<md:KR4d0226_SBCK_054-37b>¶一陽來復與雷在地中只是一義葢陽生於閉藏之中
至¶微而未可有為之時也今曰不拘乎一則以二者各
<pb:KR4d0226_WYG_054-58a>
為一¶義矣恐未安也¶
然必有事焉此句未曉時習謹獨即所謂有事今乃中
間¶下一然字則似以事字為工夫之條目矣恐或未然
孟子¶説中已别論矣¶
不勉而中之中以未發言恐未安此中字却是發而無
過¶不及之中聖人之心當發而發不待著力而自無過
與不¶及之差非謂不待著力而常不發也誠由動言亦
未安謂¶未動之時未嘗有誠可乎
<pb:KR4d0226_WYG_054-58b>
中者無過不及之謂又曰和者中之異名若就厭動而
求¶静有體而無用耳至於分别體用乃物理之固然非
彼之<md:KR4d0226_SBCK_054-38a>¶私言也求之吾書雖無體用之云然其曰寂然而
未發者¶固體之謂也其曰感通而方發者固用之謂也
且今之所¶謂一者其間固有動静之殊則亦豈能無體
用之分哉非¶曰純於善而無間㫁則遂晝度夜思無一
息之暫停也彼¶其外物不接内欲不萌之際心體湛然
萬理皆備是乃所¶以為純於善而無間㫁之本也今不
<pb:KR4d0226_WYG_054-59a>
察此而又不能廢夫¶寂然不動之説顧獨詆老釋以寂
然為宗無乃自相矛盾¶耶大抵老釋説於静而欲無天
下之動是猶常寐不覺而¶棄有用於無用聖賢固弗為
也今説於動而欲無天下之¶静是猶常行不止雖勞而
不得息聖賢亦弗能也葢其失¶雖有彼此之殊其倚於
一偏而非天下之正理則一而已¶嗚呼學者能知一隂
一陽一動一静之可以相勝而不能<md:KR4d0226_SBCK_054-38b>¶相無又知静者為
主而動者為客焉則庶乎其不昧於道¶體而日用之間
<pb:KR4d0226_WYG_054-59b>
有以用其力耳為上為徳為下為民七世¶之廟萬夫之
長説皆未安¶
已發處言之則可葢所謂時中也若就未發處言之則
中¶只是未有偏倚之意亦與和字地位不同矣未發只
是未¶應物時雖市井販夫厮役賤𨽻亦不無此等時節
如何諱¶得方此之時固未有物欲泥沙之汨然發而中
節則雖應¶於物亦未嘗有所汨直是發不中節方有所
汨若謂未汨¶時全是未發已汨後便是已發即喜怒哀
<pb:KR4d0226_WYG_054-60a>
樂之發永無中¶節之時矣恐不然也於本有操持涵養
之功便是静中功¶夫所謂静必有事者固未嘗有所動
也但當動不動動必¶中節非如釋氏之務於常寂耳<md:KR4d0226_SBCK_054-39a>¶尊徳性以下皆至徳之方語似未瑩大抵發育峻極三
千¶三百皆至道其人則至徳之人也此五句皆所以修
至徳¶而凝至道也尊徳性所以充其發育峻極之大道
問學所¶以盡其三千三百之小下句放此以其大小兼
該精粗不¶二故居上居下有道無道無所不宜非止為
<pb:KR4d0226_WYG_054-60b>
知禮也中庸¶二字各有所主以為異名亦未安也¶
明道中庸説問之前輩乃吕與叔後來傳者之誤也¶
天地之大以下所説與上文不連貫察著也謂與察於
人¶倫之察同亦未安¶
鳶飛魚躍咸其自爾將誰使察之耶有察之者便不活
潑¶潑地矣¶
所求乎子(句/)以事父未能也(句/)主意立文皆與大學絜
矩<md:KR4d0226_SBCK_054-39b>¶一節相似人多誤讀今詳來説似亦可疑
<pb:KR4d0226_WYG_054-61a>
明則動動以下當從程子説皆以他人而言孟子在下
位¶一章全用中庸語其曰至誠而不動者未之有也即
謂此¶也¶
大哉聖人之道以下至其此之謂歟别是一章知化育
不¶必言如乾知大始之知¶
反古之道以下文考之非不師古之謂也三重當從吕
氏¶説下焉者若謂衰周以下恐當善字不得須别有説
矣
<pb:KR4d0226_WYG_054-61b>
孟子之不動心當從程子能無畏難而動其心乎之説
則¶一章之指首尾貫通矣丑非疑孟子以得位為樂而
動其¶心故孟子所答之意亦不為此詳味可見矣¶
量敵慮勝是孟施舍譏他人不能無懼之言<md:KR4d0226_SBCK_054-40a>¶縮直也儀禮禮記多有此字每與衡字作對下文直養
之¶説葢本於此乃一章大指所繫不可失也¶
必有事焉如言有事於上帝有事於顓臾之類非是用
力¶之地乃言須當用力也正者等待期望之意與春秋
<pb:KR4d0226_WYG_054-62a>
傳師¶出不正反戰不正勝之正同古注以望字釋之是
也忘者¶失其所有事助長者望之不至而作為奮迅以
増益之也¶告子論性五説是同是别生之謂性其義如
何七月一詩¶而備三體乃鄭氏不逹周禮籥章之義而
生此鑿説不足¶據信今考周禮不遺餘力而反信此何
耶¶
闗雎之淑女似指嬪御恐非詩意¶
中即和也和即中也此語已辨於前恐更須子細不可
<pb:KR4d0226_WYG_054-62b>
如¶此草畧説過分體用者未必誤學者却恐為此説者
能自<md:KR4d0226_SBCK_054-40b>¶誤耳¶
皇極立之於此四方之所取正此説甚善但不知所謂
絜¶矩者其義云何據此皇極與所惡於上毋以使下一
節之¶意似不同也¶
　　　答包定之¶
近聞永嘉有回禄之災髙居不至驚恐否講習家庭得
以¶從事於孝恭友弟之實非行思坐誦空言之比也然
<pb:KR4d0226_WYG_054-63a>
操索¶涵泳又不可廢不審所讀何書更能温習論語并
觀孟子¶尚書之屬反復諷誦於明白易曉處直截理㑹
為佳切忌¶穿鑿屈曲纒繞也陳國録徐太丞諸公曽相
見否亦頗得¶同志相與切磋否此間今年朋友往來不
定講學殊無頭¶緒甚思定之用意精宻不易得也千萬
勉旃以慰逺懐<md:KR4d0226_SBCK_054-42a>¶　
　
<pb:KR4d0226_WYG_054-63b>
　
　
　
　
　
　
　
　晦庵集卷五十四

<pb:KR4d0226_WYG_055-1a>
欽定四庫全書
　晦庵集卷五¶十五¶　　　　　宋　朱子　撰
　　書(知舊門人問答/)
　　　¶答
