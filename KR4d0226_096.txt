# -*- mode: mandoku-view -*-
#+TITLE: 晦庵集
#+DATE: 2015-09-23 10:22:53
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 96

<md:KR4d0226_SBCK_095-84a>¶
九十六¶　　　　　宋　朱子　撰
　　行狀¶
　　　少師觀文殿大學士致仕魏國公贈太師諡正
　　　獻陳¶公
　本貫興化軍莆田縣感徳鄉胡公里¶
　曽祖贈太師沂國公妣黄氏贈徐國夫人¶
　祖贈太師蜀國公妣李氏贈蜀國夫人
<pb:KR4d0226_WYG_096-1b>
　父贈太師冀國公妣黄氏贈越國夫人卓¶氏贈冀國
　　夫人¶
公諱俊卿字應求其先世葢出潁川晉永嘉之亂太尉
廣¶陵郡公準之孫西中郎將逵南遷泉江始為閩人其
居莆¶田者歴唐五季而太尉十九世孫真二十二世孫
嶠沆始<md:KR4d0226_SBCK_096-1b>¶班班見於碑碣然世逺不可得而詳矣公之家
自沂公以¶來皆以好施周急聞於鄉里公生而莊重不
妄言笑七八¶嵗自知為學冀公薨執喪如成人長益自
<pb:KR4d0226_WYG_096-2a>
刻厲紹興八¶年以鄉舉試禮部知舉朱公震張公致逺
得其文讀之歎¶曰公輔器也將寘首選而同列有異議
者乃屈居其次授¶左文林郎泉州觀察推官服勤職業
不以科第自髙同寮¶宴集常謝不往一日郡中失火太
守汪公藻走視之則諸¶掾屬方相從飲某所而公之輿
卒亦或假之以行於是例¶以後至被詰責公亦唯唯權
謝已而汪公廉知其實始召¶公慰諭且問其故公曰某
已不能止同寮之行而又資其¶僕御亦安得為無過且
<pb:KR4d0226_WYG_096-2b>
是時公方盛怒某也其忍幸於自¶解而重人之罪乎
汪公歎服以為不可及秩滿改宣義郎<md:KR4d0226_SBCK_096-2a>¶故事第二人再
調即為館學清官是時秦丞相檜用事察¶公意不附己
乃以為南外睦宗院教授終更造朝中塗心¶悸夜不得
眠公曰吾他曰未嘗如此意者吾親其不康乎¶翌日馳
歸則冀國夫人果以是日屬疾矣遭喪服除添差¶通判
南劒州未行而檜死乃以秘書省校書郎召在館嵗¶餘
非時未嘗一詣東西府時今天子方為普安郡王髙宗
<pb:KR4d0226_WYG_096-3a>
命宰相擇可輔導者宰相爭欲置其所善髙宗不可命
擇¶館職端厚静重者為之乃以公對除著作佐郎兼普
安郡¶王府教授尋遷著作郎在邸二年講説常傅經義
以規戒¶言簡理精以王好鞠戲誦韓愈之言以諫王敬
納之王左¶右親吏故多與諸府寮狎公獨正色出入未
嘗私交一談¶歴司勲禮部員外郎樞宻院檢討諸房文
字除監察御史<md:KR4d0226_SBCK_096-2b>¶始公嘗與國子監丞朱倬隣居朝夕往
來及倬為言事官¶公一賀之遂不復往倬以是敬公既
<pb:KR4d0226_WYG_096-3b>
遷中司欲薦以為御¶史而先以告公力辭之後數月汪
徹為殿中侍御史乃宻¶以公名進命下然後謝公曰恐
公復辭不敢告也俄遷殿¶中侍御史首為上言人主以
兼聴為美而存心必本於至¶公人臣以不欺為中而論
事必達於大體反復推明引今¶附古詞指温厚而正直
之氣凜然不可犯上固異之又論¶御下之道惟恩與威
不可偏廢今主兵之官率無逺慮惟¶事驕侈其志不過
聚斂以肥家其術不過交結以固寵其¶所以侵漁百姓
<pb:KR4d0226_WYG_096-4a>
刻剥軍士陵駕州縣輕侮朝廷者無所不¶至而任事者
未嘗一誰何之則將不知有威矣養兵之費¶月計百萬
而虚籍太半不可稽考軍士疲於私使困於回<md:KR4d0226_SBCK_096-3a>¶易大率
以奉主將之私而所得衣糧隨手尅盡羸瘦單薄¶有可
憐之色而主將恬不之恤則士不知有恩矣陛下誠¶有
以抑將之驕而驚其惰作士之氣而收其心則紀綱正¶
而號令行三軍之士孰不感戴上恩而效死以報國者
哉¶上亦稱善再三公遂劾奏韓仲通本以獄事附秦檜
<pb:KR4d0226_WYG_096-4b>
寃䧟¶無辜今檜黨盡逐而仲通獨全何以懲惡劉寳總
戎京口¶紀律不嚴裒歛特甚朝命分兵屯戍輒拒不遣
亦不可不¶治於是二人皆抵罪公論快之宰相湯思退
秉政無狀公¶論沸騰㑹冬無雲而雷公與同列共奏論
之同列爭掎摭¶苛細公曰宰相上不當天心下不厭人
望是固當罷何以¶它為乃獨奏言思退文藝有餘而器
識淺暗不足以任天¶下之重詔罷思退以大學士奉外
祠同列復議詣褫其職<md:KR4d0226_SBCK_096-3b>¶公曰事貴適中而已思退非有
<pb:KR4d0226_WYG_096-5a>
大罪特以不堪宰相而罷¶之則祖宗時免相恩禮米可
殺也且思退雖不才然視沈¶該不有間乎今該猶以大
學士家居而思退顧不得則執¶法之地所以議賞罰者
偏矣遂不復論金人自燕徙汴謀¶遂舉兵中外震恐而
楊存中久握兵柄尤以裒歛交結得¶幸士卒嗟怨三十
一年春正月既望大雷雹已雨雪凝¶沍旬日不解公引
春秋所書雷雪之變且言當時兩異相¶距八日其變有
漸聖人猶謹而書之矧今一日並見其異¶甚矣葢雷
<pb:KR4d0226_WYG_096-5b>
雹陽也雨雪隂也雷而復雪是陽不能制隂隂¶桀得作
出而為物害也以類推之是為外敵將陵中國臣¶下將
竊威權之象所以應之恐非虚文常禮所能及也今¶敵
勢駸駸葢已可見備禦之計未知所出而大將官保傅<md:KR4d0226_SBCK_096-4a>¶總兵戎殖貨財事交結奪民利壊軍政其力足以奔走
死¶士其威足以杜塞衆口道塗仄目中外切齒久矣養
之不¶已將有指大於股之患此最不可不深慮至於開
言路用¶人望别能否正紀綱信號令廣惠澤亦所以應
<pb:KR4d0226_WYG_096-6a>
天消變之¶術而不可緩者惟陛下并留聖意因遂劾奏
存中罪狀語¶益切天子為罷存中奪其兵公又言去冬
無雲而雷今春¶已雷而雪間者日闇無光而淫雨不止
前日又有地震之¶異變不虚生實應人事豈賢才有未
用而賞罰有未當歟¶備禦有未脩而賦歛有未節歟近
習有撓權而大臣無任¶責者歟左右阿諛者衆而忠讜
之論不聞歟何嘉氣之不¶應也傳曰聴之不聰厥罰常
寒願下求言之詔以審政事¶之闕而深詔大臣念咎引
<pb:KR4d0226_WYG_096-6b>
慝以答天戒又言部使者多不<md:KR4d0226_SBCK_096-4b>¶舉職請令自今臺諫論
列一道嵗中四人以上臺司檢舉¶議罪以聞又言近世
例以小廉曲謹文采醖藉取人而於¶識量深沈智畧慷
慨之士未有以為意者所以名士盈庭¶而臨事嘗有乏
才之歎謂宜廣收博采舎短録長用之繩¶墨之外責以
事業之成勿拘小節勿課近効庶其有得以¶濟時用㑹
詔以災異數見令臺諫侍從條上計䇿公言金¶人窺伺
其意不測而兩淮之籓籬未固荆襄之聲援不接¶宜擇
<pb:KR4d0226_WYG_096-7a>
近臣有威望者盡䕶荆襄諸將之兵而假以它用隂¶遣
間使往來江上宻問諸將計䇿或令各遣腹心赴堂禀¶
議使諸大臣從容延問詰難往復以盡其情參酌去取
以¶定其論庶幾緩急内外相應不失事機其它則選練
犒賜¶以作士氣擇吏蠲賦以輯鄉兵修城築壘以嚴保
障亦事<md:KR4d0226_SBCK_096-5a>¶之不可緩者而總其大要則在朝廷處置得宜
有以服人¶心者而推其大本則又在陛下益堅睿㫁先
定規模無以¶憂疑自為退沮而已又言命令之出不可
<pb:KR4d0226_WYG_096-7b>
不審内外之任¶不可不均又言今日之急在節財用而
冗官妄費實為今¶日財用之大蠧且如添差總管鈐轄
一郡或不下十數人¶月俸大者百萬小者不下五六十
萬公使人從費又倍之¶其間又有連為數任而不替者
有更歴數州而不已者宗¶戚生朝賜物尚依承平舊例
外命婦亦請内命婦俸給有¶㫖罷勅局而或兩年不罷
有㫖减吏員而三省宻院御史¶臺不減大禮浮費以巨
億計樂工五百人教習百日食錢¶至二萬緡修輿服器
<pb:KR4d0226_WYG_096-8a>
㐲不過増飾而户工兩房兩部將作¶軍器兩監文思車
輅兩院以至儀仗等庫官吏添給食錢<md:KR4d0226_SBCK_096-5b>¶日五六百者不
知幾人自四月朔以至禮成為錢不知幾¶許大率一有
興為無問大小稍有闗涉行遣文書一字以¶上無不支
食錢者而一嵗之中無慮以十數凡若此類乞¶令後省
取索立限裁損而陛下以身先之始自宫掖如寳¶元慶
厯熈寜故事則邦用足民力寛而人心不患於不服¶矣
又言諸州將兵例供私役教閱不時緩急不堪倚仗故
<pb:KR4d0226_WYG_096-8b>
今諸州往往有大軍留屯皆截上供以給其費宜詔有
大¶軍處即令將兵通共教閱無大軍處即令旁近大軍
分遣¶將吏就州教之勸以厚賞禁其私役異時習熟則
所屯大¶軍漸可抽回以省截留之費是時金人侵軼之
勢已形而¶江淮備禦之方未講大小惴惴莫敢發言公
又力言宜蚤¶置統帥使擇間探逺斥堠謹烽火修城池
以待其變而當<md:KR4d0226_SBCK_096-6a>¶是時莫有堪其選者中興舊臣唯張忠
獻公獨無恙而方¶困於讒口謫居湖湘中外物情翕然
<pb:KR4d0226_WYG_096-9a>
屬之上心益以為疑¶不肯用也公乃上疏曰竊惟今日
事勢可謂危且迫矣而¶竊聞之軍民士夫之論則皆曰
張浚素懐忠義兼資文武¶且諳軍旅之事可當閫外之
寄臣素不識浚竊亦聞其為¶人意廣才疎其初雖有勤
王之節安蜀之功然䧟陜服散¶淮師其敗事亦不少特
其許國之忠白首不渝今居謫籍¶杜門念咎未嘗不追
悔前非老而練事殆非復前日浚矣¶今事勢危迫如此
而在廷之臣又未有能過之者雖有射¶鉤斬袪之仇猶
<pb:KR4d0226_WYG_096-9b>
當置而不問況浚嘗為陛下腹心之臣初¶未嘗有此隙
乎竊聞譖者言其隂有異志又以放棄之久¶疑沮益深
若付以權恐漸難制臣請有以明其不然夫浚<md:KR4d0226_SBCK_096-6b>¶之所以
得人心伏士論者為其有忠義之素心也若其有¶此則
人將去之誰復與為變乎臣願陛下察其讒誣畧加¶辨
白且與除一近郡以係人心庶幾緩急之際可以相及¶
疏入未報因請對力言之上意乃悟首肯久之内侍張
去¶為隂沮用兵之䇿且陳避敵之計公遂抗言去為竊
<pb:KR4d0226_WYG_096-10a>
㺯威¶權虧損聖徳今復沮撓成算請按軍法斬之以作
士氣上¶愕然曰卿可謂仁者之勇矣明日除權兵部侍
郎後數月¶竟用張公守建康如公䇿既而邊報益急王
師始北渡江¶屯據要害而用兵之意猶未決也公言今
守禦畧備士氣¶亦振以此待敵何慮不勝若得金人便
發士卒蜂擁而來¶則中原塗炭之民與其交相怨叛之
衆争欲起而圖之者¶何可勝數但以吾之重兵與之相
持而别遣鋭師分出間<md:KR4d0226_SBCK_096-7a>¶道以𢷬其虚則敵之成禽必矣
<pb:KR4d0226_WYG_096-10b>
臣之所慮獨恐其知吾有¶備偽為甘言復以和議誤我
耳然彼或出此而吾能益嚴¶備禦之計修築營壘大開
屯田以為久駐之基俟其退歸¶境外然後姑與之和此
則猶為中䇿但恐淺謀之士苟於¶目前更勸陛下受其
甘言反以今日之計為非是而遂歛¶兵増幣墮其計中
則為無䇿而大事去矣金兵尋果渡淮¶公受詔措置浙
西水軍李寳因之遂有膠西之捷公因勸¶上進幸建康
號令諸將指授方畧上然其計戒嚴未發而¶金軍自亂
<pb:KR4d0226_WYG_096-11a>
殺其主亮而歸詔公措置淮東堡寨屯田公行¶所過勞
來安集流逋稍復舊業金人更立新酋遣使來申¶舊好
朝廷方議酬答之宜而議者或謂得故疆者實利也¶正
名分者虚名也朝著多附其説公聞之亟上奏曰陛下<md:KR4d0226_SBCK_096-7b>¶前日和戎之計葢非得已今此使來正審事機正名分
之¶日也若以得故疆為實利則得之而未必能守是亦
虚名¶而已豈若因此先正名分名分一正則雖未能即
復中原¶遽謁陵廟然亦足以作頽墮之氣慰神靈之心
<pb:KR4d0226_WYG_096-11b>
矧今金人¶挫衂之餘急於自定汲汲求和情亦可見是
豈能復以彊¶大之勢取必於我如前日之為哉當此機
㑹臣以為非獨¶名分可正而嵗幣亦當可減惟在朝廷
先定規模有以俟¶之則復中原謁陵廟亦不足以為難
也公又以為和好果¶成尤不可以無備因陳選將練兵
之䇿并圖上兩淮戍守¶屯田事宜所以為保江之計者
甚悉又請戒諸將申嚴逃¶叛之法毋得互相招誘又請
擇文臣有膽畧者以為諸將¶參佐使察軍政除宿弊因
<pb:KR4d0226_WYG_096-12a>
習戎務以儲將材又言淮北流<md:KR4d0226_SBCK_096-8a>¶民自相剽畧吏不能禁
宜加區别撫其柔良而收其暴桀¶者畜之軍中䇿以紀
律至於敵中形勢彼雖或能言之然¶皆務為可喜之言
以冀投合不可輕信而吾之虚實險易¶彼皆得之則又
不可以不為之防大抵但當益増屯兵多¶遣間諜以俟
得其情狀之實然後乘其機㑹量力以應之¶耳今天子
受禪公入對陳戒懇切且言今日之事固當以¶嚴守備
練將卒戒貪暴省浮費信賞罰抑僥倖為急然此¶事也
<pb:KR4d0226_WYG_096-12b>
非事之本也清心寡欲屏逺便佞使姦聲亂色不留¶聰
明淫詞詖行不接心術則庶乎用志專而見理明功業¶
可就而邪正可分矣又言為國之要有三曰用人曰賞
功¶曰罰罪而所以行之者一曰至公而已故古人善為
國者¶賢不以讎而棄愚不以親而用賞不以逺而遺罰
不以近<md:KR4d0226_SBCK_096-8b>¶而免葢不敢以一己之私廢天下之公也若以
生殺予奪¶人莫予違而惟好惡喜怒之私是狥則不惟
示天下以不¶廣而其偏黨反側之害於政事亦且無不
<pb:KR4d0226_WYG_096-13a>
至矣昔太祖皇¶帝坐太寜宫使闢重門而直視之曰此
如我心少有邪曲¶人必見之此陛下家學也願留聖意
以幸天下七月遷中¶書舎人尋以本職充江淮東西路
宣撫判官兼權建康府¶事時上初即位慨然有復境土
雪讎恥之志方屬張忠獻¶公以閫外之事顧在廷無可
使佐之者以公忠義奮發而¶沈静有謀故有是命公力
辭建康不允乃辟材吏通判府¶事分理民政而獨與張
公協規并力大飭邉備是時蜀漢¶之兵北征秦隴雖頗
<pb:KR4d0226_WYG_096-13b>
畧定城邑而勝負久不决公為張公¶言請襲金以分其
勢張公然之公因上奏曰吴璘孤軍深<md:KR4d0226_SBCK_096-9a>¶入而金人悉衆
拒戰兩軍殺傷雖畧相當然久而不决則¶危道也兩淮
戰士今雖且當固守然事勢已急豈可不為¶牽制之舉
臣竊以為莫若分遣舟師出其不意直𢷬山東¶中原豪
傑宜有應者則彼必還西師以自救而璘得乗勝¶以定
闗中我又及其未至長驅深入潰其腹心不世之功¶可
一旦而立也若其有備回颿轉柂信宿可還彼亦將如
<pb:KR4d0226_WYG_096-14a>
我何哉此不唯救急之計實因敵制勝之一竒不可失
也¶奏入㑹朝廷有力主和議者已詔璘班師而公計遂
不行¶識者恨之公又極論軍中虚籍冗占擺鋪營田差
借之弊¶且請戒諸將毋得以回易資饋餉結權要十一
月召入奏¶事既對遣中使面賜金帶㑹給從臣筆札條
上時弊公陳¶十事一曰定規模二曰振紀綱三曰勵風
俗四曰明賞罰<md:KR4d0226_SBCK_096-9b>¶五曰重名器六曰遵祖宗之法七曰杜
邪枉之門八曰裁¶任子之恩九曰限改官之數十曰蠲
<pb:KR4d0226_WYG_096-14b>
無名之賦其杜邪枉¶之説曰比年以來左右近習稍有
以名聞於外者士大夫奔¶走趨附將帥納賂買官逺近相
傳道路以目願深察而痛¶懲之無使或為聖徳之累也
隆興改元都督府建改參賛¶軍事力辭建康得免别除
禮部侍郎領職張公初謀大舉¶北征公以為不若養威
觀釁俟萬全而後動張公從之㑹¶諜報敵多聚糧邊邑諸
將以為如此則其勢秋髙必來不¶可當不若先其未動
舉兵擊之以破散其業張公又以為¶然乃請於朝而
<pb:KR4d0226_WYG_096-15a>
出師焉幕府次盱眙大將李顯忠邵宏淵¶連下虹縣靈
壁遂將乘勝長驅公曰盛暑興師深入敵國¶皆兵家所
忌宜亟還不然師老力疲遇敵恐不可用也張<md:KR4d0226_SBCK_096-10a>¶公然之
亟以檄召顯忠班師則顯忠等已進破宿州而金¶大發
河南之兵以來矣顯忠身出鏖戰城下殺傷過當㑹¶夜
兩軍不相聞知各驚潰去而道路流言以為官軍失亡¶
數萬敵且乗勝南來素主和議者又侈其説以摇衆心
公¶從張公駐兵不動潰兵聞之稍稍來歸計其實所亡
<pb:KR4d0226_WYG_096-15b>
失數¶千人張公檄公亟入奏且勸上勿為浮議所摇公
見上具¶道其事且曰勝負兵家常事願勿以小衂而沮
大計上曰¶朕任魏公不改也張公抗章待罪公亦奏請
從坐上不得¶已詔皆貶秩兩等湯思退復相公以嘗論
思退請罷不許¶諫官尹穡隂附思退建議罷張公都督
使復以宣撫使治¶揚州公上疏曰朝廷果以浚為不可
用則罷之而更屬賢¶將可也若猶欲責其後効則貶官
示罰亦古法也今乃使<md:KR4d0226_SBCK_096-10b>¶之去都督甚重之權居揚州必
<pb:KR4d0226_WYG_096-16a>
死之地凡所奏請臺諫又¶從而沮之如此則人情觀望
無不解體浚方為敵餌之不¶暇尚何後効之圖哉且浚
近畫兩淮備禦之計惟保險清¶野可挫敵鋒陛下既許
之矣今議者之言乃如此雖浚即¶以家行有死無避然
浚負天下重望一有蹉跌人情震駭¶臣恐江上之事將
有不可測者議者但知惡浚而欲殺之¶乃不復為宗社
計此陛下所宜自憂也願下詔書戒勅中¶外相與協濟
使浚得以畢力自效贖其往愆如度其終不¶可用則請
<pb:KR4d0226_WYG_096-16b>
先治臣阿黨之罪而後改圖無使浚它日復誤¶使令而
臣亦得不言之罪也疏上未報公又奏言陛下必¶以浚
為不可復用則請速詔中外别求智勇可代浚者而¶拔
用之不然則幸且勿加沮撓使得支吾畢此殘嵗詞益<md:KR4d0226_SBCK_096-11a>¶懇切上覽奏感悟即詔張公復開督府卒召相之然不
數¶月竟為思退穡等所擠遣出視師遂不復返而公亦
累章¶請罪明年五月乃除寳文閣待制知泉州復以自
請提舉¶江州太平興國宫及思退貶死上乃思公言而
<pb:KR4d0226_WYG_096-17a>
太學生數¶百人伏闕下拜疏請起公詔復命知泉州未
至召赴闕以¶乾道元年正月入對上撫勞再三公引歐
陽脩司馬光之¶言極論朋黨之弊以為紹聖崇觀以來
此説肆行實基靖¶康之亂近嵗宰相罷黜則其所用之
人不問賢否一切屏¶棄此鈎黨之漸非國家之福也願
詔大臣一以大公至正¶為心並用恩仇兼忘物我唯才
是任毋恤其它則植壊羣¶散而人人得以自效矣又奏
敵騎既退兩淮屯田似不可¶緩前此行之而不見效其
<pb:KR4d0226_WYG_096-17b>
失在於任人不久而責效太速<md:KR4d0226_SBCK_096-11b>¶且為今之計莫若擇二
大將使以建康鎮江之軍分屯兩¶淮而就兼一路之帥
使擇軍中禆將各以所領分屯沿邉¶諸州而就兼一州
之守境内財賦得自用以為屋廬耕牧¶之費或募新軍
或取舊人之不入隊者授田使耕不盡其¶利則人争趨
之遲以數年而成效可睹矣又勸上察羣情¶之所甚欲
者行之所甚惡者去之捐其所甚愛謹其所可¶戒審真
偽辨忠邪從諫任賢以格天心以作士氣庶幾外¶敵畏
<pb:KR4d0226_WYG_096-18a>
威不敢侵侮除吏部侍郎尋兼侍讀同修國史嘗言¶本
朝之治惟仁宗為最盛願陛下治心脩身之道專以仁¶
宗為法而立政任人之際必稽成憲而行則慶厯嘉祐
之¶治不難致也又言今日積弊千條萬端朝廷非不知
之而¶不能革者葢大臣受任不専用事不久不能以一
身當衆<md:KR4d0226_SBCK_096-12a>¶怨而風俗頽弊人各有心上所建立有不便於
己者則興¶訛造訕百計傾摇必罷之而後已願詔大臣
力任此責合¶羣議而討論之力行堅守必冀有成則風
<pb:KR4d0226_WYG_096-18b>
俗變而紀綱立¶矣又言人才者國家之命脈也而論人
才者又當以氣節¶為主祖宗盛時作成涵養名公巨人
傑立角出争以氣節¶相髙頃自蔡京秦檜用事以來摧
喪既畧盡矣太上更化¶之初力捄其弊而士狃見聞未
能盡革臣願陛下深以為¶念氣節之士雖有小過猶當
容之佞邪之人雖甚有才猶¶當察之庶幾有以作新人
才興起頽弊於是上顧公甚厚¶葢有意於大用矣㑹錢
端禮起戚里秉政駸駸入相館閣¶之士相與上疏斥之
<pb:KR4d0226_WYG_096-19a>
皆為端禮所逐工部侍郎王弗隂附¶端禮建為國是之
説以助其勢公抗疏力詆其非且為上<md:KR4d0226_SBCK_096-12b>¶言本朝無以戚
屬為宰相者今若此懼不可為子孫法上¶以為然端禮
聞之宻遣門下士語公曰聞兩宫皆許相已¶即相當引
公共政公不答退而終日不樂謂所親曰此言¶奚為至
於我哉翌日進讀寳訓適及外戚事公又極言本¶朝家
法外戚不預政最有深意陛下所宜謹守無使天下¶後
世有以此議聖徳者上首肯久之端禮之客亟馳報之
<pb:KR4d0226_WYG_096-19b>
端禮由是深忌公諷使求去除寳文閣直學士知漳州
改¶建寜府中書舎人閻安中封還詞頭力請留公命復
下安¶中不能力争然亦竟得罪以去而端禮卒不相時
右正言¶龔茂良方以排擊近習黜守建而未上公言茂
良前以言¶事補郡且臣故交今往奪之於義有不安者
不得請乃之¶官在郡期年治以寛簡省節厨傳官無浮
費然人服其清<md:KR4d0226_SBCK_096-13a>¶亦莫之毁也三年執政請徙公帥江東
上稱公鯁亮俾召¶赴闕既至入對上諭公曰卿前去國
<pb:KR4d0226_WYG_096-20a>
葢有譛卿者卿今日¶無一語自辨朕益服卿厚徳也乃
授吏部尚書入謝之日¶奏曰銓綜事有成法臣固當謹
守第愚淺之見或有不及¶願陛下時警勅之葢君臣之
分雖嚴而情不可以不通上¶曰卿言是也朕或有過卿
亦當盡言公曰唐太宗唯能導¶人使諌所以致貞觀之
治今陛下導臣使諫臣敢不奉詔¶上曰朕每讀太宗事
未嘗不慕之觀徳宗之忌刻不樂受¶言亦未嘗不鄙之
也公對曰聖言及此天下幸甚遂從容¶為上言今日人
<pb:KR4d0226_WYG_096-20b>
材衰少士氣不振若必求全責備而後用¶之則遺賢多
矣要當君臣一意公聴並觀畧人細過而取¶其大節去
己私意而循夫至公則人材彬彬出為時用矣<md:KR4d0226_SBCK_096-13b>¶又言為
政而不行甚者必改而更化此先儒之格言也然¶臣竊
以為一時之敝政可更而祖宗之成法不可改也就¶所
當更亦必計之審議之熟然後可更既已更之則當守¶
之不變而不可以屡更也又言州縣之間號為能吏者
往¶往務為急刻専以趣辦財賦為功而視撫字聴㫁為
<pb:KR4d0226_WYG_096-21a>
不急¶其間又有聚斂以為羡餘之獻者增市征則害商
賈督逋¶賦則病農民甚或侵移常賦貽患後人朝廷不
察反謂有¶才願有以深戒戢之則天下之幸也時上猶
未能屏鞠戲¶又將遊獵白石公上疏力諫至引漢桓靈
唐敬穆及司馬¶相如之言以為戒後數日入對上迎謂
公曰前日之奏備¶見忠讜朕決意用卿矣公再拜謝上
曰朕在藩邸已知卿¶為忠臣矣十二月受詔館北使遂
拜同知樞宻院事兼參<md:KR4d0226_SBCK_096-14a>¶知政事首薦陳良翰林栗劉朔
<pb:KR4d0226_WYG_096-21b>
等五人恬退有守可為侍¶從臺諫之儲時龍大淵曾覿
以舊恩竊寵士大夫頗出其¶門言事者語或及之往往
獲罪及公館客大淵為副公見¶外未嘗與交一言大淵
造門納謁亦謝不見至是中書舎¶人洪邁來見語公曰
人言鄭聞當除右史某當除某官信¶乎公曰不知也公
獨何自得之邁以淵覿告公明日至漏¶舍語諸公曰外
議久指此兩人漏洩省中語而未嘗得其¶實狀故前此
言者雖多而不能入今幸得此不可以不聞¶諸公皆以
<pb:KR4d0226_WYG_096-22a>
為然入奏事畢公乃獨進具以邁語質於上前¶曰臣不
知平日此等除目兩人實與聞乎抑其宻伺聖意¶而播
之於外以竊㺯陛下威福之權也上曰朕何嘗謀及¶此
輩必竊聴而得之卿言甚忠當為卿逐之公再拜謝退<md:KR4d0226_SBCK_096-14b>¶未及門已有㫖出二人於外矣中外快之至或舉酒相
賀¶云一日出省還第有飲馬道周而不避者公問為誰
曰戚¶里某官也公遣直省吏白二相此輕侮朝廷不可
不治即¶使詰之且具以聞上怒曰朕在藩邸時出逢相
<pb:KR4d0226_WYG_096-22b>
車未嘗不¶避此輩乃敢爾耶明日以白髙宗下臨安府
捕繫其從者¶重坐之知樞宻院事虞允文入謝徳夀宫
髙宗語之曰卿¶與陳俊卿同在樞府俊卿極方正非如
它人面從而退有¶後言也公以兩淮藩籬未固言於上
曰備邊經久之計不¶過屯田積粟増陴濬隍訓卒練兵
以為不可犯之基而已¶然今日任人之弊大抵太拘而
邊郡為尤病謂宜廣求人¶才勿間文武使陳所見與定
規模悉如太祖皇帝所以遇¶李漢超馬仁瑀輩者分之
<pb:KR4d0226_WYG_096-23a>
以兵使自為守饒之以財使自<md:KR4d0226_SBCK_096-15a>¶為用仍語臺諫畧其細
過使倜儻之人得以行其志而自¶效諸使唯鹽司為不
可廢自餘皆可且罷而間遣使循行¶諸郡按閲稽考以
行賞罰數年之後守備必固敵人知之¶自不敢犯萬一
有之亦可責諸將以必守而無異時望風¶奔潰之虞矣
荆襄諸郡亦宜放此大率不過得十數材力¶任事之人
便可集事唯陛下留意圖之金使來庭公以故¶事押宴
使者致私覿其狀花書而不名公使却之掌儀懼¶白公
<pb:KR4d0226_WYG_096-23b>
恐生事公使語之曰今日豈當用辛巳前故事耶使¶者
詞屈乃問公爵里甚悉而易狀書名以遣曰特為陳公¶
屈耳自是遂為例云金又移書邊吏取前所俘畧人上
顧¶輔臣議所以應之者公曰此不可以力争而可以理
勝彼¶方淫侈安有逺謀設欲用兵亦不必假此為詞今
當且如<md:KR4d0226_SBCK_096-15b>¶常時泛然報云已下諸處根刷俟至三四然後
報以諸處¶所申皆無其人或是軍前一時殺戮或是後
來節次死亡¶且誓書之文俘畧叛亡自是兩事俘畧發
<pb:KR4d0226_WYG_096-24a>
過已多叛亡自¶不應遣且如本朝兩淮之民昨來上朝
兩次俘畧亡慮數¶萬本朝未嘗以為言者誠恐破壊和
議使兩國邊境之民¶皆不得安也如其不聴或至交兵
則曲直之勢勝負有所¶在矣從臣有怯懦争言不可不
予者議久未决公復上奏¶曰敵知此輩皆在軍中故遣
官臨境揭牓招諭欲以摇我¶人心冀或有變而以兵乗
其隙此計深矣今留不遣彼必¶藉此以起兵端然臣竊
料彼無信義専恃暴彊盡發亦來¶不發亦來初不以吾
<pb:KR4d0226_WYG_096-24b>
之從違為作輟也但發之則吾國中¶先自紛紛而彼乗
其弊其禍甚速不發則其侵軼尚在一<md:KR4d0226_SBCK_096-16a>¶二年後吾但堅
壁勿戰絶其糧道彼亦安能持久况兵之¶勝負亦有天
理今我直彼曲安能逆知其必不能勝而遽¶為此怱怱
乎沈介守上饒以上供負課罷郡鐫秩公争以¶為不可
鎮江軍帥戚方刻剥役使軍士嗟怨言者及之公¶奏外
議内臣中有主方者上曰朕亦聞之方罪固不可貸¶亦
當并治左右素主方者以警其餘即詔罷方而以内侍
<pb:KR4d0226_WYG_096-25a>
陳瑶李宗回付大理究其賄狀又諭輔臣以建康劉源
亦¶嘗有賂於近習方思有以易之今欲且遣王抃至彼
檢察¶姦弊留數月而後歸庶幾新帥之來不至循習公
奏曰今¶但遴選主將則宿弊當自革矣上曰政患未得
其人耳公¶曰苟未得人更宜精擇既已委之則當信任
今未得其人¶而已先疑之似非朝廷所以待將帥之體
况軍中積弊不<md:KR4d0226_SBCK_096-16b>¶在乎它特患交結之風未革所以有裒
尅自營之事今陛¶下既赫然罪其尤者而又并及譽阿
<pb:KR4d0226_WYG_096-25b>
之人中外之情莫不¶震懾何事於此而後可以除宿弊
乎且軍中財賦所以激¶勸將士但主帥不以自私則其
它當一切聴之今檢柅苛¶細動有拘礙則誰復敢出意
繩墨之外為國家立大事乎¶况朝廷所以待將帥者如
此使有氣節者為之心先不服¶其勢必將復得姦猾之
徒則其巧思百出敝隨日滋又安¶得而盡防耶今不慮
此而欲獨任一介單車之使以察之¶政使得人猶失體
而無益况不得人則其弊又將不在將¶帥而在此人矣
<pb:KR4d0226_WYG_096-26a>
上納公言罷抃不遣金使來賀㑹慶節上¶夀在郊禮散
齋之内不當用樂公請令館伴以禮諭之而¶議者慮其
生事多請權用樂者公又奏請必不得已則上<md:KR4d0226_SBCK_096-17a>¶夀之日
設樂而宣㫖罷之及宴使客然後復用庶幾事天¶之誠
得以自盡而所以禮使人者亦不為薄彼自當悦服¶矣
上可公奏且曰宴殿雖進御酒亦毋用樂惟於使人乃¶
用之耳諸公顧以為紫宸上夀乃使客之禮固執前議
公¶又不可獨奏言曰適奉詔㫖有以見聖學髙明過古
<pb:KR4d0226_WYG_096-26b>
帝王¶逺甚臣敢不奉詔然猶竊謂更當先令館伴以初
議喻使¶人再三不從乃用今詔則於禮為盡而彼亦無
詞不可遽¶鄙夷之而遂自為失禮以狥之也蔣芾猶守
前説公争愈¶力上顧公曰可即諭閤門行之公退復為
奏曰彼初未嘗¶必欲用樂我乃望風希意而自欲用之
彼必笑我以敵國¶之臣而虧事天之禮它時輕侮何所
不至此尤不可不留¶聖慮上嘉納焉既而上以當郊有
雷震之異内出手詔戒<md:KR4d0226_SBCK_096-17b>¶飭大臣宰相葉顒魏杞坐免公
<pb:KR4d0226_WYG_096-27a>
亦俟罪不獲命越數日遂¶除參知政事公辭謝不得已
就職言於上曰執政之臣惟¶當為陛下進賢退不肖使
百官各任其職至於細務宜歸¶有司者自此當日有以
省之庶幾中書之務稍清而臣等¶得以悉力於其當務
之急上甚然之一日審察吏部所注¶知縣有老不任事
者公判令吏部改注吏曰例當奏知公¶曰此豈足以勞
聖聴明日取㫖自今此等請勿以聞上可¶其奏時有以
四明銀礦獻者上命守臣詢究且將召冶工¶即禁中鍛
<pb:KR4d0226_WYG_096-27b>
之公奏曰陛下留神庶務克勤小物至於如此¶天下幸
甚然不務帝王之大而屑屑乎有司之細臣恐有¶識者
有以窺陛下也况彼懼其言之不副則其鑿山愈深¶役
民愈衆而百姓將有受其害者又豈可以不慮乎夫天<md:KR4d0226_SBCK_096-18a>¶地之産其出無窮若愛惜撙節常如今日則數年之後
自¶當沛然但願民安嵗稔國家所少者豈財之謂哉請
直以¶其事付之明州使收其嬴餘以佐國用則亦不至
於甚擾¶民矣從臣梁克家莫濟俱求外補公奏二人皆
<pb:KR4d0226_WYG_096-28a>
賢其去可¶惜葢近列中有以騰口交鬬致二人之不安
者於是遂與¶同列劾奏洪邁姦險讒佞不宜在人主左
右罷斥之七月¶宰相蔣芾以憂去公遂獨持政枋尋兼
知樞宻院事即言¶於上曰臣自叨執政之列每見三省
察院被内降指揮茍¶有愚見必皆宻奏多蒙開納為之
中止然比及如此已為¶後時今以參預首員奉行政令
欲乞自今内降恩澤有未¶允公議者容臣卷藏不示同
列即時繳奏或次日面納上¶曰卿能如是朕復何憂每
<pb:KR4d0226_WYG_096-28b>
勸上親忠直納諫諍抑僥倖肅<md:KR4d0226_SBCK_096-18b>¶紀綱講明軍政寛䘏民
力用人之際隨才任使未嘗求備¶異時統兵官不見執
政無以别其能否公日召三數人從¶容與語察其材智
所堪而宻記之以備選用減福建鈔鹽¶嵗額罷江西和
糴廣西折米鹽錢且蠲諸道累嵗逋負金¶榖錢帛以巨
億計當是時上於公言多所聴用大抵政事¶頗歸中書
矣既而龍大淵死上憐曾覿欲召之公曰自陛¶下出此
兩人中外無不稱頌聖徳今若復召必大失天下¶望臣
<pb:KR4d0226_WYG_096-29a>
請得先罷去上納公言遂止不召殿前指揮使王琪¶被
㫖按視兩淮城壁還薦和州教授劉甄夫上命召之公¶
與同列請其所自上曰王琪稱其有才公曰琪薦兵將
官¶乃其職教官有才何預其事上曰卿等可召問之公
退召¶琪責之琪惶恐不知所對㑹揚州奏昨琪傳㫖増
築州城<md:KR4d0226_SBCK_096-19a>¶今已訖事公請於上則初未嘗有是命也公曰
若爾即琪¶為詐傳聖㫖此非小利害也容臣等熟議以
聞退至殿廬¶遣吏召琪詰之琪叩頭汗下公亟草奏言
<pb:KR4d0226_WYG_096-29b>
曰王琪妄傳聖¶訓移檄邊臣増修城壁此事係國家大
利害朝廷大紀綱¶而陛下之大號令也人主機務至繁
天下情偽百出豈智¶力所能一一防閑所恃紀綱號令
賞罰耳今琪所犯如此¶考其案牘及所置對前後牴牾
姦偽明審此而可許則亦¶何所不可為也哉臣等不勝
大懼謹按律文詐為制書者¶絞惟陛下奮發英㫁早賜
處分於是有㫖削琪官而罷之¶先是禁中宻㫖直下諸
軍者朝廷多不與聞有禁官張方¶者以某事發覺公方
<pb:KR4d0226_WYG_096-30a>
與同列奏請自今百司承受御筆處¶分事宜並須申朝
廷奏審方得施行未報至是因琪事復<md:KR4d0226_SBCK_096-19b>¶以為言上乃悦
而從之事下兩日則又有㫖收還前命公¶語同列曰反
汗如此必闗牒至内諸司有不樂者相與為¶之耳即具
奏曰三省宻院所以行陛下詔命也百司庶府¶所以行
朝廷號令也詔命必出於陛下號令必由於朝廷¶所以
謹出納而杜姦欺也祖宗成憲著在令甲比年以來¶漸
至墮紊臣等昨以張方之事輒有奏陳及此踰月又因
<pb:KR4d0226_WYG_096-30b>
王琪姦妄之故陛下赫然震怒然後降出聖慮亦已審
矣¶聖㫁亦已明矣中外傳聞莫不歎服而昨日陛下諭
臣等¶曰禁中欲取一飲一食必待申審豈不留滯而今
又有此¶指揮夫臣等所慮者命令之大如令三衙發兵
則宻院不¶可不知令户部取財則三省不可不知耳豈
為此宫禁細¶微之事哉况朝廷乃陛下之朝廷臣等偶
得備數其間出<md:KR4d0226_SBCK_096-20a>¶内陛下命令耳凡事奏審乃欲取决於
陛下臣等非敢欲¶専之也況此特申嚴舊制亦非創立
<pb:KR4d0226_WYG_096-31a>
新條而已行復收中¶外惶惑且將因循觀望并舊法而
廢之為後日無窮之害¶則臣等之罪大矣或恐小人因
此疑似隂以為言上激雷¶霆之怒更望聖明深賜體察
翌日面奏上色甚温顧謂公¶曰朕豈以小人之言而疑
卿等耶同知樞宻院事劉珙進¶對語切遂忤上意既退
御筆除珙端明殿學士在外宫觀¶公即藏去宻具奏言
前日奏劄臣實草定珙與王炎畧更¶一兩字即以投進
以為有罪則臣當先罷若幸寛之則珙¶之除命臣未敢
<pb:KR4d0226_WYG_096-31b>
奉詔也明日復申前説且曰陛下即位以¶來容納諫諍
體貎大臣皆盛徳事今珙乃以小事忤㫖而¶獲罪如此
臣恐自此大臣皆以阿諛順㫖為持禄固位之<md:KR4d0226_SBCK_096-20b>¶計非國
之福也上色悔久之公又言珙正直有才畧肯任¶怨臣
所不及願且留之上曰業已行之不欲改也公曰珙¶無
罪而去當與大藩以全進退之禮上然之乃以珙為江¶
西帥公退又自劾草奏抵突被命稽留之罪上手札留
之¶公請不已上曰卿必欲去朕當勉從然亦且在四明
<pb:KR4d0226_WYG_096-32a>
或平¶江一兩月復來可也公以平江繁劇辭上使自擇
兩浙近¶地公因以四明為請上乃許之公退即家居俟
命而翌日¶上更遣中使召公入奏事迎謂之曰朕昨思
之卿不可去¶且諫官陳良祐亦奏留卿是非獨朕所不
可公議亦不以¶為可也卿其免為朕留公請益堅上曰
卿雖百請朕必不¶從也公退復上疏上親書其後曰卿
之忠實朕素簡知而¶辭位無名屢留愈慤公論所協宜
勿再陳公遂不敢復請<md:KR4d0226_SBCK_096-21a>¶越數日上喻且相公公懇避再
<pb:KR4d0226_WYG_096-32b>
三上竟不許遂以乾道四¶年十月制授尚書右僕射同
中書門下平章事兼樞宻使¶公為相以用人為己任所
除吏皆一時選尤抑奔競奬廉¶退或才可用而資歴尚
淺即宻薦於上退未嘗以語人有¶忽被召對改秩除用
而不知所自者每接朝士及牧守來¶自逺方者必問以
時政得失人才賢否見給舎必勉之曰¶朝廷政令安得
每事盡善主上從諫如流公等意有未安¶勿憚舉職朝
廷唯是之從初不以為忤也又以兩淮備禦¶未設民無
<pb:KR4d0226_WYG_096-33a>
固志萬一㓂至倉卒渡兵恐不及事奏於揚州¶和州各
屯三萬人預為定計仍籍民家三丁者取其一以¶為義
兵授之弓弩教以戰陳農隙之日給以兩月之食聚¶而
教之沿江諸郡亦用其法諸將渡江則使之城守以備<md:KR4d0226_SBCK_096-21b>¶緩急且以隂制州兵頡頏之患其兩淮諸郡守臣但當¶
擇才不當復論文武計資歴捐以財賦許辟官吏略其
小¶過責其成功要使大兵屯要害必争之地待敵至而
决戰¶使民兵各守其城相為犄角以壯聲勢而又言於
<pb:KR4d0226_WYG_096-33b>
上曰國¶家養兵甚費募兵甚難惟有此䇿可保邊面可
壯軍勢而¶樂因循憚改作之人皆以擾民為詞天下之
事欲成其大¶安能無小擾但守臣得人公心體國不憚
勞苦善加拊循¶則教習有方自不至大擾矣上意亦以
為然詔即行之然¶竟為衆論所持公尋亦去位不能及
其成也邊民侍旺擁¶衆來歸北帥移文取索公以為但
可説諭令其北歸不可¶捕遣以快彼意上意猶欲粗遣
百十以塞其意公曰粗遣¶一二已失其心使懐憤怨而
<pb:KR4d0226_WYG_096-34a>
敵知其然求索必不遽己竊<md:KR4d0226_SBCK_096-22a>¶料兵端必起於此是始欲
兩全而終不免於兩失之也此¶事本末曲雖在我然彼
亦豈得為直若且悠悠勿遣彼必¶虞我有備未敢遽動
萬一不免用兵却可全山東歸正之¶心士氣自倍矣於
是卒從公計一日御札依祖宗舊制復¶置武臣提刑公
言此職自景徳以來置復不常今用文臣¶一員亦無闕
事員外添置徒為煩費無益也乃止時虞允¶文宣撫四
川公薦其才堪宰相上即召允文為樞宻使至¶是拜公
<pb:KR4d0226_WYG_096-34b>
左相遂以允文為右相乾道五年八月也允文既相¶建
議遣使金國以陵寢為請公既面陳以為未可復手疏¶
曰陵寢幽隔誠臣子之痛憤然在今日彼方以本朝意
在¶用兵多方為備若更為此以速之彼或先動則吾之
事力¶未辦不知何以待之况使者既行中外疑惑果得
所請猶<md:KR4d0226_SBCK_096-22b>¶為有名茍或未從殊失國體且天下之人亦以
為陛下舎¶其大而圖其細也若欲必遣則俟侍旺事定
或因遣使賀¶正令王抃偕行先與彼之館伴者議之或
<pb:KR4d0226_WYG_096-35a>
令因見金主面¶陳此意彼若許遣則有必從之理若其
不許則願陛下深¶謀逺慮舎其小而圖其大它時恢復
故疆陵寢固在度内¶今日為之則是慕虚名而受實害
臣竊為陛下危之上感¶公言事得少緩既而上御弧矢
有弦激之虞公以不能先¶事陳戒深自克責宻疏言曰
陛下經月不御外朝口語籍¶籍由臣輔相無狀不能先
事開陳以致驚動聖躬虧損盛¶徳非細事也前日已嘗
面奏俟罪聖體未寜未敢復請然¶區區之愚不敢不先
<pb:KR4d0226_WYG_096-35b>
言之冀或有以感寤宸衷則臣歸死¶司敗無復憾矣臣
聞自昔人主處富貴崇髙之極志得意<md:KR4d0226_SBCK_096-23a>¶滿道不足以制
欲則游畋聲色車服宫室不能無所偏溺¶而不得為全
徳之君陛下憂勤恭儉清浄寡欲凡前世英¶主所不能
免者一切屏絶顧於騎射之末猶有未能忘者¶臣知陛
下非有所樂乎此也葢神武之畧志圖恢復故俯¶而從
事於此以閲武備以激士氣耳然誠如此臣亦竊以¶為
過矣夫弧矢之利雖聖人所以威天下然本非帝王所
<pb:KR4d0226_WYG_096-36a>
當親御也一劒之任吴起且羞為之而况萬乘之主乎
趙¶王好劒而莊周説以天子之劒楚王好弋而莊辛説
以王¶霸之弋陛下既有志於武功誠能任智謀之士以
為腹心¶仗武猛之材以為爪牙明賞罰以鼔士卒恢信
義以懐歸¶附則英聲義烈不出尊俎之間而敵人固已
逡巡震疉於¶千萬里之逺矣尚何待區區馳射於百步
之間哉太祖皇<md:KR4d0226_SBCK_096-23b>¶帝深郤手撾之獻葢有見於此矣又况
陛下承祖宗積累¶之休膺太上皇付託之重一身之動
<pb:KR4d0226_WYG_096-36b>
静宗社生靈之休戚¶繫焉可不自重以為天下無窮之
計乎今者之事尚賴天¶地祖宗宻垂覆佑即獲痊愈使
其萬一有甚於此則貽太¶上之憂念駭四方之觀聴雖
誅左右執射之人亦何益乎¶故臣願陛下常以今日之
事永為後來之戒不惟志之聖¶心而又書之盤盂銘之
几杖不使須臾忘之則天下幸甚¶且古之命大臣者使
之朝夕納誨以輔徳繩愆糾繆以格¶非欲其有以正君
之過於未形而不使著見於外也唐太¶宗臂鷹將獵見
<pb:KR4d0226_WYG_096-37a>
魏徵而遽止憲宗蓬萊之遊憚李絳而不¶行此其效也
臣人微望輕無二子骨鯁强諫之節致陛下¶過舉彰聞
於外今誅將及身而後乃言亦何補於既往之<md:KR4d0226_SBCK_096-24a>¶咎哉雖
然懲羮者必吹於虀傷桃者或戒於李弓矢之技¶人所
常習而易精然猶不免今日之患況毬鞠之戯本無¶益
於用武而激射之虞銜橜之變又有甚於弓矢者乎間¶
者陛下頗亦好之臣屡獻言未蒙省録今兹之失乃天
之¶仁愛陛下示以警懼使因其小而戒其大誠宗社無
<pb:KR4d0226_WYG_096-37b>
疆之¶福也陛下誠以弦㫁之變思之則向之盛氣馳騁
於奔踶¶擊逐之間無所蹉跌葢亦幸矣豈不為之寒心
哉太祖皇¶帝嘗以墜馬之故而罷獵又以乘醉之誤而
戒飲遷善改¶過不俟旋踵此子孫帝王萬世之大訓也
臣願陛下克已¶厲行一以太祖為法罷毬鞠之㑹屏騎
射之習謹威儀之¶節玩經典之訓則盛徳輝光將日新
於天下而前日之過¶何傷日月之明哉既而曽覿官滿
當代公度其必將復入<md:KR4d0226_SBCK_096-24b>¶預請以浙東總管處之上曰覿
<pb:KR4d0226_WYG_096-38a>
意似不欲為此官公曰前¶此陛下去此兩人中外無不
歎仰盛徳今外間往往竊議¶以謂覿必復來願陛下且
捐私恩以伸公議上稱善久之¶已而又以墨詔進覿官
公復持不可曰必爾亦當有名㑹¶當賀金國正旦乃請
以覿為副還奏因以例遷其官而竟¶申浙東之命覿猶
遲徊不去公戒閤門趣覿即日朝辭覿¶怏怏而去樞宻
承㫖張説欲為親戚求官憚公不敢言㑹¶公在告請於
右相得之公聞勅已出詰吏留之説惶恐詣¶公謝右相
<pb:KR4d0226_WYG_096-38b>
亦愧甚然猶為之請公卒不與説以是亦深怨¶公永陽
郡王居廣欲為其客求嶽祠先使人伺公意公曰¶它官
則不可嶽祠無傷也然居廣憚公嚴正卒不敢啟口¶吏
部尚書汪應辰舉李垕應制科有㫖召試權中書舎人<md:KR4d0226_SBCK_096-25a>¶林機言垕詞業未經後省平奏且獨試非故事公奏元
祐¶中謝悰亦獨試機葢為人所使耳上喻公詰之乃機
與諫¶官施元之宻謀以是沮應辰而對上又不以實公
因極論¶其姦遂詔暴二人朋比交通之狀而罷之中外
<pb:KR4d0226_WYG_096-39a>
稱快然應¶辰竟以與右相議事不合求去公奏應辰剛
毅正直士望¶所屬當有以留其行者因遂數薦應辰可
以執政上初然¶之而後竟出應辰守平江自是上意益
向允文而公亦數¶求去矣明年允文復申前議一日上
以手札諭公曰朕痛¶念祖宗陵寢不能展謁者四十餘
年今欲遣使往請卿意¶以為如何公奏曰陛下焦勞萬
機日不暇給痛念陵寢思¶復故疆臣雖疲駑豈不知激
昂憤切仰賛聖謨庶雪國耻¶然性質頑滯於國家大事
<pb:KR4d0226_WYG_096-39b>
每欲計其萬全不敢輕為嘗試<md:KR4d0226_SBCK_096-25b>¶之舉是以前者留班面
奏欲俟一二年間彼之疑心稍息¶吾之事力稍充乃可
遣使往返之間又一二年彼必怒而¶以兵臨我然後徐
起而應之以逸待勞此古人所謂應兵¶其勝十可六七
兹又仰承聖問臣之所見不過如此不敢¶改詞以迎合
意指不敢依違以規免罪戾不敢僥倖以上¶誤國事惟
陛下察之繼即杜門上疏以必去為請三上乃¶許遂以
觀文殿大學士知福州兼福建路安撫使陛辭猶¶勸上
<pb:KR4d0226_WYG_096-40a>
逺佞親賢修政事以靖兵革泛使未宜輕遣然公既¶去
允文遂遣使竟不獲其要領而曾覿亦召還遂建節旄¶
歴使相以躋保傅而士大夫莫有敢言者矣公至福州
政¶尚寛厚而嚴於治盜明年定海水賊倪郎侵軼閩廣
海道¶騷然公召統領官鄭慶授以方畧慶頗逗留以風
為解公<md:KR4d0226_SBCK_096-26a>¶植旗於庭視其所鄉慶知公不可欺晝夜窮追
遂悉擒捕¶海道以清上嘉其功特遷銀青光禄大夫力
辭不許始公¶任政建言選人嶽廟無事得禄又理考任
<pb:KR4d0226_WYG_096-40b>
陞改此太僥倖¶且非祖宗舊法奏請革之人以為當而
權貴多不悦扇為¶浮論游説萬方公持之不變衆亦自
定畧計一嵗可省冒¶濫改官者三十員至是不悦者幸
公去卒奏改之公猶抗¶疏辨理然事已行不及止也簽
書節度判官事尚大伸以¶事忤提㸃刑獄鄭興裔興裔
廉得其罪以語公公即以屬¶吏驗問未竟憲屬張位擅
呼獄吏喻以意㫖公劾奏位并¶大伸罷黜之興裔勢大
沮惶恐託它事出按旁郡以避公¶轉運判官陳峴建議
<pb:KR4d0226_WYG_096-41a>
改行鈔鹽法公移書宰執曰福建鹽¶法與淮浙不同葢
淮浙之鹽行八九路八十餘州地廣數<md:KR4d0226_SBCK_096-26b>¶千里食之者衆
取之者多百貨可通故其利甚博福建八¶州下四州瀕
海已為出鹽之鄉惟汀邵劔建四州可售而¶地狹人貧
土無重貨非可以他路比也且四州每嵗舊額¶當運鹽
千三百萬觔而實運僅及九百餘萬葢食鹽之民¶有限
其勢不可以復増也然漕司以比嵗得三十餘萬緡¶而
四州二十餘縣供給上下百費皆取於此二三十年以
<pb:KR4d0226_WYG_096-41b>
來州縣稍無科擾百姓亦各安便此則官自鬻鹽亦不
為¶不利矣今欲改行鈔法比於它路且於額外更責以
増鬻¶取嬴而又隂奪州縣嵗計以充其數此不可之大
者也而¶或謂官鹽不行由私販之不禁今若稍嚴必倍
其利此知¶其一而不知其二者福建民貧上四州猶甚
性復强悍輕生¶喜亂農桑之外多利私販百十為羣操
持兵仗官不能禁<md:KR4d0226_SBCK_096-27a>¶託名魚鱐量收税錢而已貧民既有
此路可以自給則不¶至輕於為非官司又得此錢亦足
<pb:KR4d0226_WYG_096-42a>
少助經費今欲改行鈔¶法已奪州縣嵗計又欲嚴禁私
販必虧税務常額而貧民¶無業又將起而為盜夫州縣
闕用則必横歛農民税務既¶虧則必重征商旅盜賊既
起則未知所増三十萬緡之入¶其足以償調兵之費否
也將來官鈔或滯不行則必科下¶州縣州縣無䇿必至
抑配民户本以利民而反擾之此恐¶皆非變法之本意
也欲望朝廷更下有司熟議或令建議¶之人一以身任
責必有以見其决然可行者然後行之¶則庶乎其不悮
<pb:KR4d0226_WYG_096-42b>
也當時諸公不能用然鈔法果不行又明¶年力請閑遂
以提舉臨安府洞霄宫歸第敝屋數楹湫隘¶特甚怡然
不以屑意淳熈二年再命知福州辭不得請乃<md:KR4d0226_SBCK_096-27b>¶行民習
其政不勞而治始至帑藏空竭公節省浮費用亦¶不乏
㑹有㫖盡發本路海船及揀中禁軍土軍公奏曰陛¶下
厲精為治約已利民於軍湏之用亦無取之民者獨¶於
海舟尚藉民力葢不獲已然自頃邉事既息率三分調¶
一以備守禦非有緩急不盡發也此意亦已厚矣今乃
<pb:KR4d0226_WYG_096-43a>
但¶以教閱之故而使三番併發彼不當番者既已逺出
豈能¶遽歸則必徒使其家有追逮係累之擾至於柂師
水手其¶技素習初不待教但其平日類皆轉移執事今
固不容拘¶以名籍則又安知今日所教必為異時所用
之人哉何補¶於事而煩擾如此且去嵗朝廷疑州郡有
所隠漏遣黄飛¶英㸃集拘留年半始得放散商賈固已
失業今而併發寜¶不重困畧計本路所發五百七十艘
用柂師水手萬四千<md:KR4d0226_SBCK_096-28a>¶人留屯五月犒設借請朝廷費經
<pb:KR4d0226_WYG_096-43b>
總制錢六十餘萬緡米¶六七萬餘石衣装器甲與夫州
縣之費又不在是推此一¶路以觀兩浙則其費又當倍
之矣又况民力不可不惜大¶衆不可輕動無事而發玩
習為常一旦有急或反誤事曷¶若盡以教閱付之州縣
或令且發一番當亦未至闕事而¶船户既蒙優恤異時
或有緩急雖赴湯蹈火亦不避矣其¶揀中禁軍已行起
發但本路帶山瀕海民俗獷悍私販㓂¶盜所在有之全
賴土軍控制之力向來戚世朋銜命揀選¶但欲數多未
<pb:KR4d0226_WYG_096-44a>
嘗精擇福州十二寨合千九百人而揀中者¶已千七百
餘人所餘逐寨不過十人今若將揀中人盡行¶起發則
州縣表裏空虚姦民得計其害有不可勝言者欲¶乞許
留其半以備緩急詔皆施行如章公又嘗奏本路上<md:KR4d0226_SBCK_096-28b>¶四
州軍及江西湖北諸郡豪猾之民多由衣食不充相結¶
為盜盤據險阻官軍多不能制近者茶寇雖平其類尚
多¶有之與其縱使為盜不若籠以為兵謂宜専委逐路
帥憲¶選閒居官員有方畧者及土豪有信義者毋拘以
<pb:KR4d0226_WYG_096-44b>
文使風¶喻此曹令各以其技自獻官為格試收而籍之
或刺其手¶置寨教閱厚其衣糧拔其尤異補轉資級因
事立功更加¶優賞或有小寇責之收捕决可討平異時
或欲起發亦必¶感奮為用此銷盜賊嚴武備固根本之
一策也既而州境¶大旱失火延燒且有星隕地震之異
公悉以其事上聞且¶曰一夕之間變異兩見臣愚不學
莫原休咎之端惟劇震¶恐竊計陛下必欲聞之不敢不
奏上感其言適州校有部¶綱至在所者上忽召入問公
<pb:KR4d0226_WYG_096-45a>
治行甚悉即降親札撫勞賜<md:KR4d0226_SBCK_096-29a>¶以帶笏香藥甚厚三年太
上皇帝聖夀七十頒慶宇内公¶以紹興從官特轉金紫
光禄大夫四年復累章告歸上欲¶許之而難其代為遲
回累日乃除特進提舉洞霄宫五年¶五月起判隆興府
未視事改判建康府江南東路安撫使¶兼行宫留守且
詔赴闕奏事既至都人聚觀無不咨嗟喜¶公之將復用
也入對垂拱殿上為改容加敬命坐賜茶宣¶問欵至公
因從容言曰擇將多由公選臣聞諸將多以賄¶賂交結
<pb:KR4d0226_WYG_096-45b>
而得之如此大壊軍政上曰大將交結恐或因仍¶如統
領官以下皆朕親選前日鄭鑑亦有是説朕再三諭¶以
無是事矣鑑公壻也故上語及之公即奏曰臣在逺亦¶
聞鑑以小臣輙論朝廷事陛下和顔聴納中外莫不仰
服¶聖明從諫之美然諸將交結之弊則陛下不可以不
察葢<md:KR4d0226_SBCK_096-29b>¶主兵者得之不以材能而以貨賂則其下不服必
致誤事¶上曰誠然公又奏曰陛下選用人材當辨邪正
然又必由¶朝廷乃合公論如聞曽覿王抃招權納賂薦
<pb:KR4d0226_WYG_096-46a>
進人材而皆¶以中批行之外間口語籍籍恩盡歸於此
輩謗獨萃於陛¶下此非宗社之福也上曰小小差遣或
勉循之至於近上¶差除此輩豈敢干預公曰此輩未必
敢於陛下之前明有¶論薦或恐探知聖意而傳報於外
耳大抵禁中事外間無¶不聞皆此曹所為大非美事願
嚴加戒約上亦然之公又¶奏曰比來出令多不審隨即
變更祖宗故事固不能守而¶陛下初政力去弊事可以
為後世法者今亦不能守矣上¶問何事公曰如未銓試
<pb:KR4d0226_WYG_096-46b>
不得注官未歴任不許堂除之類¶今皆以内降放行矣
上曰此誠一時不思之過公又奏曰<md:KR4d0226_SBCK_096-30a>¶贓吏最可惡比亦
有已經勘結而直降内批改正者如此¶天下何所懲勸
上曰恐無此事公曰臣知其人但事已往¶不欲斥其姓
名耳此皆左右害政之大者陛下不可不毎¶事加察防
其微漸上曰卿言甚當朕若知之决不容也既¶退上遣
中使賜金器犀帶香茶明日朝辭上曰卿逺來得¶相見
氣貎不減往時今年幾何矣公對曰犬馬之齒六十¶有
<pb:KR4d0226_WYG_096-47a>
六矣上曰極清健可喜也公因奏曰臣去國九年重入¶
修門見都下穀賤物平人情安帖惟是士大夫風俗大
變¶上曰何也公曰向來士大夫奔覿抃之門十才一二尚
畏人¶知今則公然趨附十已七八不復有顧忌矣人才
進退由¶於私門大非朝廷美事上曰抃則不敢覿雖時
或有請朕¶亦多抑之自今不復從矣公曰陛下之言雖
如此其如外<md:KR4d0226_SBCK_096-30b>¶間喧傳某人由某人之薦某人出某人之
門此曹聲勢既¶長臺諫侍從往往多出其門頥指如意
<pb:KR4d0226_WYG_096-47b>
朝廷亦惟命是聴¶無敢為陛下言者天下靡靡風俗日
趨敗壊奈何臣昨所¶奏將帥賄賂交結又為特甚不惟
士大夫言之雖軍伍使¶臣朝廷胥史下至走卒亦能言
之獨陛下以為無有臣恐¶小人姦計百端巧為彌縫使
陛下獨不悟此不可不深察¶而嚴禁也陛下信任此曹
壊朝廷之紀綱廢有司之法令¶敗天下之風俗累陛下
之聖徳臣實痛之願陛下勿忘臣¶此四言者常留聖慮
則天下幸甚上曰卿到建康見兵將¶有如此者一一奏
<pb:KR4d0226_WYG_096-48a>
來公又奏諸路監司亦望精擇須稍諳¶練有風采之人
乃可用若膏𥹭子弟未更民政權要子姪¶親故率皆負
勢妄作為一路之害上因語及人材問公識<md:KR4d0226_SBCK_096-31a>¶某人否公
對曰臣素知之今日正當得此等人布之朝列則¶所謂
猛虎在山藜藿不採汲黯在朝淮南寢謀者也願陛¶下
留意上為沈思久之上初欲為公設宴㑹小疾不果乃¶
命二府飲餞于浙江亭公去建康至是葢十五年父老
喜¶公之來所至相聚以百數焚香迎拜如見親戚公為
<pb:KR4d0226_WYG_096-48b>
政平¶易寛簡悉罷無名之賦府有軍屯異時多為民害
公為出¶令犯者當取㫖以軍法從事諸軍肅然行宫扄
鑰别以宦¶者主之留守待之如部使者之禮時節按行
殿中則宦者置¶酒自坐東偏而留守顧為客甚或邀去
就飲其家公悉罷¶之宦者浸不樂而不能害也建康距
淮南一水間毎聞邊¶面利害無不言嘗奏北界羣盜百
餘焚掠淮隂殺人簒囚¶執縳官吏此由跳河盜馬之徒
有以啟之請加嚴禁而於<md:KR4d0226_SBCK_096-31b>¶沿淮諸縣量増戍兵以防之
<pb:KR4d0226_WYG_096-49a>
其自北方來歸者則慰諭而¶勿受也又奏宻院昨下諸
郡造甲自有程限而諸郡争先¶希賞不無追集之擾乞
行戒喻以安農業且自頃罷兵至¶今十五六年諸軍造
甲當已足用而御前軍器所甲匠又¶凡三千五百人若
以百工為一具則以嵗計之今不啻十¶四五萬具矣行
宫之甲見管四萬今諸郡所造計亦不下¶三萬欲望試
加檢括茍可足用即逐州常年合納甲葉鐵¶炭之類或
可間年量與裁減亦寛民力之一事也又奏日¶者陛下
<pb:KR4d0226_WYG_096-49b>
深念諸軍有口衆而廩假不足以自贍者特降緡¶錢三
總領司各付以二十萬俾之回易嵗取息錢五分以¶為
優給甚大惠也然商賈之利不過什一今以總所之權¶
奉朝命用禁令而責五分之息其勢必至於盡籠商賈
之<md:KR4d0226_SBCK_096-32a>¶利隂奪場務之課使道塗嗟怨公私困竭而淮西總
司嵗¶以十萬緡者散之兩軍多者不過兩千少或僅得
千錢以¶朝廷黄牓措置使此曹終嵗仰望而所得不過
如此得者¶既未足為惠而不得者又有怨言甚無謂也
<pb:KR4d0226_WYG_096-50a>
請亟罷之而¶嵗捐交子三十萬於一司以其半給諸軍
之口衆者以其¶半大閱而激犒之不惟名正惠周亦可
少振士氣而數路¶細民商旅受賜又不貲矣是時御前
多行白劄子率用左¶右私人賫送而迎送饋遺體同王
人至是樞宻承㫖王抃¶遣所親以白劄來吏白故事公
悉罷之因上奏曰號令出於¶人主行於朝廷布於中外
古今之所同也間有軍國機宻¶文字或御前批降則用
寳行下此所以示信而防偽也今¶乃直以白劄傳㫖處
<pb:KR4d0226_WYG_096-50b>
分事宜於數百里之外則臣不知其<md:KR4d0226_SBCK_096-32b>¶可矣其間亦有初
非甚宻之事自可付之省部今用白劄¶雖無甚害然白
劄既信於天下則它時緩急或有支降錢¶物調發軍馬
處置邉防于國家大利害事其間豈能保其¶無偽若嚴
重知體之人必須奏審則往來之間或失事機¶若庸懦
無識之人即便施行則真偽不分豈不悮事况祗¶禀文
字只付差來人或令回申元承受處到之與否不可¶得
知此於事體猶為非便惟陛下審察而改之上為手札
<pb:KR4d0226_WYG_096-51a>
奬¶諭愧謝其意公尋上章請致其事答詔不允上又出
手札¶付三省除公少保加恩判建康府如故宣制之日
亦上所¶自定葢異禮也公力辭以為曽公亮嘗言司空
非賞勞之¶官卒不拜受今之少保即昔之司空也况又
無勞其敢受¶乎上手札敦諭至于再三公乃受命時江
東諸郡皆旱而<md:KR4d0226_SBCK_096-33a>¶南康廣徳為尤甚上詔公預講荒政公
奏曰薄征緩刑已責¶勸分之屬不敢不勉亦已揭牓招
誘米商嚴戒場務毋得¶征税但恐未到之間民已流散
<pb:KR4d0226_WYG_096-51b>
不可復收欲乞於本路諸¶州朝廷樁積數内借米三十
萬石穀二十萬石分給州縣¶賑糶而又繼以常平之粟
仍先揭牓諭之使細民不至流¶移富家不敢閉糴商旅
不敢邀價又奏乞除放淳熈四年¶夏秋逋賦權罷淮東
和糴倚閣畸零夏税申明納粟賞格¶上多從之惟所借
樁積米穀前後三奏詞甚懇激而廟堂¶有不樂公者才
得三萬斛人皆為公憂而公處畫有方船¶粟四集境内
帖然民無流徙咸仰公徳焉八年正月復上¶告老之章
<pb:KR4d0226_WYG_096-52a>
累詔不允而公請益堅二月除醴泉觀使進封¶申國公
將歸薦本道守令耿秉等五人皆以次擢用九年<md:KR4d0226_SBCK_096-33b>¶正月
公之年已七十矣元日即謝醴泉之俸復上疏申前¶請
凡表五上上又手批其奏卻之是嵗親祠召公陪位公¶
力辭又三表懇請告休不獲即為手札以請上不得已
詔¶以少傅致仕進封福國公有司以法當給全俸公按
富文¶忠公故事獨受少傅之禄餘悉歸之十一年十月
七日上¶以公生朝遣使賜手詔金器香藥十二年又詔
<pb:KR4d0226_WYG_096-52b>
公陪祀南¶郊且以増太上尊號來嵗當行慶夀之禮上
喻宰臣曰陳¶丞相久不相見宜趣其來若赴陪祠不及
亦可赴慶夀且¶是禮之行尤以元老在廷為重也公拜
疏辭行上復手札¶催促書其末曰付陳少傅而不名也
公竟懇辭慶典告成¶册拜少師進封魏國公公辭避再
四乃受十三年十一月¶屬疾二十一日疾革夜半手書
一紙示諸子曰予病恐不<md:KR4d0226_SBCK_096-34a>¶能自還生死大數無足悲者
白屋起家致身三少報國無¶功叨榮有靦獲死牖下尚
<pb:KR4d0226_WYG_096-53a>
復何云遺表只謝聖恩無得祈¶求恩澤死之後百日入
葬不用僧道追薦等事吾欲以身¶率薄俗汝等不可違
也無功無徳無得立碑請諡汝等力¶學為善人惟忠惟
孝可報國家此外無可祝命婦女出寢¶門顧謂中子守
曰遺表惟以選用忠良恢復境土為請可¶也翌旦整冠
歛衽神氣静定安卧而薨先是郡之鎮山壺¶峯大石崩
墜聲聞數里是日地復大震鄉人異之公生二¶十有六
年而仕仕三十年而相相二年而去去十三年而¶老老
<pb:KR4d0226_WYG_096-53b>
三年而薨薨之年葢七十有四矣上聞其喪對輔臣¶嗟
悼久之再輟視朝贈太保令本路轉運司給葬事後數¶
月有㫖賜諡遂以靖共其位文賢有成二法諡公曰正
獻<md:KR4d0226_SBCK_096-34b>¶而以制可告于第公孝友忠敬得於天資為人清嚴
好禮¶終日無惰容雖疾病見子孫必衣冠胷懐坦然遇
人無少¶長一以誠實一言之出終身可復平居恂恂言
若不出諸¶口而在朝廷危言正色分别邪正排斥權要
無所顧避論¶事上前指切時病如請起張忠獻公乞斬
<pb:KR4d0226_WYG_096-54a>
張去為按逐龍¶曽議復奏審及極論近習㺯權納賂鬻
賣將帥之弊皆卓¶犖竒偉為天下安危治亂之所繫一
時上意雖未即開納¶公必懇請再三然心平理順色温
氣和無激訐近名之意¶上多悦而從之處國家顧大體
務持重不為幸勝茍得之¶計在中書尤以愛惜名器裁
抑僥倖為事故小人多不樂¶而聖主獨深知之是以居
外積年眷禮彌厚嵗時錫賚存¶問不絶年六十七即告
老于朝上所以留之甚至且屢稱<md:KR4d0226_SBCK_096-35a>¶其忠誠不欺為當今
<pb:KR4d0226_WYG_096-54b>
賢相公子守賞以宗正寺簿奏事殿¶中上顧問公甚厚
陪祠之召葢將有所咨訪而公病不能¶行天下有志之
士至今恨之然非為公私恨也公性寛洪¶簡淡無私喜
怒於天下士泛然若無所親疎而好賢之心¶實篤於内
於一時人材薦達甚衆然皆不以語人有如熹¶之不肖
公前後葢嘗三薦之而赴建康時對語尤切然熹¶皆莫
之知也雅善故端明殿學士汪公應辰敷文學士李¶公
燾嘗曰吾待罪宰相所以幸無過舉者二公之力也於
<pb:KR4d0226_WYG_096-55a>
人無所怨惡錢端禮嘗沮公洪邁亦與公不合至入相
皆¶以名藩大郡處之治郡崇尚風教民有骨肉之訟親
以義¶理仄覆譬之争者亦悔悟感泣而去所至民必相
率為生¶祠且立碑以頌公徳公聞之亟命禁止而碎其
碑平居自<md:KR4d0226_SBCK_096-35b>¶奉甚約言談舉止不改鄉閭之舊食不過一
肉而衣或二¶十餘年不易晚嵗築第不為華侈僮使不
過數人皆謹愿¶忠樸門庭閴然過者或不知其為公相
家也俸賜入門多¶以施與撫愛宗族恩意甚備内外緦
<pb:KR4d0226_WYG_096-55b>
功之喪必素服以終¶月數在官不受饋遺建康諸司例
有月餉公不欲異衆别¶儲之以周貧士之往來者將去
所餘幾萬緡悉歸之公帑¶於外物澹然無所好獨喜觀
書史疾病猶不釋卷其學一¶以聖賢為法於浮屠老子
之説未嘗過而問也嘗有詩曰¶吾方蹈孔孟未暇師粲
可此足以見其志矣有遺文二十¶卷奏議二十卷娶聶
氏封唐國夫人子男五人寔朝奉郎¶通判泉州事守承
議郎權發遣漳州事定承奉郎有志於¶學而蚤卒熹嘗
<pb:KR4d0226_WYG_096-56a>
銘其墓以哀之宓宿皆承事郎女四人長<md:KR4d0226_SBCK_096-36a>¶適進士黄洧
次適故著作佐郎鄭鑑再適太常少卿羅㸃¶次適奉議
郎通判漳州事梁億㓜未行孫男四人垕承務¶郎址坦
皆承奉郎塾未官孫女六人長許嫁修職郎泉州¶司户
趙善綽餘㓜初公歸自金陵即預為棺衾嘗遊鄉縣¶之
保豐里龍汲山妙寂僧舎愛其山水相羊久之命作夀¶
藏既薨諸孤悉遵遺戒惟百日而窆懼於不懐則以十
五¶年七月二日奉公之柩葬焉謂熹蚤蒙公知晚嵗尤
<pb:KR4d0226_WYG_096-56b>
篤授¶以家傳使蕞其迹以告于太史氏熹不得辭直書
其事如¶右以俟采擇謹狀淳熈十五年十二月日朝奏
郎直寳文¶閣主管西京嵩山崇福宫朱熹狀¶
　
　
　
　
　晦庵集卷九十六<md:KR4d0226_SBCK_096-36b>¶
<pb:KR4d0226_WYG_097-1a>
欽定四庫全書
　晦庵集卷九十七　　　　　宋　朱子　撰
　　行狀
