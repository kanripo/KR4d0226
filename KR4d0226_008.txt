# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:54.875569
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0282-008晦庵先生朱文公文集-卷第八.
<pb:KR4d0226_SBCK_008-1a>¶
晦庵先生朱文公文集卷第八¶
　詩¶
　　　買船至演平拜建康劉公墓下遂入城假館梅山¶
　　　堂感涕有作¶
維舟新曆口歩上秣陵阡高丘忽嵯峨&KR0043;草迷荒烟拜起¶
淚再滴哀哉不能言驅車旦復東借此虚堂眠念昔堂中¶
人經營幾何年一旦舍之去千秋不言還露井益清渫風¶
林更修鮮思公獨不見涕下如奔川感&KR0099;西州門愴悢山¶
陽篇晤嘆日隱樹悲歌月當軒堂堂忠孝心終古諒弗諼¶
尚與呉門子歸來故山巔¶
　　　晚雨凉甚偶得小詩請問遊山之日并請劉平父¶
　　　作主人二首¶
<pb:KR4d0226_SBCK_008-1b>¶
幾年不踏仙洲路夣入青藤古木間好趂新秋一畨雨晝¶
寒亭下弄潺湲¶
廬阜歸來秪短笻觧包茶茗粗能供&KR0002;須載酒邀賔客付¶
與屏山七老翁¶
　　　&KR0043;密菴分韻賦詩得衣字¶
不到仙洲&KR0010;月移携壺特地欵巖扉巳驚素雪清人骨更¶
喜蒼烟染客衣新賞不妨頻徙&KR0029;舊題何事獨嘘嚱明朝¶
驛&KR0016;黄塵裏莫待迷塗始賦歸¶
　　　讀子厚歩月詩時方聞吕伯㳟訃後數日賦此¶
晚歩曲池上西風吹我裳仰觀天宇闊愛此明月光念我¶
素心人&KR0396;焉天一方没者永乖隔存者爲參商飄零百&KR0010;¶
期寂寞幽&KR0066;霜還坐三太息高林鬰蒼蒼¶
<pb:KR4d0226_SBCK_008-2a>¶
　　　次子厚秋懷韻¶
秋風何方來爲我滌殘暑庭梧亦何與索索終夜雨&KR0115;思¶
感物變念此離索苦浩蕩信莫量幽紛那得覩丁年舍我¶
去憔悴故其&KR0001;廓落濟時心頽然復安取永懷平生友夣¶
想見眉宇今晨枉秀句爛&KR0002;朝霞舉去去同采芝高軒坐¶
凝佇¶
　　　黎嶺西南水石佳處不减廬阜戲呈子厚¶
谷&KR0055;石瘦水潺潺便是楞伽折桂間珍重下邳圯上客一¶
年幾度到廬山¶
　　　讀子厚詩卷用其卒章晨起之韻作詩&KR0009;之¶
晝永倦殘暑宵分喜新凉天雞一振翼爛爛暁月光病榻¶
感虚徐中庭起翶翔懷哉榖城子物外乆不忙掩抑琴調¶
<pb:KR4d0226_SBCK_008-2b>¶
希激烈歌聲長契闊恨清賞佳期未渠央緘詞託歸鳥側¶
佇何能忘¶
　　　登廬峰二首¶
循磵躋危磴披雲得勝遊蓬茅増舊葺竹樹喜新稠夣想¶
三秋别徘徊十日留餘年端可料此地欲長休¶
佳友紛來集欣然㑹&KR0043;心風泉陪徙&KR0029;雲月共窺臨雅唱¶
情俱勝㣲言思獨深兹遊非逸豫邂逅得良箴¶
　　　蘆峰次韻¶
澗水流千&KR0775;巖姿起萬般扶藜雖有興駐屐諒難安好客¶
能同趣羣峰肯縱觀蒼茫却無際誰與話愁端¶
　　　次瑞泉詩韻¶
興懷來賞&KR0208;對景却忘言偶與同遊客行逢幽澗原淺泓¶
<pb:KR4d0226_SBCK_008-3a>¶
排積腐暗竇溢流渾終待寒泉食無憂水鏡昏¶
　　　五禽言和王仲衡尚書¶
提胡蘆沽美酒春風浩蕩吹花柳不用沙頭&KR0031;玉瓶鳥歌¶
蝶舞爲君壽祗今　醉是君恩昨日之愁愁殺人¶
不如歸去&KR0012;城越絶三春暮故山只在白雲間望極雲&KR0055;¶
不知處不如歸去不如歸千仭岡頭一振衣¶
泥滑滑泥滑滑秦望雲荒鏡湖闊緑秧刺水水拍堤牙旗¶
畫舸凌風發使君行樂三江頭泥滑水&KR0055;君莫憂¶
脫袴脫袴桑葉隂隂墻下路回頭忽憶舎中妻去年巳逐¶
它人去舊袴脫了却不辭新袴知教阿誰做¶
麥熟吟去年種麥有德音秪今種熟誰快活種者已卧官¶
墻隂仁公有政惠存殁肯使催租更隳突¶
<pb:KR4d0226_SBCK_008-3b>¶
　　　酬黄子厚見訪歸途惠詩韻¶
&KR0491;驥倦千里籠鶴思九臯念昔田舍日不知山林高一朝¶
逢世紛故丘得濳逃平生棲遁志兹焉始堅牢故人榖城¶
翁高情北䆫陶亦復喜我歸巾車&KR0323;林巢申旦更離闊中¶
情重忉忉¶
　　　游密菴分韻賦詩得清字¶
誤落塵中&KR0010;序驚歸來猶幸此身輕便將舊友㝷山去更¶
喜新詩取意成暖翠乍看渾欲滴寒流重&KR0234;不勝清箇中¶
有趣無人㑹琴罷尊空月四更¶
　　　游密菴得空字¶
欲覔仙洲路須乗萬里風飮泉雲出岫卧嶺月流空永夜¶
渾無&KR0304;悲歌莫與同起來殘樹影清絶小樓東¶
<pb:KR4d0226_SBCK_008-4a>¶
　　　昨爲許進之書胎仙字因以名其室或疑欠舞字¶
　　　者故作此以觧之¶
寒山寒月冷颼颼&KR0215;影&KR0012;桐萬里遊帝樂夣回三疊逺胎¶
仙舞罷一簾秋未愁悄寂無人㑹只恐蹁躚不自休却&KR0015;¶
蕊珠何處&KR0001;兩忘蝴蝶與莊周¶
　　　正月五日欲用斜川故事結客載酒過伯休新居¶
　　　風雨不果二月五日始克踐約坐間以陶公卒章¶
　　　二十字分韻熹得中字賦呈諸同遊者¶
玄景彫暮節青陽變暄風忽㝷斜川句感此勝日逢駕言¶
當出遊一寫浩蕩&KR0336;雲物疑異&KR0049;凄迷乆連空今朝復何¶
朝頓覺芳景融疇曩庶復踐隣曲歡來同伊雅一籃輿連¶
翩數枝笻緑野生逺思清川照衰容遥瞻西山足突兀彌¶
<pb:KR4d0226_SBCK_008-4b>¶
畒宫庭宇豁清曠林園鬱青葱於焉一逍遥芳樽間鳴桐¶
旣爵日樹隱班荆汀草豐纎鱗動㣲波新荑冠幽叢惆悵¶
景易晏徘徊思無窮願書今日懐逺&KR0009;柴桑翁仰止固窮¶
節愧兹百年中¶
　　　次吕季克東堂九詠¶
　　　野塘小隱¶
傳得希夷九卦圖歸來不復夣榮途野塘竟日無人到讀¶
盡床頭種樹書¶
　　　敬義堂¶
高臺巨牓意何如住此知非小丈夫浩氣擴充無内外肯¶
誇心月夜同孤¶
　　　方拙寮¶
<pb:KR4d0226_SBCK_008-5a>¶
一室歸來萬事新䆫間横竹掛朝紳九流未讓圜機士四¶
海寜慙巧宦人¶
　　　吟哦室¶
蒲團竹几睡瞢騰客問君今幾折肱身世兩忘無可答起¶
㝷詩句遶階行¶
　　　愛蓮¶
聞道移根玉井旁開花十丈是㝷常月明露冷無人見獨¶
爲先生引興長¶
　　　月臺¶
臺上無人伴苦吟歸鴉過盡日西沉須&KR0119;玉匣開塵鏡却¶
有孤光共此心¶
　　　菜畦¶
<pb:KR4d0226_SBCK_008-5b>¶
雨餘菜甲翠光匀&KR0142;菊成畦亦自春骨相定知非食肉可¶
能長伴箇中人¶
　　　海裳屏¶
蜀樹成行翠作圍花開時節更芳菲主人夣亦㝷春去栩¶
栩&KR0055;穿錦障飛¶
　　　橘堤¶
君家池上幾時栽千樹玲瓏亦富哉荷盡菊殘秋欲老一¶
年佳處眼中來¶
　　　挽呉給事三首¶
臺省傾群望江湖去一麾語聞三諫切政有百年思不盡¶
雲龍㑹還㝷霧豹期誰知七休詠翻入八哀詩¶
粤自辭神武超然絶世紛前身䟽太傅今日范忠文圃樹¶
<pb:KR4d0226_SBCK_008-6a>¶
寒留月湖波冷浸雲懸知千載下此地想遺芬¶
憶昔觀風&KR0009;登堂識老成忘年見交態把酒話詩情别去¶
如三&KR0010;書來忽九京却思憑檻語&KR0216;&KR0205;勒公銘¶
　　　伏讀雲臺壁間秘閣郎中盤谷傅丈題詩齒及賤¶
　　　名追懷曩昔不勝感涕&KR0186;次元韻呈諸同遊計亦¶
　　　同此歎也¶
提携當日沗忘年曽向瑕丘獨請前喜看玄雲生素壁恍¶
疑後學厠先賢公遊汗漫今何許我病摧頽乆自憐只有¶
空山無&KR0010;月&KR0029;天寒木但蒼然(是日景仁景&KR0004;二兄行視/卜宅亦&KR0043;山間謹并録呈)¶
(尤&KR0501;悲/愴耳)¶
　　　次韻&KR0009;題萬頃寒光奉呈休齋先生¶
閑將&KR0010;月老煙汀更遣詩情到杳&KR0115;遊子故應悲舊國壯¶
<pb:KR4d0226_SBCK_008-6b>¶
懷那肯泣新亭一官避世今頭白萬卷&KR0053;功乆汗青但見¶
潮生與潮落不知沉醉又還醒¶
　　　熹伏䝉休齋先生惠詩見留謹次高韻二首¶
忽驚蕭颯鬢毛秋起向泉山覔舊遊盤谷門前淚沾臆雲¶
臺溪上雪䝉頭歸歟吾黨又千里老矣心期但一丘珍重¶
休齋書滿屋可無三&KR0043;爲君留¶
望望西山日幾回更憐一雨洗浮埃逺遊莫說雲門寺往¶
事聊㝷單父臺雞犬蕭踈迷洞口交親零落半巖隈尊前¶
見在君須&KR0242;速上籃輿相逐來¶
　　　用林擇之韻别陳休齋¶
别離不覺&KR0010;時侵兩地相望共此心今日還成一尊酒它¶
年&KR0063;記百篇吟傷情後㑹無期定握手交情有舊&KR0055;多謝¶
<pb:KR4d0226_SBCK_008-7a>¶
晚風知此意不催寒日下踈林¶
　　　奉酬九日東峰道人溥公見贈之作¶
幾年回首夣雲關此日重來兩&KR0066;斑&KR0039;檢梁間新&KR0010;月招¶
呼臺上舊溪山三生漫說終無據萬法由來本自閑一&KR0015;¶
支郞又相惱新詩不落語言間¶
　　　和林擇之鳯凰山韻¶
木落髻鬟擁湖平粧鏡空荒亡餘舊事慘澹只悲風興發¶
千山裏詩成一&KR0015;中諸君莫惆悵吾道固當窮¶
　　　次林擇之凉峰韻¶
觧轡林間寺歸鴉晚欲盤望中嵐翠合愁外夕陽殘尊酒¶
何妨盡羇心且自寛無端滿䆫月遥夜不勝寒¶
　　　熹去温陵二十七年而復來顯菴益老見&KR0049;七里¶
<pb:KR4d0226_SBCK_008-7b>¶
　　　亭又以佳句見招而休齋陳丈寺丞黄丈皆屬和¶
　　　焉因次韻奉酬併呈二丈¶
不因辭吏役那得觧天刑故國重來逺寒山依舊青興懷¶
感陳迹舉目愴新亭尚喜灣頭老禪房許扣扄¶
　　　答黄叔張¶
日君趨玉陛抗䟽肅&KR0022;刑便有榮褒衮無勞涕伏青衆流¶
爭靡靡一柱獨亭亭只恐追鋒急那容晝揜扄¶
　　　次韻陳休齋蓮華峰之作¶
八石天開勢絶攀筭來未似此心頑巳吞繚白縈青外依¶
舊箇中雲夣寛¶
　　　次黄叔張&KR0043;凉峰韻¶
菡蓞含跗天外秀婆娑散影月中&KR0012;惜無畫手追前輩寫¶
<pb:KR4d0226_SBCK_008-8a>¶
就凉峰憇寂圖¶
　　　至鳯凰山再作¶
門前寒水青銅闕林外晴峰紫㡌&KR0012;記得南垞通桞浪依¶
稀全是輞川圖¶
　　　見梅用攀字韻¶
年來羞把玉梅攀萬樹爭春我獨頑只有顛狂無告訴詩¶
腸欲斷酒腸寛¶
　　　次韻陳休齋懐古堂¶
平昔塵編裏心期本自幽那堪舊泉石更作此追遊好句¶
看猶在遺忠愴巳休亦知今日意不逐大江流¶
　　　&KR0009;題九日山廓然亭¶
昨遊九日山散髪巖上石仰看天宇近俯歎塵境窄歸來¶
<pb:KR4d0226_SBCK_008-8b>¶
今幾時夣想掛蒼壁聞公結茅地恍復記疇昔年隨流水¶
逝事與浮雲失了知廓然處初不從外得遥憐植杖翁鶴¶
骨&KR0031;眼碧永歗月明中秋風桂花白¶
　　　用林擇之韻呈陳福公¶
昔公秉鈞衡金玉我王度中年幾湖海&KR0367;息安國歩巋然¶
九鼎重翩&KR0002;&KR0012;雲去俯仰天地間誰哉此同趣¶
　　　用前韻答方&KR0033;甫¶
小儒談大方任意略權度未行要疾走踉蹡不成歩唯應¶
過量人不作與麽去請君敞書帷爲我說歸趣¶
　　　用前韻答林史君¶
十年&KR0501;傾馳此日際風度胡然龔黄最未接夔龍歩詩成¶
肯&KR0205;休客醉那得去却恐驛書來湖山適成趣¶
<pb:KR4d0226_SBCK_008-9a>¶
　　　題君子亭¶
清晨坐武觀凉風動高旌挾&KR0211;一&KR0015;起屈此四座英破的¶
亦巳屢穿楊詎云精軍吏不敢賀高鳥時相驚觧韛脫決¶
遂緩帶飄華纓俯仰新亭幽曠然塵慮清内正外自&KR0033;三¶
揖奚&KR0001;爭端居得&KR0055;玩君子非虚名¶
　　　伏承侍郞使君垂示&KR0001;與少傅國公唱酬西湖佳¶
　　　句謹次高韻聊發一&KR0015;(二首)¶
百年地闢有竒功創見猶驚鶴髪翁共喜安車迎國老更¶
傳佳句走郵童閑來且看潮頭入樂事寜憂酒&KR0678;空㑹見¶
台星與卿月交光齊照廣寒宮¶
越王城下水融融此樂從今與衆同滿眼芰荷方永日轉¶
頭禾黍便西風湖光盡處天容闊潮信來時海氣通酬唱¶
<pb:KR4d0226_SBCK_008-9b>¶
不誇風物好一心憂國願年豐¶
　　　伏承子&KR0033;都督侍郞臨餞逺郊仍邀嚴州郞中及¶
　　　諸名勝相與燕集分韻賦詩熹得時字輙成鄙句¶
芳&KR0010;倐云晏故山風雪時胡爲在中路復此行遲遲爲有¶
賢主人愛客情依依昨夕西門道終宴不能辭今朝復何¶
朝祖帳遥相追賔從俱俊賢車馬有光輝敞扉得華觀俯¶
檻臨清池南州淑氣多蕩節佳景隨雪樹雖改色青山正¶
含姿(朱氏園外谷中有梅近/百株是日花落巳盡)開樽酌春醪授簡哦新詩但¶
覺四坐驩不知寸晷移流雲暗寒空蒼煙染人衣相看暮¶
色至我去公當歸别䄂不&KR0216;分扣扣陳苦詞願公崇令德¶
慰我渴與飢¶
　　　臘月九日晚發懐安公父教授夀翁知丞載酒爲¶
<pb:KR4d0226_SBCK_008-10a>¶
　　　別而元禮景嵩子木擇之廷老考叔舜民諸賢相¶
　　　與同舟乗便風頃刻數十里江空月明飲酒樂甚¶
　　　因以星垂平野闊月湧大江流分韻熹得星字醉¶
　　　中别去乃得數語略紀一時之勝云¶
掛㠶望煙渚整棹別津亭風水巳云便我行安得停離樽¶
枉羣賢濁醪愧先傾(二公厨船未至/先飮舟中餘尊)談&KR0015;不知逺但覺江¶
流清(江水上流接建劍溪/潮&KR0001;不及水益清駛)獵獵&KR0372;蔗洲茫茫白沙汀斯須¶
復回首秪有遥山青(&KR0372;蔗白沙兩地名相/去十許里頃刻而過)野色一以暝川¶
光皛&KR0012;明中流&KR0222;華月極浦涵踈星酒酣客散歸茫然獨¶
宵征起視天宇闊此身一浮萍難追五湖遊未願三閭醒¶
且詠招隱作&KR0012;舟轉竛竮¶
　　　伏䝉制置閣學侍郞示及致政少傅相公送行長¶
<pb:KR4d0226_SBCK_008-10b>¶
　　　句并得竊窺酬和佳篇伏讀之餘不勝慰幸謹次¶
　　　高韻少見愚悃以餞車塵伏惟采矚(二首)¶
公子威名動海濵四年相與愧情親忽聞黄&KR0207;分全蜀更¶
祝彤庭列九賔(公以上/章請對)執手便驚成契闊贈言還喜和陽¶
春政成但祝歸來早别恨無端莫重陳¶
地兼梁益盛中權自昔疇咨出萬全定喜封章來活國故¶
煩伏軾去籌&KR0065;(公去嵗嘗有密䟽/上賜手札褒諭)軍民傳詔歡聲溢婦女¶
迎門巧&KR0015;妍要答君恩與人望可無清教逮初筵(諸葛武/侯初領)¶
(益州牧發教與羣下曰夫參署者集衆思廣忠益也&KR0002;逺/小嫌難相違覆曠闕損矣違覆而得中猶棄敝蹻而&KR0023;珠)¶
(玉然人心&KR0002;不能盡惟徐元&KR0033;䖏兹不惑又董㓜宰參署/七年事有不至至于十反來相啓告苟能慕元&KR0033;之十一)¶
(㓜宰之勤渠有忠於國則亮可以少過矣又曰昔初交州/平屢聞得失後交元&KR0033;勤見啓告前參事於㓜宰每言必)¶
(盡後從事於偉度數有諫止雖資性鄙暗不能盡納/然與四子終始好合亦足以明其不疑於&KR0033;言矣)¶
<pb:KR4d0226_SBCK_008-11a>¶
　　　伏讀致政少傅相公送趙成都佳句兩篇不勝慰¶
　　　幸巳次高韻并餞其行而再賦此章以見區區瞻¶
　　　仰之意繕録拜呈伏乞采覧(二首)¶
歸來寂莫卧漳濵夣想威容阻再親綠野遥聞花欲語赤¶
書還喜鴈來賔閑中有句人爭誦妙處無心物自春行馬¶
不因吾輩設&KR0336;竒猶得話陳陳¶
一旦高辭將相權身名從此慶&KR0031;全人誇迹巳風塵外誰¶
道心遊日月&KR0065;未許前賢專晚節更將餘事發春妍君王¶
&KR0002;要詢黄髮便好臨雍促肆筵¶
　　　送彦集之官瀏陽¶
急景彫暮節高風振空林病夫掩闗卧長謡擁&KR0012;衾聞君¶
千里行四牡方駸駸重此别離感青天欲愁隂君行豈不¶
<pb:KR4d0226_SBCK_008-11b>¶
勞民瘼亦巳&KR0055;催科處處急椎鑿年年侵君行寛彼甿足¶
以慰我心薦書㑹滿篋社酒還同斟&KR0001;念家同産與君如¶
瑟琴兹焉不並駕宰木寒蕭槮尚喜吾諸甥男㳟女知欽¶
明朝復相憶悵望楚山岑¶
　　　次劉正之芙蓉韻三首¶
淺緑&KR0055;紅出短籬望中都是可憐枝要看亂颭寒塘水更¶
待金風滿意吹¶
凌波&KR0033;欲渡横塘却愛無人獨自芳且&KR0029;新漪閑照影更¶
憑女伴一扶將¶
㣲吟澤畔幾扶笻自&KR0015;摧頽一秃翁羞見芙蓉好顔色且¶
憑詩律傲西風¶
晦庵先生朱文公文集卷第八¶
<pb:KR4d0226_SBCK_008-12a>¶
考異¶
晚雨凉甚　賔客(一作/賔去)付與(一作/分付)¶
吟哦室　兩忘(一作/相忘)¶
休齊惠詩次韻　忽驚蕭颯(一作還/家不覺)老矣(一作/老去)¶
　　　　　　珍重(一作/見說)三&KR0043;(一作/三日)望望(一作/悵望)¶
　　　　　　逺遊(一作/勝遊)蕭踈迷(一作荒/凉悲)見在(一作/有酒)¶
　　　　　　速上(一作/好上)逐來(一作/趂來)¶
至鳯凰山再作　銅&KR0419;(一作/銅闊)¶
次韻懐古堂　巳休(一作/未休)¶
竒題廓然亭　俯歎(一作/俯視)¶
周擇之韻呈福公　誰哉(一作/懷哉)¶
次韻芙蓉　扶笻(一作/枝笻)¶
<pb:KR4d0226_SBCK_008-12b>¶
　　　　　　　　　　　　　　　　福州府學訓導舒鏊校¶
#+PROPERTY: JUAN 8
#+PROPERTY: FILE SB04n0283-008晦庵先生朱文公文集別集-卷第八.
<pb:KR4d0226_SBCK_008-1a>¶
晦菴先生朱文公文别集卷第八¶
雜著¶
　　　釋氏論上(建安呉應槱家藏湯東潤䟦)¶
或問孟子言盡心知性存心養性而釋氏之學亦以識心¶
見性爲本其道豈不亦有偶同者耶朱子曰儒佛之所以¶
不同正以是一言耳曰何也曰性也者天之所以命乎人¶
而具乎心者也情也者性之所以應乎物而岀乎心者也¶
心也者人之所以主乎身而以統性情者也故仁義禮智¶
者性也而心之所以爲體也惻隱羞惡恭敬辭譲者情也¶
而心之所以爲用也盖所謂&KR1113;&KR0168;于民有物有則者儒■¶
　　　也故其所以盡心知性者以其窮理而極乎心之¶
所　之所有者無不識也所謂　養性¶
<pb:KR4d0226_SBCK_008-1b>¶
巳而不失其夲■則性　是則情之¶
所發亦無不　正而可以應物　餘矣¶
　　　　性不見其分　别　給之¶
與¶
　　　　　　　　　　　　其■指　者實¶
在精神魂魄之聚而吾儒所謂形而下者耳至其所以識¶
心者則必别立一心以識此心而其所謂見性者又未嘗¶
睹夫民之&KR0168;物之則也旣不睹夫性之本然則物之所感¶
情之所發皆不得其道理於是槩以爲巳累而盡絶之雖¶
至於反易天常殄㓕人理而不顧也然則儒術之所以異¶
其本豈不在此一言之間乎曰釋氏之不得爲見性則聞¶
命矣至於心則吾曰盡之存之而彼曰識之何以不同而¶
<pb:KR4d0226_SBCK_008-2a>¶
又何以見其别立一心耶曰心也者人之所以主於身而¶
統性情者也一而不二者也爲主而不爲客者也命物而¶
不命於物者也惟其理有未窮而物或蔽之故其明有所¶
不照私有未克而物或累之故其體有所不存是以聖人¶
之教使人窮理以極其量之所包勝私以去其體之所害¶
是其所以盡心而存心者雖其用力有所不同然皆因其¶
一者以應夫萬因其主者以待夫客因其命物者以命夫¶
物而未嘗曰反而識乎此心存乎此心也若釋氏之云識¶
心則必&KR0053;視反聽以求識其體於恍惚之中如人以目視¶
目以口齕口雖無可得之理其&KR0020;必不能不相汝爾於其¶
間也此非别立一心而何哉夫别立一心則一者二而主¶
者客　分矣而又塊然¶
<pb:KR4d0226_SBCK_008-2b>¶
自守㓕情廢事以自棄君臣父子之間則心之用亦息矣¶
夫　所指以爲心性與其所以從事焉者¶
乃如此然則不謂之異端耶&KR0003;而何哉曰然則其徒盖有¶
實能恍然若有所睹而樂之不厭至於遺外形骸而死生¶
之變不足動之者此又何邪曰是其心之用旣不交於外¶
矣而其體之分於内者乃自相同而不舎焉其志專而切¶
其機危而迫是以精神之極而一旦惘然若有失也近世¶
所謂看心之法又其所以至此之捷徑盖皆原於莊周承¶
蜩削鐻之論而又加巧宻焉爾然昧於天理而特爲是以¶
自&KR0059;焉則亦何足稱於君子之門哉¶
　　　釋氏論下¶
或問子之言釋氏之術原於莊子承蜩削鐻之論其有稽¶
<pb:KR4d0226_SBCK_008-3a>¶
乎朱子曰何獨此哉凡彼言之精者皆&KR0060;取莊列之說以¶
爲之宋景文公於唐書李蔚等傳旣言之矣盖佛之所生¶
去中國絶逺其書來者文字音讀皆累數譯而後通而其¶
所謂禪者則又出於口耳之傳而無文字之可據以故人¶
人得竄其說以附益之而不復有所考驗今其所以或可¶
見者獨頼其割裂裝綴之迹猶有隱然於文字之間而不¶
可揜者耳盖凡佛之書其始來者如四十二章遺教法華¶
金剛光明之&KR0011;其所言者不過清虚縁業之論神通變見¶
之術而巳及其中間爲其學者如惠逺僧肇之流乃始稍¶
&KR0060;莊列之言以相之然尚未敢正以爲岀於佛之口也及¶
其乆而恥於假借則遂顯然篡取其意而文以浮屠之言¶
如楞嚴所謂自聞即莊子之意而貟&KR0116;所謂四大各離今¶
<pb:KR4d0226_SBCK_008-3b>¶
者妄身當在何處即列子所謂精神入其門骨骸反其根¶
我尚何存者也凡若此&KR0011;不可勝舉然其說皆萃於書首¶
其　無以繼之然後佛之本真乃■如結壇誦呪二十¶
五輪之&KR0011;以至於大力金剛吉盤茶&KR0017;之属則其麄鄙俗¶
惡之狀校之首章重玄極妙之指盖水火之不相入矣至¶
於禪者之言則其始也盖亦出於晋宋清談論議之餘習¶
而稍務反求静養以黙證之或能頗出神怪以衒流俗而¶
巳如一葉五花之䜟&KR0215;履西歸之&KR0003;雖未必實有是事然¶
亦可見當時所尚者止於如此也其後傳之旣乆聦明才¶
智之士或頗出於其間而自&KR0116;其陋於是更出巳意益求¶
前人之所不及者以隂佐之而盡諱其怪幻鄙俚之談於¶
是其&KR0003;一旦超然真若出乎道德性命之上而惑之者遂¶
<pb:KR4d0226_SBCK_008-4a>¶
以爲果非堯舜周孔之所能及矣然其虚夸詭譎之情險¶
巧儇浮之態展轉相高日以益甚則又反不若其&KR0004;清虚¶
静黙之說猶爲彼善於此也以是觀之則凡釋氏之夲末¶
真僞可知而其所&KR0060;豈獨承蜩削鐻之一言而巳哉且又¶
有一&KR0003;焉夫佛書本皆胡語譯而通之則或以數字爲中¶
國之一字或以一字而爲中國之數字而今其所謂偈者¶
句齊字偶了無餘欠至於所謂二十八祖傳法之所爲者¶
則又頗恊中國音韻或用唐詩聲律自其唐之稍&KR0219;如惠¶
洪輩者則巳能知其謬而強爲說以文之顧服衣冠通今¶
古號爲士大夫如楊大年蘇子由者反不悟而筆之於書¶
也嗚呼以是推之則亦不必問其理之是非而其増加之¶
僞迹狀明白益無所逃矣宋公之論信而有證世之惑者¶
<pb:KR4d0226_SBCK_008-4b>¶
於此其亦可以少悟也哉¶
陳請¶
　　　釋奠申禮部檢狀(見臨漳語録)¶
伏覩淳熈六年尚書禮部頒降淳熈編&KR0011;&KR0021;祀儀式内有¶
合行申請事件湏至申聞¶
一神位某近得禮部侍郎王普所著釋奠儀式考其位次¶
爵號皆與此本不同大抵此圖自東而西兩兩相對而王¶
氏本自東序一至五次西序一至五又次東廊一至卅六¶
又次西廊一至卅五次西廊泗水侯孔鯉次東廊沂水侯¶
孔伋遂連中都伯左丘明以下至賈逵又次西廊杜子春¶
以下至王安石詳此次序固不如今圖之善但此圖十哲¶
次序亦有小誤盖以論語考之當以閔損爲第一在東序¶
<pb:KR4d0226_SBCK_008-5a>¶
冉耕爲第二在西序冉雍爲第三在東序宰予爲第四在¶
西序端木賜爲第五在東序仲由爲第六在西序冉求爲¶
第七在東序言&KR0367;爲第八在西序卜啇爲第九在東序曾¶
參爲第十在西序今迺以冉雍爲第一閔損爲第三冉求¶
爲第六仲由爲第七則亦誤矣又其爵號王氏本費公爲¶
琅琊公鄭公爲東平公薛公爲下邳公齊公爲臨淄公&KR0058;¶
公爲&KR0058;陽公徐公爲彭城公衛公爲河内公吴公爲丹陽¶
公魏公爲河東公成侯爲武成侯未知孰是又按國朝㑹¶
要政和間沂水侯與泗水侯俱封仍同從祀則王氏本爲¶
得之而此圖獨闕泗水委是脫誤其左丘明以下當從此¶
圖兩兩相對但左丘明當在西廊對孔伋而荀况以下當¶
在東廊公羊髙以下當左西廊兩兩相對與此相反乃爲¶
<pb:KR4d0226_SBCK_008-5b>¶
得之耳伏乞更賜詳考改正行下¶
一祭器並依聶崇義之禮圖様式某伏見政和年中議禮¶
局鑄造&KR0021;器皆考三代器物遺法制度精宻氣象淳古足¶
見一時文物之盛可以爲後世法故紹興十五年曾有聖¶
㫖以其様制開&KR0003;印造頒付州縣遵用今州縣旣無此本¶
而所頒&KR1113;儀式印本尚仍聶氏舊圖之陋恐未爲得欲乞¶
行下所属别行圖&KR0030;鏤板頒行令州縣依凖製造其用銅¶
者許以鈆錫雜鑄收還舊本悉行毁棄更不行用¶
一釋奠時日注云仲春上丁仲秋下丁某檢凖紹興乾道¶
淳熈令並云二月八月上丁釋奠文宣王即無下丁之文¶
又嘗&KR0060;見五禮申明&KR0125;内有當時州郡申請禮局巳改下¶
丁爲上丁訖其後又見故敷文閣待制薛弼任杭州教授¶
<pb:KR4d0226_SBCK_008-6a>¶
日所申今到本州檢㝷頒&KR1113;舊本却無此條恐是前後節¶
次頒&KR1113;致有漏落&KR0005;來如&KR0041;别行鏤板即乞先於儀内改¶
下丁作上丁字仍檢申明&KR0125;内備録此條全文附載篇末¶
以證元夲之失仍下州郡有舊本處並行批鑿改正庻使¶
州縣奉行有所依據¶
一元本陳設條内著尊四犧尊四著當作犧當作象今來¶
頒降新本巳行改正而政和年中頒&KR1113;舊本尚仍其舊州¶
縣奉行不無疑惑&KR0005;來如&KR0041;别行鏤板即乞附載後来改¶
正因依於篇後或只&KR0005;某此狀全文附載仍下州郡合&KR0005;¶
舊本批鑿庻幾明白不至疑誤¶
一釋莫儀舊本鄒國公下並有舒王字今巳刪去而不著¶
其所以然者亦與舊本牴牾&KR0005;来如&KR0041;别行鏤板即乞檢¶
<pb:KR4d0226_SBCK_008-6b>¶
㑹靖康年中罷王安石配享先聖章䟽指揮並行附載仍¶
下州郡並&KR0005;舊本批鑿¶
啓¶
　　回余衡州(秀實■衡州之孫師魯家藏)¶
賦禄真祠方遂燕居之適承流巨屏莫回成命之頒顧修¶
問之未遑辱移書之先及恭惟某官受材宏偉&KR0386;德粹温¶
問學有原盡得傳家之奥要文詞甚蔚坐觀作者之典刑¶
盍升臺閣之聮猶屈江湖之守方慕先賢之治益觀羙化¶
之成鈴閤少留姑慰逺民之意璽書亟下遂還近侍之班¶
某乆仰英猷未諧良覿同寅有望儻分南服之憂歸賦可¶
期即返東臯之樂¶
　　　回王正臣(見大同集)¶
<pb:KR4d0226_SBCK_008-7a>¶
伏念行能無取藝業不脩學不足以見古人之用心徒極¶
鑚研之力仕不足以行平日之所志第勞刀筆之間至於¶
典禮義文學之官首誦說講論之事聖言高逺雖莫究於¶
指歸絶業光明庻有開於來者過勤厚意貺以華牋仰褒¶
飾之過冝顧省循而何有謹奉啓上謝¶
　　　回衆解元(以下見南康集)¶
&KR0060;審待問澤宫登名天府方幸究宣於明詔敢期誤枉於¶
華牋披味以還感藏難喻解元先輩學推庠序行著州閭¶
出膺續食之求足爲勸駕之重顧念朝家設科以取士本¶
務得賢然而學者挾䇿以讀書但期干禄伊欲一新於敝¶
俗不能無望於群公輙誦淺聞少酬盛禮惟窮理脩身之¶
要當有志於古人則尊主庇民之功庻無慚於當世¶
<pb:KR4d0226_SBCK_008-7b>¶
　　　回待&KR0024;生¶
&KR0060;審待問澤宫登名槐市方幸究宣於明詔敢期誤枉於¶
華牋披味以還感藏難喻然朝家建學養士之意正爲育¶
材而諸生辭家射䇿之心但期干禄伊欲一新於敝俗不¶
能無望於群公輙誦淺聞少酬盛禮惟古人爲巳之志當¶
有餘師則大學新民之功庻無違教¶
晦庵先生朱文公文别集卷第八¶
　　　　　　　　　　　候官縣儒學訓導劉簮校¶
#+PROPERTY: JUAN 8
#+PROPERTY: FILE SB04n0285-008晦庵先生朱文公文集續集-卷第八.
<pb:KR4d0226_SBCK_008-1a>¶
晦庵先生朱文公續集卷第八¶
　　　答折憲(名知常)¶
示及先正樞宻端明少師家傳一通拜受伏讀得以仰窺¶
精忠壯烈始終大致少慰生平尊慕鄉徃之心甚大幸也¶
顧又重勤台喻必使次輯以記埏道之碑則區區所以不¶
敢僣易以承嘉命者巳悉具前書矣今雖鐫戒益勤孝思¶
愈切然在某&KR0059;計利害之實則不能有加於前也伏惟矜¶
憐反復前&KR0003;而改圖之使得免於不韙之罪衆多之怨則¶
某不勝千萬之幸¶
　　　與黄知府¶
&KR0186;有不&KR0023;巳之懇事渉鄉閭利病&KR0020;甚迫切敢忘分守巳¶
具公劄干冐公聽幸賜采覽斟酌行下千萬幸甚前日迎¶
<pb:KR4d0226_SBCK_008-1b>¶
候之初便&KR0041;誨諭仰見仁人之心視斯人之不&KR0023;真不啻¶
&KR0002;痒疴疾痛之切其身竊意樂聞斯言不以爲罪是以敢¶
布其愚¶
撥米曲折固知仁民之切無&KR0001;吝於此况又使府自認脚¶
費此尤出於望外下邑饑民荷更生之賜感戴宜如何耶¶
儲宰行巳&KR0070;日縣郭近封可保無虞但崇化麻沙以西一¶
帶素少早田唐石乃全無之只此數十里間尚爾嗸嗸&KR0059;¶
居杜門亦不知其詳細爲如何¶
聞有臺劾亦旣施行而未有&KR0013;受亦未見章䟽遣書著衘¶
頗有所礙幸辱情照或章䟽巳報行得賜指撝錄示爲幸¶
昨&KR0041;垂示報狀極荷眷念區區尋亦巳拜恩命矣罪戾彰¶
徹固不可逃然縣宰批罷一事至乃上玷清重尤切愧恐¶
<pb:KR4d0226_SBCK_008-2a>¶
而不敢自明竊計髙明固巳洞照其實矣至於友生連坐¶
亦&KR0041;矜念委曲周至益見仁人之用心爲不可及感歎亡¶
巳¶
但旣鐫罷名書罪籍不知&KR0009;禄餘俸合與不合幇勘巳戒¶
幹人計會所司更乞台㫖稽考法令然後施行恐不應得¶
免貽後日之紛紛也¶
　　　答江清卿¶
&KR0041;喻湖北書極荷不外但年來藏拙不敢復與外事又伯¶
升書言周憲於麟之自有薦論之意而麟之不欲爲自衒¶
鬻者此意皆甚羙竊謂寧少忍之以遂麟之之髙不當共¶
爲喣濡之態以&KR0220;其一簣之功也¶
先夫人髙識懿行冝得當世大賢紀述以詔後世而尊兄¶
<pb:KR4d0226_SBCK_008-2b>¶
過聽誤以見屬自顧淺陋何以稱此然以委重之勤慕仰¶
之素勉竭其愚以承尊命謹繕冩納呈幸賜裁訂而取舎¶
之乃&KR0001;願望即不可用不必過存形迹以累先德之羙也¶
向來&KR0001;苦何疾今想巳脫然矣細觀妙畫知目疾之向平¶
爲可喜也然中年氣血非前日之比服藥亦難見効惟有¶
虗心調氣静以飬之庶或少可&KR0024;助耳¶
　　　答滕誠夫¶
部綱之役不辭而行甚善甚善親闈慈念固當眷戀然亦¶
可更以王事靡盬之義反復寛譬乃爲兩全也¶
　　　與葉彦忠¶
易傳且留是正不妨易自伏羲始畫八卦(三/畫)文王重爲六¶
十四(六/畫)作繋卦&KR0143;辭周公作繋爻辭孔子作&KR0143;(乃釋文王/之&KR0143;通謂)¶
<pb:KR4d0226_SBCK_008-3a>¶
(之/&KR0143;)象文言繫辭&KR0003;卦序卦雜卦而&KR0143;象繋辭各分上下是¶
爲十翼舊&KR0003;如此承問及之¶
示喻爲學有緒尤以爲慰且只如此用功旦夕相見却得¶
靣論也大學近脩得稍平正前本亦不能無所偏耳¶
詩傳兩本煩爲以新本校舊本其不同者依新本改正有¶
&KR0083;卅副在内恐要帖換也校時湏兩人對看一聽一讀乃¶
佳着旬日功夫當可畢也¶
　　　答李伯諌¶
某陸陸如昨無可言者兩月來修得数書亦有一二論&KR0003;¶
文字甚思與老兄評之而相望邈然又無人抄得徒此欎¶
欎想聞之亦不無歎恨也比來觀書進學誘掖後進次第¶
如何深所欲聞因書詳及之爲幸通鑑綱目三國以後草¶
<pb:KR4d0226_SBCK_008-3b>¶
藁之屬臨行忘記&KR0003;及今想隨行有的便旋付及幸甚唐¶
事巳了但欲東漢之末接三國脩之庻㡬有緒易爲力耳¶
然伯起者亦尚悠悠近㳺誠之(伯鈞/之子)相過開爽可喜渠南¶
北事甚熟或取過伯起者託渠料理也¶
某碌碌之况巳具前書通鑑文字近方得暇脩得数卷南¶
北朝者伯起不承當巳託元善矣度渠必能成之但見脩¶
者巳殊費功夫蓋舊看正史不熟倉卒無討頭處計今秋¶
可了見到者餘者望早付及此間杜門山中尚不能免賔¶
客書問之擾想官下少暇也壁記巳在前書中但齋記未¶
成耳惡扎不堪用不&KR0002;别託善書者書之也周翰書詞傾¶
倒相與甚至恨未識靣耳子禮兄金渠巳認還七月以後¶
息錢矣但書肆狼狽日甚深用&KR0018;愧要之此等自非吾曹¶
<pb:KR4d0226_SBCK_008-4a>¶
所當爲冝其至此但恨収拾得又不好愈使人意不滿耳¶
楊州書巳别付逓去彼此各是破戒甚覺難措辭也此事¶
長沙必能爲辨吾人徒自擾擾未必有益第好&KR0015;耳因書¶
亦當督之也¶
通鑑諸書全不得下功前此却脩得&KR0051;事粗定條例因事¶
參考亦頗詳宻但&KR0051;事最末兩三卷未到故前書奉速今¶
承喻巳&KR0009;少輿處必是少輿遺下不曽送來也此亦不難¶
俟卒成之耳宋以後事分屬張元善巳脩得大字數卷來¶
尚未得&KR0039;勘&KR0002;得年歳間無出入有人抄冩此甚不難了¶
但恐不得如人意耳六象似亦送少輿不知何故未到俟¶
别摹去近得曲江濂溪象比舊傳南安本殊丰厚精彩亦¶
當改正也讀易想有味有可論者便中語及爲幸¶
<pb:KR4d0226_SBCK_008-4b>¶
欽夫此數時常得書論述甚多言仁及江西所刋太極解¶
蓋屡勸其収起印板似未甚以爲然不能深論也大抵近¶
日議論語孟解巳見一二篇雖無鄉時過髙之失而寛縱¶
草率絶難&KR0039;檢不知何故如此無由相見殊使人憂之長¶
沙書來&KR0003;又分門編本朝事及作論篤一書雖盗跖之言¶
有可取者亦載其中不知作此等文字是何意思使人都¶
理會不下因書蓋略諷之不知又以爲然否也書肆之敗¶
始謀不&KR0391;理必至此無可言者旣敗之後紛紛口語互相¶
排撃更不可理會幸巳自脫去不能復問晦伯必自報去¶
某於此却似放得下但焉謖未易根究耳一&KR0015;所示近文¶
甚佳但似太髙不着題大凡立言要湏因人變化而無包¶
含不盡處乃爲善言耳向見欽夫文字病痛正是如此也¶
<pb:KR4d0226_SBCK_008-5a>¶
近有文字&KR0070;篇及與伯恭問答&KR0070;條偶當入城未能&KR0009;徃¶
少懇欲煩爲尋訪龎安常難經&KR0003;及聞别有論醫文字頗¶
多得并爲訪問傳得一本示及爲幸¶
　　　答趙景昭¶
减稅文字不知巳遣行未今再遣此人去漕司取申省狀¶
恐未遣可就付也今日風色甚佳而情思益憒憒臨風永¶
歎不知&KR0001;言¶
　　　答毛朋夀¶
向見季通&KR0003;甚俊敏更能勉力操脩以世家學爲佳耳¶
大學文字季通者尚未爲定本旦夕當取來更爲改正乃¶
可傳也場屋之文固知賢者未能免俗然先有以立乎其¶
大者然後出而應之則得失榮枯不能爲吾累矣不識髙¶
<pb:KR4d0226_SBCK_008-5b>¶
明以爲如何¶
就&KR0024;逺行爲榮親計此意甚羙然古人亦有所謂不以得¶
於外者爲親榮者亦不可不知也¶
　　　答馬竒之(椅/獨至至字疑)¶
某衰晚疾病待盡朝夕無足言者細讀來示備詳别後進¶
學不倦之意世間萬事湏&KR0119;變㓕不足置&KR0909;中惟有致知¶
力行修身俟死爲究竟法耳余正父愽學强志亦不易得¶
禮書中間啇量多未合處近方見其成編比舊無甚改易¶
所謂獨至無助者誠然然渠亦豈容它人之助也此間所¶
集諸家雜&KR0003;未能如彼之好然儀禮正經叚落注䟽却差¶
明白但功力頗多而衰病耗昏朋友星散不能得了耳啇¶
伯時時得書講論精宻誠可嘉尚李敬子堅苦有志尤不¶
<pb:KR4d0226_SBCK_008-6a>¶
易得近與諸人皆巳歸只有建昌二吕在此蚤晚講論粗¶
有條理足慰岑寂也¶
　　　與王撫州(阮字南卿)¶
南北形象雖在逺方無由究悉然大槩亦可意料目前固¶
非危機交急之時其爲長慮郤顧亦豈一無可施設者竊¶
計方規素定其&KR0001;區畫必有次第幸&KR0041;見告乃荷不鄙也¶
某今年公&KR0059;之年皆七十矣疾病益衰氣痞滿腹足弱筋¶
攣不能轉動跬歩之間亦湏人扶乃能自致閑廢之餘固¶
無職事可効但尚忝階官義當納禄又不敢自通牋奏懇¶
求州郡累月僅得一申省狀方此發去而聞臺評巳及此¶
事其間詞語不無深意矣未知所請竟復如何然幸巳少¶
伸巳志即此外一切不復計也老兄氣軆從來清徤今尚¶
<pb:KR4d0226_SBCK_008-6b>¶
只如舊時否宣布之餘何以爲樂想見彎弓盤馬横槊賦¶
詩正自不减當年湖海之氣也此人趙雯相隨頗乆今因¶
其省親江淮間附此問訊其人恐有可驅使處得&KR0032;戯下¶
幸甚¶
　　　與長子受之¶
早晚授業請益隨衆例不得怠慢日間思索有疑用&KR0125;子¶
　隨手劄記候見質問不得放過所聞誨語歸安下處思¶
　省要切之言逐日劄記歸日要看見好文字亦録取歸¶
來¶
不得自擅出入與人徃還初到問先生有合見者見之不¶
　令見則不必徃人來相見亦啓禀然後徃報之此外不¶
　得出入一歩居處湏是居敬不得倨肆惰慢言語湏要¶
<pb:KR4d0226_SBCK_008-7a>¶
　諦當不得戯&KR0015;喧譁¶
凡事謙恭不得尚氣凌人自取恥辱¶
不得飲酒荒思廢業亦恐言語差錯失巳忤人尤當深戒¶
不可言人過惡及&KR0003;人家長短是非有來告者亦勿酬荅¶
(於先生之前尤不/可&KR0003;同學之短)¶
交遊之間尤當審擇雖是同學亦不可無親䟽之辨此皆¶
　當請於先生聽其&KR0001;教大凡敦厚忠信能攻吾過者益¶
　友也其謟䛕輕薄傲慢䙝狎導人爲惡者損友也推此¶
　求之亦自合見得五七分更問以審之百無所失矣但¶
　恐志趣卑凡不能克巳從善則益者不期䟽而日逺損¶
者不期近而日親此湏痛加檢&KR0039;而矯革之不可荏苒¶
漸習自趍小人之域如此則雖有賢師長亦無救㧞自¶
<pb:KR4d0226_SBCK_008-7b>¶
家處矣¶
見人嘉言善行則敬慕而紀録之見人好文字勝巳者則¶
　借來熟看或傳錄之而咨問之思與之齊而後巳(不拘/長少)¶
(惟善/是取)¶
　　以上數條切冝謹守其&KR0001;未及亦可據此推廣大抵¶
　　只是勤謹二字循之而上有無限好事吾雖未敢言¶
　　而竊爲汝願之反之而下　有無限不¶
　　好事吾雖不欲言而未免爲汝憂之也蓋汝&KR0002;好學¶
　在家足可讀書作文講明義理不待逺離&KR0176;下千里¶
　　從師汝旣不能如此即是自不好學巳無可望之理¶
　　然今遣汝者恐汝在家汨於俗務不得專意又父子¶
　　之間不欲晝夜督責及無朋友聞見故令汝一行汝¶
<pb:KR4d0226_SBCK_008-8a>¶
　&KR0002;到彼能&KR0108;然勇爲力改故習一味勤謹則吾猶有¶
　望不然則徒勞費只與在家一般他日歸來又只是¶
　舊時伎倆人物不知汝將何靣目歸見父母親戚郷¶
　黨故舊耶念之念之夙興夜&KR0304;無忝爾所生在此一¶
　　行千萬弩力¶
到婺州先討店&KR0096;歇泊定即盥櫛具刺去見吕正字初見¶
　　便禀某以大人之命逺來親依先生講席之下禮合¶
　　展拜儻蒙収留伏乞端受便拜兩拜如未受即再致¶
　　懇云未&KR0041;納拜不勝皇恐更望先生尊慈特賜容納¶
　　况某於門下自先祖父以來事契深厚切望垂允又¶
　　再拜起問寒暄畢又進言某晚學小生乆聞先生徳¶
　　義道學之盛今日幸得瞻拜不勝慰幸坐定茶畢再¶
<pb:KR4d0226_SBCK_008-8b>¶
　　起叙晚學無知大人遣來從學之意竊聞先生至誠¶
　　樂育願賜開&KR0098;使某得早晚親炙不勝幸甚又云來¶
　　時大人拜意有書投納即出書投之又進&KR0003;大人再¶
　　令拜禀限以地逺不得瞻拜&KR0048;中公几筵今有香一¶
　　炷令某拜獻今參拜之初未敢遽請容來日再詣門¶
　　下令弟宣教大人亦有書并俟來日請見靣納揖退¶
　　略就坐又揖而起(如問它事即随事&KR0063;荅如將来&KR0043;/食即云大人書中巳具禀更聴尊)¶
(㫖)次日將香再去仍具刺并以刺謁其弟(問㸔同居/有㡬子弟)¶
(皆見之只問門下人可/知也見其兄弟皆拜)茶罷便起禀某昨日禀知乞¶
　　詣靈筵瞻拜更俟尊命如引入即詣靈前再拜焚香¶
　　又再拜訖拜其兄弟兩拜進&KR0003;大人致問昨聞&KR0048;中¶
　　丈丈奄弃明時限以地逺不&KR0023;奔慰不勝慘愴之私¶
<pb:KR4d0226_SBCK_008-9a>¶
　　令某拜禀切望以時節哀爲道自愛又再拜趍出(如/問)¶
(就學&KR0043;食去處即&KR0003;昨&KR0041;喻潘丈教授許借安泊大/人之意不敢以某乆累其家恐兩不穩便巳自有書)¶
(與之只欲就其家借一空闊房舎或近宅屋宇安下/不知尊意如何㸔&KR0003;如何如今相見即借人出去併)¶
(問其兄弟㡬人并見之如不問即且去俟午間再去/見問此事見潘丈亦如此&KR0003;大抵禮數務要恭謹詳)¶
(緩不要張/皇顛錯)¶
何丈托問婺州&KR0009;居前軰有姜子方者是李中書之甥在¶
　　婺州住建炎間曽從馬殿院伸辟爲撫喻司屬官今¶
　　其家有何子弟¶
間見先生&KR0003;吾問宗留守家子弟聞多有在婺州者其家¶
　　記録留守公事頗詳不知可託借傳一本否墓誌亦¶
　　是曽侍中作吕家必有本也¶
　　　韋齋與祝公書跋¶
<pb:KR4d0226_SBCK_008-9b>¶
　松奉嬢子幸安小五娘九月十五日午時免娠生男子¶
　幸皆安樂自去年十二月初在建州權職官聞有虜&KR0016;¶
　自江西入邵武者遂棄所攝携家上政和寓壟寺五月¶
　初間龔儀叛兵燒處州入龍泉買舟倉皇携家下南劒¶
　入尤溪而某自以单車下福唐見程帥在福唐聞賊兵¶
　破松溪隘駸駸東下巳入建州攻南劒甚急又匆匆自¶
　間道還尤溪六月十四日早到縣而賊兵巳在十&KR0070;里¶
　外矣幸二舎弟巳般家深遯是日即刻與縣官同走至¶
　家間所遁處賊在延平爲官軍所破倉皇自山路欲遁¶
　下漳泉至此非其本心也過縣更不駐不甚害人亦不¶
　縱火家中上下幸皆無恙而隨行及留寓舎中衣服文¶
　字之&KR0011;皆無所損失比他人爲尤幸也七月間方還縣¶
<pb:KR4d0226_SBCK_008-10a>¶
　而甌寧土冦范汝爲者出没建劒之間其衆&KR0070;千官軍¶
　遇之輙潰諸司不免請官招安巳還狀受犒設將散其¶
　衆無何大兵自會稽來必欲進計昨日方報大兵冐昧¶
　入賊巢䘮失&KR0070;千人賊&KR0020;又震大略自今夏以來未甞¶
　有一枕之安此懐如何得程夀隆近書云郷里頗擾擾¶
　不詳言其故度切近江淛其可憂當不啻此惟聚糧深¶
　遯勿以一豪珍幣自隨乃爲上䇿此中雖城居但日夕¶
　爲遁入深山之計生意草草凡事苟且不知百年未滿¶
　之間如此者更㡬時而後定邪來書謂某&KR0180;於從仕非¶
　也中世士大夫以官爲家如農夫之於田其敢惰邪但¶
　未能赴行在間閩中&KR0001;有不過權局逺不過三五月道¶
　里有逺近便不便携家即厚費獨行又非便是以且此¶
<pb:KR4d0226_SBCK_008-10b>¶
跧藏意亦欲俟來春無事一走㑹稽别當奉報晉道帥¶
　福辟得一貟屬官湏京朝官大年又未曽參部一切差¶
遣皆礙是以皆參差也裘四乆此頗忠戇可任旣忤逢¶
年當擾攘中遂不告而去情理不復可耐今此復來察¶
其意色不復可制蓄毎日来就食而夜&KR0043;客舎然地逺¶
　難得人力來徃彼此資以通耗且羇縻不絶猶冀尚可¶
鞭䇿耳方賊至六月間在村中裘四亦在彼&KR0070;使人呼¶
　之不至却妄云某在福唐未還又云賊破福州皆妄言¶
　也婺源先廬所在興&KR0304;未嘗忘也來書相勸以歸當俟¶
　　國家克復中州南北大定歸未晚也¶
内弟祝康國出示先君子與外大父書熹之不肖於是始¶
生故書中及之今六十有四年捧玩手澤涕血交零敬書¶
<pb:KR4d0226_SBCK_008-11a>¶
其後而歸之紹熈癸丑十二月七日&KR0012;朝散郎秘閣脩撰¶
主管南京鴻慶宫熹謹書¶
　　　跋韋齋書昆陽賦¶
爲兒甥讀光武紀至昆陽之&KR0062;熹問何以能&KR0002;是爲道梗¶
槩欣然領解故書蘇子瞻昆陽賦&KR0140;之子瞻作此賦時方¶
二十一二歳耳筆力豪壯不减司焉相如也(韋齋)¶
　紹興庚申熹年十一歳先君罷官　行朝來寓建陽登¶
　髙丘氏之居暇日手書此賦以授熹爲&KR0003;古今成敗興¶
　亡大致慨然乆之於今忽忽五十有九年矣病中因覧¶
　蘇集追念疇昔如昨日事而&KR0012;露之餘霜露永感爲之¶
　泫然流涕不能自巳復書此以示兒軰云慶元戊午四¶
　月朔旦¶
<pb:KR4d0226_SBCK_008-11b>¶
　　　䟦陸務觀詩¶
漠漠炊煙村逺近鼕鼕儺鼓埭西東三乂古路殘蕪裏一¶
曲清江淡靄中外物巳忘如敝屣此身無伴等覊鴻天寒¶
寂寞籬門晚又見浮生一嵗窮¶
　　季扎聞歌小雅而識其思而不貳怒而不傷者近世¶
　　東坡公讀桞子厚南澗中題乃得其憂中有樂樂中¶
　　有憂者而深悲之放翁之詩如此後之君子其必有¶
　　以處之矣慶元巳未七月二十日雲谷老人觀陳希¶
　　真&KR0001;蔵爲記其後¶
　　　䟦魏丞相使虜帖¶
内脩政事外攘夷狄復文武之境&KR0095;會諸侯于東都此¶
夀皇帝當日之本心也屈巳和戎豈其&KR0023;巳然非丞相夀¶
<pb:KR4d0226_SBCK_008-12a>¶
春公之&KR0055;謀壯節猶㡬不足以成之豈興事造功之果爲¶
不易耶公之子熊夣出此宸翰以示臣熹適當奉諱之後¶
捧玩摧裂涕泗交零謹拜手稽首而識其下方云¶
晦庵朱先生文公續集卷八¶
<pb:KR4d0226_SBCK_008-12b>¶
¶
　　　　　　　　　　　　　　　　閩縣學訓導何器校¶
