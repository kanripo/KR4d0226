# -*- mode: mandoku-view -*-
#+TITLE: 晦庵集
#+DATE: 2015-09-23 10:22:47
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 85

<md:KR4d0226_SBCK_085-1a>¶
　啓　婚書　上梁文¶
　　　講座銘¶
紹興二十三年新安朱熹仲晦来為吏於同安而兼領
其¶學事越明年五月新作講座以臨諸生顧其所以作
之意¶不可以不銘銘曰¶
師道絶塞以圮其居今其言言亦莫我敢都前聖後師
<pb:KR4d0226_WYG_085-1b>
文¶不在兹如或見之有儼其思立之堂壇惟以有嚴厥
臨孔¶昭式訛爾瞻¶
　　　四齋銘¶
　　　　志道¶
曰趨而挹者孰履而持曰飢而寒者誰食而衣故道也
者<md:KR4d0226_SBCK_085-1b>¶不可須臾離子不志於道獨㒺罔其何之¶
　　　　據徳¶
語道術則無往而不通談性命則疑獨而難窮惟其厚
<pb:KR4d0226_WYG_085-2a>
於¶外而薄於内故無地以崇之¶
　　　　依仁¶
舉之莫能勝行之莫能至雖欲依之安得而依之為仁
由¶已而由人乎哉雖欲違之安得而違之¶
　　　　㳺藝¶
禮云樂云御射數書俯仰自得心安體舒是之謂㳺以
㳺¶以居鳴呼㳺乎非有得於内孰能如此其從容而有
餘乎
<pb:KR4d0226_WYG_085-2b>
　　　鼓銘¶
擊之鏜兮朝既暘兮巧趨蹌兮<md:KR4d0226_SBCK_085-2a>¶　　　至樂齋銘¶
　葉學古讀書蕭寺取歐陽子詩語名其室曰至樂紫
　陽¶朱熹仲晦父實為之銘¶
呻吟北窓氣鬱不舒我讀我書如病得甦客問此書中
作¶何味君乃嗜之如此其至趣為子語無味乃然是有
味者¶乃㾞乃羶天下之樂我不敢知至歐陽子乃敶斯
<pb:KR4d0226_WYG_085-3a>
詩我思¶古人實感我心惟曰愔愔式鈎且深¶
　　　南劍州尤溪縣學明倫堂銘¶
天敘有典匪學弗明我作此堂大猷是經匪忠曷勸匪
孝¶曷程咨爾學子永觀厥成¶
　　　又四齋銘¶
　　　　崇徳<md:KR4d0226_SBCK_085-2b>¶尊我徳性希聖學兮玩心神明蛻汚濁兮¶
　　　　廣業
<pb:KR4d0226_WYG_085-3b>
樂節禮樂道中庸兮克勤小物奏膚公兮¶
　　　　居仁¶
勝已之私復天理兮宅此廣居純不已兮¶
　　　　由義¶
羞惡爾汝勉擴充兮遵彼大路行無窮兮¶
　　　學古齋銘¶
　浦城周侯嗣恭葺其先大父徽猷公所作學古齋以
　教¶齊宗族子弟新安朱熹為題其榜周侯又来請銘
<pb:KR4d0226_WYG_085-4a>
　則推¶其意乃作銘曰¶
相古先民學以為已今也不然為人而已為已之學先
誠<md:KR4d0226_SBCK_085-3a>¶其身君臣之義父子之仁聚辨居行無怠無忽至足
之餘¶澤及萬物為人之學&KR0177;然春華誦數是力纂組是
誇結駟¶懐金煌煌煒煒世俗之榮君子之鄙維是二者
其端則微¶眇綿弗察胡越其歸卓哉周侯克承先志日
新此齋以迪¶来裔此齋何有有圖有書厥裔斯何衣冠
進趨夜思晝行¶咨詢謀度絶今不為惟古是學先難後
<pb:KR4d0226_WYG_085-4b>
獲匪亟匪徐我其¶銘之以警厥初¶
　　　尊徳性齋銘¶
　内弟程允夫以道問學名齋予謂當以尊徳性易之
　允¶夫請銘因為作此¶
維皇上帝降此下民何以予之曰義與仁維義與仁維
帝¶之則欽斯承斯猶懼弗克孰昏且狂茍賤汙卑淫視
傾聴<md:KR4d0226_SBCK_085-3b>¶惰其四肢䙝天之明慢人之紀甘此下流衆惡之
委我其¶監此祇栗厥心有幽其室有赫其臨執玉奉盈
<pb:KR4d0226_WYG_085-5a>
須臾顛沛¶任重道逺其敢或怠¶
　　　敬恕齋銘¶
　莆陽陳師中讀書之室新安朱熹題以敬恕且為之
　銘¶
出門如賓承事如祭以是存之敢有失墜已所不欲勿
施¶于人以是行之與物皆春胡世之人恣已窮物惟我
所便¶謂彼奚䘏孰能反是斂焉厥躬于牆于羮仲尼仲
弓内順¶于家外同于邦無小無大㒺時怨恫為仁之功
<pb:KR4d0226_WYG_085-5b>
曰此其極¶敬哉恕哉永永無斁¶
　　　求放心齋銘¶
　番陽程正思作求放心齋汪子卿祝汝玉既為之銘
　新<md:KR4d0226_SBCK_085-4a>¶安朱熹掇其遺意復為作此¶
天地變化其心孔仁成之在我則主于身其主伊何神
明¶不測發揮萬變立此人極晷刻放之千里其奔非誠
曷有¶非敬曷存孰放孰求孰亡孰有屈伸在臂反覆惟
手防微¶謹獨兹守之常切問近思曰惟以相之
<pb:KR4d0226_WYG_085-6a>
　　　書字銘¶
　明道先生曰某書字時甚敬非是要字好只此是學¶
握管濡毫伸紙行墨一在其中㸃㸃畫畫放意則荒取
妍¶則惑必有事焉神明厥徳¶
　　　劉屛山復齋蒙齋二琴銘¶
　屏山先生之琴二其嗣子玶葆藏之門人朱熹敬為
　作¶銘<md:KR4d0226_SBCK_085-4b>¶匪金匪石含玉真兮雷伏于腹閟其神兮砰然一作萬
<pb:KR4d0226_WYG_085-6b>
物¶皆春兮我覿器寳懐若人兮主静觀復修厥身兮與
時偕¶屈而不及其伸兮(復/齋)¶
抑之幽然者若直其遇險而止寫之泠然者若導其出
山¶之泉盖先生之言不可得而聞矣若其亨貞之意則
託兹¶器而猶傳(蒙/齋)¶
　　　黄子厚琴銘¶
　黄子琴號純古晦翁銘之¶
無名之樸子所琴兮扣之而鳴獲我心兮杳而弗黙麗
<pb:KR4d0226_WYG_085-7a>
弗¶淫兮維我知子山髙而水深兮¶
　　　紫陽琴銘¶
養君中和之正性禁爾忿欲之邪心乾坤無言物有則
我<md:KR4d0226_SBCK_085-5a>¶獨與子鈎其深¶
　　　尺銘¶
有矗其經有棘斯緯字體變化忽與神㑹倨句如矩其
繩¶則直我端我躬允相兹尺¶
　　　又
<pb:KR4d0226_WYG_085-7b>
魯曽氏作斯器正文字畀来系¶
　　　窗銘¶
言思毖動思躓過思棄端爾躬正爾容一爾衷¶
　　　寫照銘¶
乾道九年嵗在癸巳予年四十有四而容髪凋悴遽已
如¶此然亦將修身以畢此生而已無他念也福唐(闕/)
元為¶予寫照因銘其上以自戒云<md:KR4d0226_SBCK_085-5b>¶(闕/)
端爾躬肅爾容檢於外一其中力於始遂其終操有要
<pb:KR4d0226_WYG_085-8a>
保¶無窮¶
　　　題魏府藏趙公飲器¶
趙公飲器魏府藏我思兩公愛甘棠惟魏子孫寳無斁
敬¶奉其盈如弗克平陵朱熹拜手書¶
　　　魏國公府犀爵銘(丞相趙公/所餽公者)¶
天水公屹堂堂舉兕爵孰敢當惟魏公一心膂受蔵之
永¶終古後之人奉其盈如不克視熹銘¶
　　　懐玉硯銘
<pb:KR4d0226_WYG_085-8b>
我輯墜簡大法以存孰摯其寳使與斯文㸃染之餘往
夀¶逋客墨爾毫端毋俾𤣥白(慶元丁巳/三月庚子)¶
　懐玉南谿近出此石徐斯逺以予方討禮篇持以為
　贈<md:KR4d0226_SBCK_085-6a>¶㑹分半稿以属吕子約於髙安因掇寄之慶元强
　圉大¶荒落日南至晦翁記¶
　　　藏書閣書厨字號銘¶
於穆元聖繼天測靈出此謨訓恵我光明永言寳之匪
金¶厥籝含英咀實百世其承
<pb:KR4d0226_WYG_085-9a>
　　　敬齋箴¶
　讀張敬夫主一箴掇其遺意作敬齋箴書齋壁以自
　警¶云¶
正其衣冠尊其瞻視&KR0343;心以居對越上帝足容必重手
容¶必恭擇地而蹈折旋蟻封出門如賓承事如祭戰戰
兢兢¶罔敢或易守口如瓶防意如城洞洞屬屬罔敢或
輕不東¶以西不南以北當事而存靡他其適弗貳以二
弗參以三<md:KR4d0226_SBCK_085-6b>¶惟精惟一萬變是監従事於斯是曰持敬動
<pb:KR4d0226_WYG_085-9b>
静無違表裏¶交正須臾有間私欲萬端不火而熱不冰
而寒毫釐有差¶天壤易處三綱既淪九法亦斁於乎小
子念哉敬哉墨卿¶司戒敢告靈臺¶
　　　調息箴¶
鼻端有白我其觀之隨時隨處容與猗移静極而嘘如
春¶沼魚動極而翕如百蟲蟄氤氲開闢其妙無窮孰其
尸之¶不宰之功雲卧天行非予敢議守一處和千二百
嵗
<pb:KR4d0226_WYG_085-10a>
　　　易五贊¶
　　　　原象¶
太乙肇判隂降陽升陽一以施隂兩而承惟皇昊羲仰
觀¶俯察竒耦既陳兩儀斯設既榦乃支一各生兩隂陽
交錯<md:KR4d0226_SBCK_085-7a>¶以立四象竒加以竒曰陽之陽竒而加耦陽隂以
章耦而¶加竒隂内陽外耦復加耦隂與隂㑹兩一既分
一復生兩¶三才在目八卦指掌竒竒而竒初一曰乾竒
竒而耦兌次¶二焉竒耦而竒次三曰離竒耦而耦四震
<pb:KR4d0226_WYG_085-10b>
以隨耦竒而竒¶巽居次五耦竒而耦坎六斯睹耦耦而
竒艮居次七耦耦¶而耦八坤以畢初畫為儀中畫為象
上畫卦成人文斯朗¶因而重之一貞八悔六十四卦由
内達外交易為體往此¶来彼變易為用時静而動降帝
而王傳夏厯商有占無文¶民用弗彰文王繫彖周公繫
爻視此八卦二純六交乃乾¶斯父乃坤斯母震坎艮男
巽離兑女離南坎北震東兑西¶乾坤艮巽位以四維建
官立師命曰周易孔聖傳之是為¶十翼遭秦弗燼及宋
<pb:KR4d0226_WYG_085-11a>
而明邵傳羲畫程演周經象陳數列<md:KR4d0226_SBCK_085-7b>¶言盡理得彌億萬
年永著常式¶
　　　　述㫖¶
昔在上古世質民淳是非莫别利害不分風氣既開乃
生¶聖人聰明睿智出類超羣仰觀俯察始畫竒耦教之
卜筮¶以㫁可否作為君師開鑿户牖民用不迷以有常
守降及¶中古世變風移淳澆質喪民偽日滋穆穆文王
身蒙大難¶安土樂天惟世之患乃本卦義繫此彖辭爰
<pb:KR4d0226_WYG_085-11b>
及周公六爻¶是資因事設教丁寧詳密必中必正乃亨
乃吉語子惟孝¶語臣則忠鈎深闡微如日之中暨乎末
流淫于術數僂句¶成欺黄裳亦誤大哉孔子晚好是書
韋編既絶八索以袪¶乃作彖象十翼之篇専用義理發
揮經言居省象辭動察¶變占存亡進退陟降飛&KR0343;曰毫
曰釐匪差匪謬加我數年<md:KR4d0226_SBCK_085-8a>¶庶無大咎恭惟三古四聖一
心垂象炳明千載是臨惟是¶學者不本其初文辭象數
或肆或拘嗟予小子既微且陋¶鑚仰沒身奚測奚究匪
<pb:KR4d0226_WYG_085-12a>
警滋荒匪識滋漏維用存疑敢曰¶垂後¶
　　　　明筮¶
倚數之元參天兩地衍而極之五十乃備是曰大衍虚
一¶無為其為用者四十九蓍信手平分置右於几取右
一蓍¶掛左小指乃以右手揲左之䇿四四之餘歸之于
扐初扐¶左手無名指間右䇿左揲將指是安再扐之竒
通掛之筭¶不五則九是謂一變置此掛扐再用存䇿分
掛揲歸復準¶前式三亦如之竒皆四八三變既備數斯
<pb:KR4d0226_WYG_085-12b>
可察數之可察¶其辨伊何四五為少八九為多三少為
九是曰老陽三多<md:KR4d0226_SBCK_085-8b>¶為六老隂是當一少兩多少陽之七
孰八少隂少兩多一¶既得初爻復合前蓍四十有九如
前之為三變一爻通十¶八變六爻發揮卦體可見老極
而變少守其常六爻皆守¶彖辭是當變視其爻兩兼首
尾變及三爻占兩卦體或四¶或五視彼所存四二五一
二分一専皆變而他新成舊毁¶消息盈虚捨此視彼乾
占用九坤占用六泰愕匪人姤喜¶来復
<pb:KR4d0226_WYG_085-13a>
　　　　稽類¶
八卦之象説卦詳焉考之於經其用弗専彖以情言象
以¶象告惟是之求斯得其要乾健天行坤順地從震動
為雷¶巽入木風坎險水泉亦雲亦雨離麗文明電日而
火艮止¶為山兑説為澤以是舉之其要斯得凡卦六虚
竒耦殊位<md:KR4d0226_SBCK_085-9a>¶竒陽耦隂各以其類得位為正二五為中二
臣五君初始¶上終貞悔體分爻以位應隂陽相求乃得
其正凡陽斯淑¶君子居之凡隂斯慝小人是為常可類
<pb:KR4d0226_WYG_085-13b>
求變非例測非常¶曷變謹此為則¶
　　　　警學¶
讀易之法先正其心肅容端席有翼其臨于卦于爻如
筮¶斯得假彼象辭為我儀則字從其訓句逆其情事因
其理¶意適其平曰否曰臧如目斯見曰止曰行如足斯
踐毋寛¶以略毋密以窮毋固而可毋必而通平易從容
自表而裏¶及其貫之萬事一理理定既實事来尚虚用
應始有體該¶本無稽實待虚存體應用執古御今由静
<pb:KR4d0226_WYG_085-14a>
制動潔静精微¶是之謂易體之在我動有常吉在昔程
氏繼周紹孔奥㫖<md:KR4d0226_SBCK_085-9b>¶宏綱星陳極拱惟斯未啟以俟後人
小子狂簡敢述而申¶之¶
　　　復卦贊¶
萬物職職其生不窮孰其尸之造化為工隂闔陽開一
静¶一動於穆無疆全體妙用奚獨於斯&KR0343;陽壯隂而曰
昭哉¶此天地心盖翕無餘斯闢之始生意蓊然具此全
美其在¶于人曰性之仁斂蔵方寸包括無垠有茁其萌
<pb:KR4d0226_WYG_085-14b>
有惻其隠¶于以充之四海其準曰惟兹今眇綿之間是
用齋戒掩耳¶閉闗仰止羲圖稽經協傳敢賛一辭以詔
無倦¶
　　　六先生畫像賛¶
　　　　濂溪先生¶
道喪千載聖逺言湮不有先覺孰開我人書不盡言圖
不<md:KR4d0226_SBCK_085-10a>¶盡意風月無邊庭草交翠¶
　　　　明道先生
<pb:KR4d0226_WYG_085-15a>
揚休山立玉色金聲元氣之㑹渾然天成瑞日祥雲和
風¶甘雨龍徳正中厥施斯普¶
　　　　伊川先生¶
規員矩方繩直準平允矣君子展也大成布帛之文菽
粟¶之味知徳者希孰識其貴¶
　　　　康節先生¶
天挺人豪英邁盖世駕風鞭霆厯覽無際手探月窟足
躡¶天根閑中今古醉裏乾坤
<pb:KR4d0226_WYG_085-15b>
　　　　横渠先生¶
早悦孫吳晚逃佛老勇撤&KR0399;比一變至道精思力踐妙
契<md:KR4d0226_SBCK_085-10b>¶疾書訂頑之訓示我廣居¶
　　　　洓水先生¶
篤學力行清修苦節有徳有言有功有烈深衣大帶張
拱¶徐趨遺象凛然可肅薄夫¶
　　　張敬夫畫象賛¶
　亡友荆州牧張侯敬夫畫象新安朱熹為之賛曰
<pb:KR4d0226_WYG_085-16a>
擴仁義之端至於可以彌六合謹善利之判至於可以
析¶秋毫拳拳乎其致主之切汲汲乎其幹父之勞仡仡
乎其¶任道之勇卓卓乎其立心之髙知之者識其春風
沂水之¶樂不知者以為湖海一世之豪彼其揚休山立
之姿既與¶其不可傳者死矣觀於此者尚有以卜其見
伊吕而失蕭¶曹也耶<md:KR4d0226_SBCK_085-11a>¶　　　吕伯恭畫象贊¶
　括蒼潘君叔度畫其先師東莱吕氏伯恭父之象于
<pb:KR4d0226_WYG_085-16b>
　可¶菴退老堂之上曰使西河之民毋疑我於夫子也
　属其¶友朱熹賛之為作詞曰¶
以一身而備四氣之和以一心而涵千古之祕推其有
足¶以尊主而庇民出其餘足以範俗而垂世然而狀貌
不踰¶於中人衣冠不詭於流俗迎之而不見其来隨之
而莫睹¶其躅矧是丹青孰形心曲惟嘗見之者於此而
復見之焉¶則不但遺編之可續而已也¶
　　　陳明仲畫象賛
<pb:KR4d0226_WYG_085-17a>
　故候官大夫陳君明仲之象友人朱熹仲晦父賛之
　曰¶
介然而不使人忌者其自持之謹温然而不使人狎者
其<md:KR4d0226_SBCK_085-11b>¶汎愛之和其仕也自詭以循良之最其學也自期以
徳行¶之科嗚呼孰謂其齎此志而中道以沒使吾老於
其里而¶不得為東阡北陌之經過也耶¶
　　　程正思畫象賛¶
　程君正思畫象朱仲晦父作賛
<pb:KR4d0226_WYG_085-17b>
嗚呼正思退然如不勝衣而自勝有以舉烏獲之任言
若¶不出諸口而衞道有以摧髠衍之鋒俛焉曰有孳孳
者吾¶方未見其止乃一朝而至此則天曷為而不假之
夀以成¶其終嗚呼此猶未足以見其七分之貌来者亦
姑以是而¶想象其遺風紹熙壬子重陽前一月書(月字/疑日)
(字之/誤)¶
　　　書畫象自警¶
從容乎禮法之場沈&KR0343;乎仁義之府是予盖將有意焉
<pb:KR4d0226_WYG_085-18a>
而<md:KR4d0226_SBCK_085-12a>¶力莫能與也佩先師之格言奉前烈之餘矩惟闇然
而自¶修或庶㡬乎斯語¶
　　　聚星亭畫屏賛(并/序)¶
　按世説陳太丘詣荀朗陵貧儉無僕役乃使元方將
　車¶季方持杖従後長文尚小載著車中(後漢書曰陳/實字仲弓潁)
　(川許人嘗¶為聞喜令遷太丘長修徳清静百姓以安/後以黨人連及逮捕人多逃避求免實曰我不就獄)
　(衆無所恃乃請¶囚焉遇赦得出宦者張讓權傾天下/父死歸葬潁川名士無往弔者而實獨弔焉後復誅)
　(黨人讓以實故多所¶全宥實在鄉閭平心率物或有/争訟輒求判正曉譬曲直退無怨者黨禁解累徵不)
<pb:KR4d0226_WYG_085-18b>
　(起年八十四卒諡曰文範¶先生又曰荀淑字季和潁/川潁隂人也少有髙行博學而不好章句州里稱其)
　(知人李固李膺皆師宗之舉賢¶良方正對䇿譏刺貴/倖梁冀忌之出補朗陵侯相莅事明理稱為神君棄)
　(官而歸閑居養志又曰陳紀字元方¶實長子也至徳/絶俗與實髙名並著而弟諶字季方又配之每宰府)
　(辟召羔雁成羣世號三君百城皆/圖畫紀¶子羣字長文為魏司空)既至荀使叔慈應
　門慈明行酒餘六龍下<md:KR4d0226_SBCK_085-12b>¶食文若亦小坐著膝前(荀淑/有八)
　(子儉緄靖燾注爽肅敷居西豪里縣令苑康曰昔髙/¶陽氏有才子八人遂署其里為髙陽里時人號曰八)
　(龍靖字叔慈有至行不仕早卒號曰𤣥行先生爽字/慈明¶年十二通春秋論語潁川為之語曰荀氏八龍)
　(慈明無雙舉至孝拜郎中對䇿陳便宜數千言即棄/官去後坐¶黨錮隠遁十餘年董卓用事徵拜司空爽)
<pb:KR4d0226_WYG_085-19a>
　(以卓忍暴終危社稷多舉才畧之士與王允等密謀/討之未及而以¶病終後允乃竟誅卓緄子彧字文若)
　(少時父以畏禍為娶宦者唐衡女後従曹操操以為/謀主比之子房及操¶將受九錫彧諫止之遂為所害)
　(彧亦/作郁)于時太史奏真人東行(續晉陽秋曰陳仲弓¶従/諸子姪造荀父子于時)
　(徳星聚太史奏/五百里賢人聚)考亭陳氏故有離榭名以¶聚星盖取
　續陽秋語中更廢壊近始作新適邇敝廬因¶得相其
　役事既又為之本原事迹畫著屏上并為之賛¶以視
　来者云¶
猗歟陳子神嶽鍾英文淵範懿道廣心平危孫汙隆卷
<pb:KR4d0226_WYG_085-19b>
舒¶自我是曰庶㡬無可不可獻身安衆弔豎全邦炯然
方寸<md:KR4d0226_SBCK_085-13a>¶秋月寒江願言懐人曰我同志故朗陵君荀季和
氏連峯¶對起麗澤&KR0343;滋僾而不見有黯其思薄言造之
顧無僕役¶獨呼二兒駕予以出青芻黄犢布幰柴車䇿
紀前衞杖諶¶後趨所造伊何髙陽之里維時荀君聞至
而喜顧謂汝靖¶往應于門七龍矯矯布席開尊靖肅而
前翁拜其辱何悟¶斯晨得見清穆命爽行觴旅饋次陳
獻酬交錯禮度情親¶載笑載言㒺非徳義益邁乃猷以
<pb:KR4d0226_WYG_085-20a>
輔斯世髧髦兩稚亦著¶膝前原深本固莫出匪賢維此
慈明特謝儔匹晚際國屯¶敢憚濡迹贅旒之命恃以少
延邦朋之最孰與為先郁乃¶附曹羣亦忘漢嗣守之難
古今共歎崇臺囘極于以占天¶猶曰兹野徳星萃焉我
寓有亭舊蒙斯號今刺前聞象儀¶以告髙山景行好徳
所同課忠責孝獨槩余衷百爾窺臨<md:KR4d0226_SBCK_085-13b>¶竟考毋怠死國承
家永奉明戒¶
　　　南康軍到任謝表
<pb:KR4d0226_WYG_085-20b>
臣熹言伏奉勅命差臣權發遣南康軍尋具辭免奉聖
㫖¶不允辭免令疾速前去之任候任滿前来奏事臣已
於淳¶熙六年三月三十日到任交割職事訖者迂愚無
用久陪¶香火之班臨照不遺驟假兵民之寄懇辭弗獲
宣布云初¶感極涕零愧深汗洽(中謝/)伏念臣受材凡近
賦性顓蒙徒¶能讀古人之書夫豈識當世之務頃蒙登
進獲奉清閒繼¶逺迹於丘樊遂閲嵗華之久顧馳心於
魏闕敢忘葵藿之¶誠中兩奉於除書亦屢祇於召節銜
<pb:KR4d0226_WYG_085-21a>
哀抱病既莫效於驅¶馳假寵疏榮反繆膺於眷奬方誓
堅於素守庶少答於殊¶知豈意因仍復階任使論資校
考既已極於超踰揣分量<md:KR4d0226_SBCK_085-14a>¶能懼愈難於稱塞矧自乖於
夙志又仰負於前恩雖嘗控¶&KR0377;而莫回終坐懦庸之無
守遂扶衰朽暫别故山已見吏¶民具宣徳意豈曰昨非
而今是實繇義重而身輕此盖伏¶遇皇帝陛下性得堯
仁道髙舜哲念安民之不易故慮尤¶軫於逺方謂知人
為甚難故用或收於棄物致兹孱瑣亦¶備使令臣敢不
<pb:KR4d0226_WYG_085-21b>
仰奉詔條俯詢民瘼儻粗間於疾疢詎辭¶撫字之勞冀
少假於旬時卒上退蔵之請尚全末路克對¶寵光¶
　　　浙東提舉到任謝表¶
宣教郎直祕閣提舉兩浙東路常平茶鹽公事臣朱熹
上¶表臣言準告授臣前件差遣填見闕臣已於今月六
日就¶本路蕭山縣交割職事訖者擢於偏壘付以外臺
便道造<md:KR4d0226_SBCK_085-14b>¶朝單車詣部延見父老問其疾苦之因宣布詔
書諭以丁¶寧之意榮踰望表懼溢情涯(中謝/)伏念臣生
<pb:KR4d0226_WYG_085-22a>
長田間棲遲¶林壑居然朴拙見謂迂踈&KR0343;心竊慕於師
承行已敢干於¶義命㑹逢聖旦參預時流驟自草莱起
分符竹乾坤大徳¶施且不貲螻蟻私情報於何所属歉
嵗民無艱食謂愚臣¶職有微勞寵之册府之華畀以近
畿之節雖駑馬之十駕¶後者鞭之然鼯鼠之五窮技止
此耳毋乃累公朝之選重¶以為多士之羞兹盖恭遇皇
帝陛下闢舜四門馭周八柄¶欲尺寸之長並用致孱微
之品亦收比奉對揚親叨臨遣¶大明委照不棄負薪之
<pb:KR4d0226_WYG_085-22b>
言零露疏恩更下賜緡之令顧憂¶所在稱塞為難臣惟
當恪意講求因時施舍不能則止戒¶小(闕/)之(闕/)　當官
而行慕古人之報國庶殫毫末上答丘<md:KR4d0226_SBCK_085-15a>¶山臣無任¶
　　　謝依所乞仍舊直寳文閣及賜詔書奬諭表¶
臣熹言臣昨具狀辭免新除祕閣修撰恩命近準尚書
省¶劄子奉聖㫖依所乞仍舊直寳文閣仍賜臣詔書一
道特¶加奨諭者白記上聞幸曲全於愚守璽封下逮庸
特示於¶異恩祇服以還戰兢無已(中謝/)伏念臣學雖違
<pb:KR4d0226_WYG_085-23a>
俗意敢近¶名徒以迂疎蚤絶榮途之望乃遭神聖晚深
國士之知中¶少效於驅馳竟靡聞於報稱及奉金華之
召寧忘丹扆之¶忠顧惟塵腐之淺聞莫副緝熙之隆指
逮復退閑之秩仍¶升論譔之華寵雖荷於殊常義終慚
於非據故上聖方臨¶於宸極而微臣屢觸於天威自度
孤危豈勝糜滅敢意出¶綸之渥有嘉陳義之明幸引分
之少安愧叨榮之愈甚兹<md:KR4d0226_SBCK_085-15b>¶盖伏遇皇帝陛下重明必照
大度并容謂臣粗業詩書諒¶亦有聞於古義憐臣稍知
<pb:KR4d0226_WYG_085-23b>
㢘恥欲其無負於初心特屈憲¶章過形褒勸臣敢不服
膺至教邁迹前修不忮不求何止¶終身之誦是彝是訓
庶㡬有極之歸臣無任¶
　　　漳州到任謝表¶
朝散郎直寳文閣權發遣漳州軍州事朱熹上表臣熹
言¶準勅差前件差遣已於四月二十四日到任訖抱病
支離¶莫副光華之遣封章懇切更叨選用之良引避弗
囘兢惶¶失次即强扶於枯朽已親見於耄倪仰戴恩威
<pb:KR4d0226_WYG_085-24a>
俯深感懼¶(中謝/)伏念臣蚤由場屋獲厠縉紳惟自信其
迂愚故絶希¶於榮進中荷夀皇之深眷屢嘗收用而終
許退蔵晚逢嗣¶聖之誤知亦既閔勞而復加任使凡此
兩朝之殊遇豈伊<md:KR4d0226_SBCK_085-16a>¶一介之能堪矧漳浦之名邦實甌閩
之絶徼青衫捧檄昔¶嘗粗習其土風白首分符今庶少
安於甿俗静揣不才之¶分極知為幸之多此盖伏遇皇
帝陛下近法舜功逺循堯¶道九徳咸事尚憂片善之或
遺四方無虞猶軫一夫之不¶獲肆曲收於棄物俾加恵
<pb:KR4d0226_WYG_085-24b>
於逺黎臣敢不深體皇仁廣詢¶民瘼筋骸可勉豈忘盡
瘁之勤疾疢或加未免告歸之瀆¶尚繄覆燾卒遂生成
臣無任¶
　　　除祕閣修撰謝表¶
朝散郎新授祕閣修撰主管南京鴻慶宫臣朱熹上表
言¶準告授前件職事臣再具辭免奉聖㫖論譔之職以
寵名¶儒依已降指揮不許辭免臣已於八月二十三日
望闕謝¶恩祇受訖者愚誠屢黷初必冀於矜從成命莫
<pb:KR4d0226_WYG_085-25a>
回反重勤<md:KR4d0226_SBCK_085-16b>¶於褒借叨踰已甚俯僂何容(中謝/)伏念臣賦
質甚迂遭時¶獨異頃罷外臺之使薦陞内閣之華至於
論撰之除尤荷¶聖神之眷顧無名而有愧遂瀝悃以祈
哀本謂夀皇知遇¶之深當卒全其素守敢意睿主清明
之始即洞鑒其丹衷¶逮兹因事以求閑重以牧民之無
狀乃逭黜幽之典復加¶申命之恩危悃再殫俞音終閟
更諭崇儒之意俾知假寵¶之由仰隆指之若斯豈固辭
之敢必措躬無所引分弗遑¶此盖伏遇皇帝陛下盛徳
<pb:KR4d0226_WYG_085-25b>
日新至仁天覆欲風勵於四方¶之士誤用奨於一介之
臣臣敢不祇服訓詞恪思職業對¶揚休命惟慚薄技之
無堪敷暢遺經尚冀方来之有補以¶兹塵瀆少答生成
瞻望闕廷臣無任¶
　　　潭州到任謝表<md:KR4d0226_SBCK_085-17a>¶朝散郎秘閣修撰權發遣潭州軍州事主管湖南安撫
司¶公事臣朱熹上表言臣昨準告命差臣前件差遣已
於五¶月初五日交割職事訖者衰病卧家不堪驅使誤
<pb:KR4d0226_WYG_085-26a>
恩分閫¶重玷選掄雖屢控於懇辭顧曲勤於褒諭寵榮
實異感懼¶難勝亟扶曳以就塗已支持而視事(中謝/)伏
念臣迂疎末¶學災患餘生得陪香火之班豈復冠紳之
念海瀕牧養尚¶愧彊顔嶺表蕃宣幸蒙反汗豈期巨屏
洊拜明綸昔獨避¶禮樂之華今専辱詩書之試况學兼
嶽麓修明逺自於前¶賢而壤帶洞庭鎮拊近煩於元老
俾承二任孰稱萬分豈¶惟冒辭逺就近之嫌抑恐為知
人安民之累雖欲量能而¶易地自知無力以回天勉見
<pb:KR4d0226_WYG_085-26b>
吏民具宣威徳兹盖伏遇皇¶帝陛下文明出治仁孝保
邦謂臣有討古之勤以臣懐澤<md:KR4d0226_SBCK_085-17b>¶物之志假之師帥之職
責以治教之功臣敢不仰佩訓詞¶俯殫學力雖馳驅靡
及唯知趨事之誠或黽勉不前願遂¶歸田之請預陳悃
愊終望矜憐¶
　　　謝除待制侍講修撰實錄表¶
臣熹言伏奉告命授臣煥章閣待制侍講又準勅差兼
實¶錄院同修撰者分閫南州愧蔑一毫之補論經内閣
<pb:KR4d0226_WYG_085-27a>
恍驚¶二命之頒畀史職以仍兼戴上恩而愈重蔵逃莫
避跼蹐¶靡容(中謝/)竊以王求多聞是惟建事帝入西學
于以上賢¶當始初清明之朝資朝夕論思之助作於心
而闗政事必¶救其原修其身以及國家要知所本非精
誠之有格何論¶説之足云視孟軻之敬王始不負聖人
之學為張禹之持¶禄殆將貽天下之憂况薦紳之所難
又載筆之為重顧頭<md:KR4d0226_SBCK_085-18a>¶白汗青之可誚豈槁項黄馘之能
為念昔先臣嘗掌兹事¶正熙寧元豐之殽舛嚴於朱墨
<pb:KR4d0226_WYG_085-27b>
之分辨元祐紹聖之譏誣¶炳若丹青之著茍無家業曷
踐世官懵而居之吁亦危矣¶伏念臣見聞甚狭才識非
長開七袠之殘年荷三朝之異¶眷頃叨崇政之選嘗獲
遂於終辭兹玷邇英之聨靦莫從¶於素守此盖伏遇皇
帝陛下言稽往訓動法成謨以緝熙¶光明之美而佛時
仔肩以剛健篤實之資而日新其徳念¶遺大投艱之託
推好善忘勢之勤借是孤蹤聿来多士講¶魯論一簞之
義敢竊企於師傳誦楚史八索之文庶無忘¶於規益臣
<pb:KR4d0226_WYG_085-28a>
無任感天荷聖激切屏營之至¶
　　　辭免待制仍舊充秘閣修撰提舉南京鴻慶宫
　　　　謝¶表<md:KR4d0226_SBCK_085-18b>¶臣熹言伏蒙聖恩以臣累奏辭免煥章閣待制特降睿
㫖¶依臣所乞仍舊充秘閣修撰提舉南京鴻慶宫者假
寵過¶優居速冒榮之愧封章屢却退深留令之虞敢謂
天慈訖¶從人欲恩隆莫報感極何言(中謝/)伏念臣早以
迂儒濫塵¶官簿晚逢興運誤簡淵衷首頒召節之光華
<pb:KR4d0226_WYG_085-28b>
促侍經帷之¶清燕趨廂侍對復過借於龍光挟䇿陳詞
竟何裨於帝學¶旋奉閔勞之詔適諧退處之私雖竊便
安甫深依戀第顧¶山林之逺迹難通禁闥之近班亟冒
威顔薦輸卑悃幸所¶陳之大義已孚於未拜之前故引
避之微誠得遂於終辭¶之後然匪聖神之洞照敢期耉
陋之曲全而况内閣簡編¶未賛兩朝之深眷舊邦香火
有嚴四聖之真㳺足安垂盡¶之期允謂非常之遇此盖
伏遇皇帝陛下仁涵萬有徳奉<md:KR4d0226_SBCK_085-19a>¶三無謂臣於勸講之功
<pb:KR4d0226_WYG_085-29a>
雖無所就察臣所懇辭之意悉出¶於誠特畀俞音使償
本願臣敢不益堅素守仰稱鴻施景¶雖迫於桑榆力難
報國身未填於溝壑詎敢忘君臣無任¶
　　　落職罷宫祠謝表¶
臣熹言臣前任祕閣修撰提舉南京鴻慶宫今年五月
十¶三日已該滿罷至二十七日伏準尚書省慶元二年
十二¶月劄子節文臣寮論臣罪惡乞賜睿㫁禠職罷祠
奉聖㫖¶依臣已於當日謝恩祇受訖者罪多擢髪分甘
<pb:KR4d0226_WYG_085-29b>
兩觀之誅¶量極包荒姑示片言之貶逮復尋於白簡始
知麗於丹書¶鐫延閣論譔之名輟真祠香火之奉兹為
輕典允賴洪私¶捧戴奚勝感蔵曷喻(中謝/)伏念臣草茅
賤品江海孤生蚤¶值明時已誤三朝之眷奨晚逢興運
復叨上聖之深知召<md:KR4d0226_SBCK_085-19b>¶自藩維擢參帷幄畧無可紀足稱
所蒙暨逺去於朝行即¶永歸於農畆然猶賦之秩禄使
庇身於卜祝之間寘在清¶流容厠迹於圖書之府所宜
恭恪或逭悔尤乃弗謹於彝¶章致自投於寛網果煩臺
<pb:KR4d0226_WYG_085-30a>
劾盡發隂私上瀆宸嚴交駭聞¶聴凡厥大譴大訶之目
已皆不忠不孝之科至於衆惡之¶交歸亦乃羣情之共
棄而臣憒眊初㒺聞知及此省循甫¶深疑懼豈謂乾坤
之造獨回日月之光畧首従之常規既¶俾但書於薄罰
稽眚終之明訓儻許卒遂其餘生是宜衰¶涕之易零已
覺大恩之難報此盖伏遇皇帝陛下堯仁廣¶覆舜哲周
知謂表正於萬邦已極忠邪之判則曲全於一¶物未傷
黜陟之公遂使㝠頑獲逃竄殛臣敢不涵濡聖澤¶刻厲
<pb:KR4d0226_WYG_085-30b>
愚衷雖補過以修身無及桑榆之暮景然在家而憂<md:KR4d0226_SBCK_085-20a>¶國
未忘葵藿之初心瞻望闕廷臣無任¶
　　　落秘閣修撰依前官謝表¶
臣熹言臣昨於慶元三年正月二十七日準尚書省劄
子¶節文臣寮奏臣罪惡乞與褫職罷祠奉聖㫖依劄臣
照㑹¶臣即於當日望闕謝恩解罷職名仍奉表稱謝去
訖今於¶(闕/)月(闕/)　日復準都進奏院遞到(闕/)月(闕/)　日
告命一道¶付臣落秘閣修撰依前官者彈文上徹已幸
<pb:KR4d0226_WYG_085-31a>
免於嚴誅詔¶墨下頒復寵加於明訓閲時既久祇命惟
新感極涕零懼¶深首隕(中謝/)伏念臣草茅賤士章句腐
儒惟知偽學之傳¶豈適明時之用頃叨任使已屢奏於
罔功旋即便安復未¶能於寡過致煩重劾盡掎宿愆謂
其習魔外之妖言履市¶㕓之汙行有母而甞小人之食
可驗恩衰為臣而髙不事<md:KR4d0226_SBCK_085-20b>¶之心足明禮闕以至私故人
之財而納其尼女規學宫之¶地而改為僧坊諒皆考覈
以非誣政使竄投而奚憾不虞¶恩貸乃誤保全第令少
<pb:KR4d0226_WYG_085-31b>
避於清班尚許仍居於散秩愸璽¶書之来下恍嵗律之
還周視要囚詎止於旬時盖有遷就¶逮數惡難從於末
減猶聴省循口誦以還心銘敢墜此盖¶伏遇皇帝陛下
仁兼覆載明極照臨作福作威總大權而¶在已曰賢曰
佞付公論於得人謂刑罰固足以懲姦而播¶告豈容於
匿指式敷顯號徧警具寮臣敢不深省昨非細¶尋今是
年齡晼晩雖悲後效之無期肝膽輪囷尚喜孤忠¶之有
在誓堅死守覬答生成
<pb:KR4d0226_WYG_085-32a>
　　　致仕謝表¶
臣熹言四月二十三日準尚書省遞到勅牒一道伏奉
聖<md:KR4d0226_SBCK_085-21a>¶㫖宜守本官致仕臣已於當日望闕謝恩訖者投閑
置散¶方疑宿負之未償引户校年忽慶湛恩之純被適
符忱請¶遂沐殊私揖杖知榮戀軒増慨(中謝/)伏念臣聖
朝賤士幽¶谷鄙生自審凡材每抱遺經而永歎人嗤僻
學雖逢盛旦¶以何施乃誤選掄過叨任使然計出藩而
入侍善無毫髪¶之稱獨聞倡偽以黨姦罪有丘山之積
<pb:KR4d0226_WYG_085-32b>
果煩清議卒抵大¶訶幸夙簡於皇明得下從於輕典跡
已安於甿里禄猶寄¶於朝班出入三年未能寡過周旋
再赦亦既蒙恩汔臻告¶老之期亟決歸田之計尚意拘
縻於謫籍豈容遂休佚之¶懐暨聞播告於臺評方喜有
允俞之望本原所自㑹幸何¶多此盖伏遇皇帝陛下神
聖自天文明周物當彼忠佞交¶拏之際既皆判别而不
疑逮其精華欲竭之時壹與休息<md:KR4d0226_SBCK_085-21b>¶而無間智仁兼盡威
徳並流豈但一夫獨為私幸臣敢不¶仰陶至化俯遂餘
<pb:KR4d0226_WYG_085-33a>
年廣厦細旃雖已絶雲天之望東阡北¶陌尚難忘畎畝
之忠生復何為死而後已¶
　一云仰&KR0343;至教益厲初心懍嵗月之無多雖已不堪
　¶於把玩悵淵冰之未免獨何敢怠於戰兢誓畢餘生
　仰酬¶大化¶
　　　天申節賀表¶
黄屋非心茂對重明之運玉巵為夀聿臨載育之辰慶
洽¶中天驩騰廣域(中謝/)恭惟尊號至仁被世盛徳在躬
<pb:KR4d0226_WYG_085-33b>
立聖¶政九百五條行堯之道履帝位三十六載薦舜於
天得聖¶人時心至愉而形至佚為天子父貴無敵而富
無倫既申¶命之用休宜降年之有永臣欽逢盛旦假守
偏城即雲氣<md:KR4d0226_SBCK_085-22a>¶而望蓬莱阻陪拜手觀泰元之授神筴徒
切傾心¶
　　　㑹慶節賀表¶
盛徳當陽光啓重熙之運羣心就日樂推歸美之誠有
開¶繞電之祥敢罄祈年之禱(中賀/)恭惟陛下慶流有衍
<pb:KR4d0226_WYG_085-34a>
徳合¶無疆膺厯數以在躬垂衣裳而致治接黄帝推筴
迎日之¶統以莫不増過周家定鼎卜年之期自今其始
臣承流支¶郡幸際昌辰鼇抃千官班阻趨於文石嵩呼
萬嵗祝敢後¶於華封¶
　　　天申節功徳疏¶
式逢舜旦慶龍樓虹渚之祥仰祝堯年假玉籍金輪之
教¶大啓天人之㑹少伸臣子之心尊號伏願注南斗之
長生¶等西方之無量上千萬嵗夀阻趨文石之班同億
<pb:KR4d0226_WYG_085-34b>
兆人心<md:KR4d0226_SBCK_085-22b>¶願效華封之祝¶
　　　㑹慶節功徳疏¶
聰明作元后式開長發之祥黎獻惟帝臣願上無疆之
頌¶欽崇殊利庸假勝緣恭願陛下日月照臨乾坤廣大
仰瞻¶魏闕莫陪虎拜之班願比華封請祝虹流之祉¶
　　　祈雨疏¶
丁壯在田厲農功之既作隂雲布野閔時雨之尚愆由
拙¶政之不修顧疲民而何罪肆陳丹悃仰籲蒼穹伏願
<pb:KR4d0226_WYG_085-35a>
鼓以¶雷霆亟霈為霖之施澤及牛馬併銷連死之憂瞻
仰歸誠¶吁嗟請命¶
　　　卧龍潭送水文¶
往分靈液来即祠壇誠未格於幽&KR0343;澤尚愆於田畆惟
時<md:KR4d0226_SBCK_085-23a>¶淹久懼弗吉蠲敢奉冰壺言歸貝闕别禱餘潤用弭
炎氛¶尚神聴之淵沖鑒微衷而響答¶
　　　與江東張憲啓¶
頃奉誤恩特令試郡屢陳危悃未許投閒懼留命以干
<pb:KR4d0226_WYG_085-35b>
誅¶已諏辰而就道伏念熹器非適用才不逮人粤自壯
年薦¶罹災患暨兹晚景益就衰頽逝將屏迹於荒寒敢
復萌心¶於仕進属九重之過聴恥一士之遐遺曲賜甄
收載加湔¶拂遂從祠館畀以郡章倦鳥依林久絶髙飛
之意&KR0343;魚在¶沼但知深入之安而况恩既厚則其責為
甚深力不能則¶雖勞而無補遂竊祈於罷免卒無幸於
矜従輿病以来彊¶顔特甚近瞻斧綉益愧冠紳恭惟徳
厚望隆材宏用博適¶布宣於使指已明謹於邦刑激濁
<pb:KR4d0226_WYG_085-36a>
揚清吏咸思於稱職持<md:KR4d0226_SBCK_085-23b>¶平履正人自以為不寃矧是衰
遲獲依庇冒載尋曩昔幸¶際光儀斂板趨庭兹不特少
伸下吏之敬奉命承教殆有¶以深慰積年之思春令向
深嘉生咸遂冀茂經於福履以¶前對於龍光頌願唯深
敷宣莫既¶
　　　與葉提刑啓¶
術畧精明材猷敏贍頃屢將於使指兹復謹於邦刑深
窮¶法令之原吏無以肆茂著平反之績人用不寃顧此
<pb:KR4d0226_WYG_085-36b>
妄庸¶將依庇冒修容以進即伸巡属之恭奉教於前預
切簡書¶之畏春和在序淑氣方升惟加厚於保綏用對
揚於休渥¶傾瞻之悃頌述奚殫¶
　　　與姚提㸃啓¶
學貫古今材周鉅細兹暫勞於節傳起盡䕶於東南子
母<md:KR4d0226_SBCK_085-24a>¶相權已懋無窮之計君民兩足更宏可大之規顧此
妄庸¶將依庇冒修容以進(同/上)¶
　　　回寄居趙將仕啓
<pb:KR4d0226_WYG_085-37a>
熟聞英譽有日于兹忽奉珍函為禮特厚啓緘疾讀荷
意¶難忘伏惟玉葉傳芳璇源孕秀謙恭克守綽有老成
之風¶問學自將盡脱豪華之習宗盟推重公聴益孚㑹
看發軔¶之初即快亨塗之騁熹属叨誤寵驟畀左符方
斯引分以¶投閑未敢修書而見意豈圖先辱良用厚顔
眷然息偃之¶安庶㡬得請邈矣披承之願徒切馳情¶
　　　回楊通判啓¶
稔聞髙誼雖識面之未諧遽辱珍函仰撝謙之特厚拜
<pb:KR4d0226_WYG_085-37b>
嘉¶寵甚荷意難忘恭惟識量淵深器資宏博盤根錯節
知剸<md:KR4d0226_SBCK_085-24b>¶割之無難茂實英聲盖蜚騰而甚久頃任監州之
寄已聞¶奏課之優豈容堅卧於鄉閭㑹見横翔於禁闥
熹属叨誤¶寵驟畀左符方斯引分以投閑未敢修書而
見意豈圖先¶辱良用厚顔眷然田里之安庶㡬得請邈
矣門牆之隔徒¶切馳情¶
　　　回曹職官啓¶
分符假守深懐躐次之慙抗疏投閑久露由衷之請誤
<pb:KR4d0226_WYG_085-38a>
英¶僚之雅眷辱華問以為榮伏惟材識通時器資宏博
裁煩¶剸劇曽無盤錯之難約已奉公克有㢘勤之譽㑹
聞交薦¶即見横翔熹久與世疎難堪吏役儻資忠益或
免悔尤悵¶疾病之有加不任牽勉念合并之無日祇益
傾馳¶
　　　回教授啓<md:KR4d0226_SBCK_085-25a>¶學術深淳行能端直辟雍受業久聞多士之推先泮水
横¶經復見諸生之承式英聲日茂異數鼎来熹久與世
<pb:KR4d0226_WYG_085-38b>
疎(同/上)¶
　　　回都昌知縣啓¶
分符假守深懐躐次之慙抗疏投閑久露由衷之請誤
英¶僚之雅眷辱華問以為榮伏惟某官器宇宏深才猷
敏邵¶銅章墨綬煩暫試於鳴弦錯節盤根顧何勞於逰
刃㑹聞¶課最别奉詔除熹久與世疎難堪吏役儻階聨
事庶獲蒙¶成悵病疾之有加不任牽勉念合并之無日
祇益傾馳
<pb:KR4d0226_WYG_085-39a>
　　　與正言啓¶
懇辭使節敢擇地以求安申畀郡符忽自天而疏寵凜
難¶回於上命耿莫遂於初心以數年疾病之餘任千里
撫摩¶之寄雖加强勉尤切凌兢伏念熹林壑閑蹤布韋
故習少<md:KR4d0226_SBCK_085-25b>¶而慕古師出處於前修介不通今恥浮沈於流
俗曩荷聖¶神之眷屢加選用之榮當官而行盖圖報上
知難則止匪¶欲為髙既疾疢之交攻且形神之俱耗久
便田廬之偃伏¶詎堪原隰之驅馳辭尊居卑豈為貧而
<pb:KR4d0226_WYG_085-39b>
猶仕投閑置散或¶揣分之誠宜敢期宸渥之過優復使
侯藩之假守意昔時¶之㳺宦固嘗習熟於鄰封謂晚嵗
之衰殘尚可従容於道¶院然比年之非舊由積弊之相
仍財賦既促而費用寢浮¶田産不均而姦欺滋出要必
更張而乃善恐非卧治之能¶勝深虞五技之窮仰負九
重之託伏惟正言大明國論力¶振朝綱心正意誠盖得
本原之學諫行言聴汔臻膏澤之¶流每於獻納之雍容
尤務推揚於疎逖肆如枯朽誤玷承¶宣二千石之第循
<pb:KR4d0226_WYG_085-40a>
良已預慙於共理八十日而賦歸去初<md:KR4d0226_SBCK_085-26a>¶何俟於終更悃
愊之私剡摩㒺既¶
　　　謝政府啓(漳州解/罷得祠)¶
迫憂患以求閑方陳危懇即便安而誤寵并沐殊私弗
遂¶懇辭迄成忝冒伏念熹學惟信已材不逮人生際休
明豈¶自甘於淪棄病侵遲暮久莫奉於驅馳比叨民社
之臨猶¶冀桑榆之効属私門之變故致公務之弛隳黽
俛旬時已¶積簡書之畏顧瞻疇昔未忘香火之修仰洪
<pb:KR4d0226_WYG_085-40b>
造之不違服¶明恩而已厚敢意便蕃之錫更陞論譔之
華顧夀皇特達¶之深知昔幸容其遜避而聖上丁寧之
申命今復軫於眷¶懐惟拜賜之無名屢騰章而自列重
煩睿㫖曲借寵光仰¶戴皇慈欲終辭而不敢自憐末路
知仰報之難圖祇命以¶還措躬無所兹盖伏遇丞相國
公妙熙天縡獨運化鈞(樞使<md:KR4d0226_SBCK_085-26b>¶相公力扶皇極獨運鴻樞/㕘政同知相公夙推衆望久賛)
(化/鈞)欲儲材於朽鈍之餘肯垂¶意於事功之外遂令衰晚
有此叨踰熹敢不思稱榮名勉¶終素業考諸前聖倘不
<pb:KR4d0226_WYG_085-41a>
謬於正傳覺彼後知或少裨於大¶化過此以往未知所
裁¶
　　　答辛幼安啓¶
光奉宸綸起持憲節昔愚民犯法既申震讋之威今聖
上¶選賢更作全安之計先聲攸暨慶譽交興伏惟某官
卓犖¶竒材疏通逺識經綸事業有股肱王室之心㳺戲
文章亦¶膾炙士林之口軺車每出必著能名制閫一臨
便收顯績¶兹久真庭之逸爰深正宁之思當季康患盗
<pb:KR4d0226_WYG_085-41b>
之時豈張敞¶處閒之日果致眷渥特畀重權歌皇華之
詩既諭示君臣¶之好稱直指之使想&KR0343;消郡國之姦第
恐賜環不容暖席<md:KR4d0226_SBCK_085-27a>¶熹茍安祠祿獲託部封属聞斧繡之
来嘗致鼎裀之問尚¶煩縟禮過委駢緘雖雙南金恐未
酬於鄭重况一本薤亦¶奚助於髙明但晤對之有期為
感欣而無已¶
　　　還鄉謝人恵書啓¶
逺勤車盖已欣獲奉於清標寵被函書復喜與聞於雅
<pb:KR4d0226_WYG_085-42a>
趣¶第慙衰陋莫稱揄揚雖請誦其所聞盖嘗自竭尚敬
修其¶可願式副深期過是以還未知所報¶
　　　謝人投生日詩啓¶
年及無聞已負蓬弧之志日臨初度復増莪蔚之悲誤
辱¶謙光俯加賁飾顧兹衰朽雖黼黻以何施仰歎瑰竒
用襲¶蔵而為好¶
　　　回謝解啓<md:KR4d0226_SBCK_085-27b>¶待問澤宫登名天府方幸䆒宣於明詔敢期誤枉於華
<pb:KR4d0226_WYG_085-42b>
牋¶披味以還感蔵難喻解元先輩學髙庠序行著州閭
疇昔¶旦評已推髙於前列厥今嵗舉反見屈於後来顧
輿議之¶弗平宜壯圖之未快然察四端之固有第聞辭
遜之心旋¶觀三揖之彌文盖敦㢘退之節矧是専經之
舊豈忘立教¶之端諒考聖言益恢賢業捄洙泗齗齗之
弊尚及此時致¶唐虞濟濟之和更期異日¶
　　　回黄氏定書¶
摳衣問政夙仰吏師之賢受幣結婚兹喜徳門之舊逺
<pb:KR4d0226_WYG_085-43a>
承¶嘉命良慰鄙懐令兄察院位第四令姪直卿宣教厲
志為¶儒久知為已熹第二女子服勤女事殊不逮人雖
貪同氣¶之求實重量材之愧於異日執笄以見倘免非
儀則他年<md:KR4d0226_SBCK_085-28a>¶覆瓿之傳庶無墜失此為忻幸曷可喻云¶
　　　回范氏定書¶
兩翁抗議已偕許國之忠再世聨姻遂忝通家之好及
兹¶幸㑹夫豈偶然伏承某人詩禮有聞方謹好逑之擇
而熹¶女徳容未習亦期吉士之歸誤煩匪斧之求遽委
<pb:KR4d0226_WYG_085-43b>
儷皮之¶聘欽承嘉命實重永懐雖唐虞世祿之榮莫容
攀附然鴻¶耀素風之懿或可庶㡬欣荷之私敷陳㒺既¶
　　　回周氏定書¶
里閭追逐久欽臭味之同媒妁往来遂講婚姻之好静
言¶衰落敢意扳聨兹承令弟府判以第二令姪先輩詩
禮早¶聞不輕授室謂熹長男房下長孫女組紃粗習亦
欲有家¶飾禮幣以見臨枉函書而甚寵老懐易感適増
䑛犢之悲<md:KR4d0226_SBCK_085-28b>¶之子于歸倘遂乘龍之喜其為慰幸豈易名
<pb:KR4d0226_WYG_085-44a>
言¶
　　　同安縣學經史閣上梁文¶
兒郎偉大同古地駱粤名邦間出巨人鼎在公卿之位
亦¶多賢士鬱為閭里之師雖山川之炳靈迺教化之純
被比¶罹屯難益復澆漓學校荒涼久風猷之不競圖書
散脫閴¶絃誦以無聲詔令壅而弗宣父兄以為大戚顧
惟竊食敢¶不究心是以申諭諸生俾沈&KR0343;於訓義力裒
衆記務廣博¶其見聞幸大府之哀憐總羣書而推予惟
<pb:KR4d0226_WYG_085-44b>
上賢篤意於教¶誘使邑子蒙幸於作成爰即學宫創為
傑閣庶緘縢之慎¶固絶蟲䑕之覬覦既畫諾於縣庭旋
受金於省户西曹藉¶力羣彦併心而吏惰不供㡬若道
旁之室顧人疲久役將¶起澤門之謳迨程事之既嚴始
掄材而甫就僝功見效獻<md:KR4d0226_SBCK_085-29a>¶室有期不惟士得讀未見之
書人知自勵且使書得為無¶窮之利計以永存聊出詞
章用升梁欐想均童耄共此歡¶呼¶
兒郎偉抛梁東曉日曈曨出海紅照見黌堂通複閣層
<pb:KR4d0226_WYG_085-45a>
甍¶如畫揷晴空¶
兒郎偉抛梁西春草秋雲極望低文圃山髙君莫羨聖
門¶&KR1005;嵲與天齊¶
兒郎偉抛梁南滄溟無際水天涵蕩潏魚龍君莫畏淵
源¶學海更潭潭¶
兒郎偉抛梁北錯落衆星髙拱極昭回運轉君莫疑燦
爛¶光明在方冊¶
兒郎偉抛梁上聖朝碩輔蘇丞相魯無君子定虚言猶
<pb:KR4d0226_WYG_085-45b>
是<md:KR4d0226_SBCK_085-29b>¶諸生丈人行¶
兒郎偉抛梁下人老遺書追董賈諸生勉繼舊王貢時
泰¶不憂身在野¶
伏願上梁之後士無廢業家有傳書究述作之原遂見
古¶人之大體際功名之㑹起為當世之儒宗惟不悖其
所聞¶乃式符於深望¶
　
　晦庵集卷八十五¶

<pb:KR4d0226_WYG_086-1a>
欽定四庫全書
　晦庵集卷
