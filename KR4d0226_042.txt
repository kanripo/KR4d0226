# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:56.802342
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0282-042晦庵先生朱文公文集-卷第四十二.
<pb:KR4d0226_SBCK_042-1a>¶
晦庵先生朱文公文集卷第四十二¶
書(知舊門人問答)¶
　　　答胡廣仲¶
欽夫未𤼵之論誠&KR0002;分别太深然其所謂無者非謂本無¶
此理但謂物欲交引無復澄静之時耳熹意竊恐此亦隨¶
人禀賦不同性静者須或有此時節但不知敬以主之則¶
昏憒駁雜不自覺知終亦必亡而已矣故程子曰敬而無¶
失乃所以中此語至約是眞實下功夫處願於日用語黙¶
動静之間試加意焉當知其不妄矣近來覺得敬之一字¶
眞聖學始終之要向來之論謂必先致其知然後有以用¶
力於此疑&KR0002;未安蓋古人由小學而進於大學其於灑掃¶
應對進退之間持守堅定涵養純熟固巳乆矣是以大學¶
<pb:KR4d0226_SBCK_042-1b>¶
之序特因小學巳成之功而以格物致知爲始今人未嘗¶
一日從事於小學而曰必先致其知然後敬有所施則未¶
知其以何爲主而格物以致其知也故程子曰入道莫如¶
敬未有能致知而不在敬者又論敬云但存此乆之則天¶
理自明推而上之凡古昔聖賢之言亦莫不如此者試考¶
其言而以身驗之則彼此之得失見矣¶
　　　答胡廣仲¶
大極圖舊本極荷垂示然其意義終未能曉如隂静在上¶
而陽動在下黒中有白而白中無黒及五行相生先後次¶
序皆所未明而來諭以爲太極之妙不可移易是必知其¶
&KR0003;矣更望子細指陳所以爲太極之妙而不可移易處以¶
見教幸甚幸甚¶
<pb:KR4d0226_SBCK_042-2a>¶
解釋文義使各有指歸正欲以語道耳不然則解釋文義¶
將何爲邪今來諭有云解釋文義則當如此而不可以語¶
道不知如何立言而後可以語道也仁義之&KR0003;頃答晦叔¶
兄巳詳今必以爲仁不可對義而言則&KR0003;卦孟子之言皆¶
何謂乎來諭又云仁乃聖人極妙之機此等語亦有病但¶
㸔聖賢言仁處還曽有一句此等&KR0003;話否來諭又謂動静¶
之外别有不與動對之靜不與静對之動此則尤所未諭¶
動静二字相爲對待不能相無乃天理之自然非人力之¶
所能爲也&KR0002;不與動對則不名爲静不與静對則亦不名¶
爲動矣但衆人之動則流於動而無静衆人之静則淪於¶
静而無動此周子所謂物則不通者也惟聖人無人欲之¶
私而全乎天理是以其動也静之理未嘗亡其静也動之¶
<pb:KR4d0226_SBCK_042-2b>¶
機未嘗息此周子所謂神妙萬物者也然而必曰主静云¶
者盖以其相資之𫝑言之則動有資於静而静無資於動¶
如乾不專一則不能直遂坤不翕聚則不能𤼵散龍蛇不¶
蟄則無以奮尺蠖不屈則無以伸亦天理之必然也來諭¶
又有動則離性之&KR0003;此尤所未諭盖人生而静雖天之性¶
感物而動亦性之欲&KR0002;𤼵而中節欲其可欲則豈嘗離夫¶
性哉惟夫衆人之動動而無静則或失其性耳故文定春¶
秋傳曰聖人之心感物而動知言亦云静與天同徳動與¶
天同道皆未嘗有聖人無動之&KR0003;也却是後來分别感物¶
而通感物而動語意迫切生出許多枝節而後人守之太¶
過費盡氣力百種安排幾能令臧三耳矣然甚難而實非¶
恐不可不察也¶
<pb:KR4d0226_SBCK_042-3a>¶
知言性之所以一&KR0004;見一本無不字後見别本有之尚疑¶
其誤繼而遍考此書前後&KR0003;頗有不一之意如子思子曰¶
一章是也故恐實謂性有差别遂依别本添入不字今旣¶
遺藁無之則當改正但其它&KR0003;性不一處愈使人不能無¶
疑耳昨來知言疑義中巳論之不識高明以爲然否上蔡¶
雖&KR0003;明道先使學者有所知識却從敬入然其記二先生¶
語却謂未有致知而不在敬者又自云諸君不須别求見¶
處但敬與窮理則可以入徳矣二先生亦言根本須先培¶
擁然後可立趨向又言莊整齊肅乆之則自然天理明五¶
峯雖言知不先至則敬不得施然又云格物之道必先居¶
敬以持其志此言皆何謂邪熹竊謂明道所謂先有知識¶
者只爲知邪正識趨向耳未便遽及知至之事也上蔡五¶
<pb:KR4d0226_SBCK_042-3b>¶
峯旣推之太過而來喻又謂知之一字便是聖門授受之¶
機則是因二公之過而又過之試以聖賢之言考之似皆¶
未有此等語意却是近世禪家&KR0003;話多如此&KR0002;必如此則¶
是未知巳前可以怠慢放肆無所不爲而必&KR0002;曾子一唯¶
之後然後可以用力於敬也此&KR0003;之行於學者日用工夫¶
大有所害恐將有談玄&KR0003;妙以終其身而不及用力於敬¶
者非但言語之小疵也上蔡又論横渠以禮教人之失故¶
其學至於無傳據二先生所論却不如此蓋曰子厚以禮¶
教學者最善使人先有所据守但譏其&KR0003;清虚一大使人¶
向别處走不如且道敬耳此等處上蔡&KR0003;皆有病如云正¶
容謹節外靣威儀非禮之本尤未穩當子文文子知言疑¶
議亦巳論之矣僣冐不韙深以愧懼但講學之際務求的¶
<pb:KR4d0226_SBCK_042-4a>¶
當不敢含糊不得不盡言耳¶
　　　答胡廣仲¶
知仁之&KR0003;前日答晦叔書巳具論之今細觀來教謂釋氏¶
&KR0004;無觀過功夫不可同日而語則前書未及報也夫彼固¶
無觀過之功矣然今所論亦但欲借此觀過而知觀者之¶
爲仁耳則是雖云觀過而其指意却&KR0004;不爲遷善改過求¶
合天理設也然則與彼亦何異邪嘗聞釋氏之師有問其¶
徒者曰汝何處人對曰幽州曰汝思彼否曰常思曰何思¶
曰思其山川城邑人物車馬之盛耳其師曰汝試反思思¶
底還有許多事否今所論因觀過而識觀者其切要處正¶
與此同&KR0002;果如此則聖人當時自不必專以觀過爲言蓋¶
凡觸目遇事無不可觀而巳有所觀亦無不可因以識觀¶
<pb:KR4d0226_SBCK_042-4b>¶
者而知夫仁矣以此譏彼是何異同浴而譏祼䄇也耶¶
人欲非性之語此亦正合理㑹熹竊謂天理固無對然旣¶
有人欲即天理便不得不與人欲爲消長善亦本無對然¶
旣有惡即善便不得不與惡爲盛衰譬如普天之下莫非¶
王土率土之濵莫非王臣此本豈有對哉至於𣈆有五胡¶
唐有三鎮則華夷逆順不得不相與爲對矣但其&KR0004;則有¶
善而無惡有天命而無人欲耳龜山之意正欲於此毫𨤲¶
之間剖判分析使人於克巳復禮之功便有下手處如孟¶
子道性善只如此&KR0003;亦甚明白慤實不費心力而易傳大¶
有卦遺書第二十二篇(棣問孔孟/言性章)論此又極分明是皆天¶
下之公理非一家所得而私者願虚心平氣勿以好高爲¶
意毋以先入爲主而熟察其事理之實於日用之間則其¶
<pb:KR4d0226_SBCK_042-5a>¶
得失從違不難見矣蓋謂天命爲不囿於物可也以爲不¶
囿於善則不知天之所以爲天矣謂惡不可以言性可也¶
以爲善不足以言性則不知善之所自來矣知言中此等¶
議論與其他好處自相矛盾者極多却與告子楊子釋氏¶
蘇氏之言幾無以異昨來所以不免致疑者正爲如此惜¶
乎不及供灑掃於五峯之門而靣質之故不得不與同志¶
者講之耳亦聞以此或頗得罪於人然區區之意只欲道¶
理分明上不&KR0018;聖賢中不誤自巳下不迷後學而巳它固¶
有所不得而避也¶
　　　答胡廣仲¶
伊川先生曰天地儲精得五行之秀者爲人其本也眞而¶
静其未𤼵也五性具焉曰仁義禮智信形既生矣外物觸¶
<pb:KR4d0226_SBCK_042-5b>¶
其形而動於中矣其中動而七情出焉曰喜怒哀樂愛惡¶
欲情旣熾而益蕩其性鑿矣熹詳味此數語與樂記之&KR0003;¶
指意不殊所謂静者亦指未感時言爾當此之時心之所¶
存渾是天理未有人欲之僞故曰天之性及其感物而動¶
則是非眞妄自此分矣然非性則亦無自而𤼵故曰性之¶
欲動字與中庸𤼵字無異而其是非眞妄特决於有節與¶
無節中節與不中節之間耳來教所謂正要此處識得眞¶
妄是也然須是平日有涵養之功臨事方能識得&KR0002;茫然¶
都無主宰事至然後安排則巳緩而不及於事矣至謂静¶
字所以形容天性之妙不可以動静眞妄言則熹却有疑¶
焉盖性無不該動静之理具焉&KR0002;專以静字形容則反偏¶
却性字矣記以静爲天性只謂未感物之前私欲未萌渾¶
<pb:KR4d0226_SBCK_042-6a>¶
是天理耳不必以静字爲性之妙也眞妄又與動静不同¶
性之爲性天下莫不具焉但無妄耳今乃欲并與其眞而¶
無之此韓公道無眞假之言所以見譏於明道也伊川所¶
謂其本眞而静者眞静兩字亦自不同蓋眞則指本體而¶
言静則但言其&KR0004;未感物耳明道先生云人生而静之上¶
不容&KR0003;&KR0138;&KR0003;性時便巳不是性矣蓋人生而静只是情之¶
未𤼵但於此可見天性之全非眞以静狀性也愚意如此¶
未知中否¶
　　　答胡廣仲¶
熹承諭向來爲學之病足見高明所進日新之盛一方後¶
學䝉惠厚矣然以熹觀之則恐猶有所未盡也蓋不務涵¶
養而專於致知此固前日受病之原而所知不精害於涵¶
<pb:KR4d0226_SBCK_042-6b>¶
養此又今日切身之病也&KR0002;但欲守今日之所知而加涵¶
養之功以&KR0024;其所不足竊恐終未免夫有病而非所以合¶
内外之道必也盡棄今日之所巳知而兩進夫涵養格物¶
之功焉則庶乎其可耳蓋來書所論皆前日致知之所得¶
也而其病有如左方所陳者伏惟幸垂聴而圖之¶
夫太極之㫖周子立象於前爲&KR0003;於後互相𤼵明平正洞¶
逹絶無毫髮可疑而舊傳圖&KR0003;皆有繆誤幸其失於此者¶
猶或有存於彼是以向來得以參互考證改而正之凡所¶
更改皆有據依非出於巳意之私也(舊本圖子旣差而&KR0003;/中静而生隂静下多)¶
(一極字亦以圖及上下/文意考正而削之矣)&KR0002;如所論必以舊圖爲據而曲爲¶
之&KR0003;意則巧矣然旣以第一圈爲隂静第二圈爲陽動則¶
夫所謂太極者果安在耶又謂先有無陽之隂後有兼隂¶
<pb:KR4d0226_SBCK_042-7a>¶
之陽則周子本&KR0003;&KR0004;無此意而天地之化似亦不然且程¶
子所謂無截然爲隂爲陽之理即周子所謂互爲其根也¶
程子所謂升降生殺之大分不可無者即周子所謂分隂¶
分陽也兩句相須其義始備故二夫子皆兩言之未嘗偏¶
有所廢也今偏舉其一而所施又不當其所且所論先有¶
專一之隂後有兼體之陽是乃截然之甚者此熹之所疑¶
者一也人生而静天之性者言人生之&KR0004;未有感時便是¶
渾然天理也感物而動性之欲者言及其有感便是此理¶
之𤼵也程子於顔子好學論中論此極詳但平心易氣熟¶
玩而徐思之自當見得義理明白穩當處不必如此強&KR0003;¶
枉費心力也程子所謂常理不易者亦是&KR0003;未感時理之¶
定體如此耳非如來諭之云也此熹之所疑者二也知言¶
<pb:KR4d0226_SBCK_042-7b>¶
疑義所謂情亦天下之逹道此句誠少曲折然其本意却¶
自分明今但改云情亦所以爲天下之逹道也則語意曲¶
折備矣盖非喜怒哀樂之𤼵則無以見其中節與否非其¶
𤼵而中節則又何以謂之和哉心主性情理亦曉然今不¶
暇别引證據但以吾心觀之未𤼵而知覺不昧者豈非心¶
之主乎性者乎巳𤼵而品節不差者豈非心之主乎情者¶
乎心字貫幽明通上下無所不在不可以方體論也今曰¶
以情爲逹道則不必言心矣如此則是專以心爲已𤼵如¶
向來之&KR0003;也然則謂未𤼵時無心可乎此義程子答吕愽¶
士最後一書&KR0003;巳分明今不察焉而必守舊&KR0003;之誤此熹¶
之所疑者三也性善之善不與惡對此本龜山所聞於浮¶
屠常揔者宛轉&KR0003;來似亦無病然謂性之爲善未有惡之¶
<pb:KR4d0226_SBCK_042-8a>¶
可對則可謂終無對則不可蓋性一而巳旣曰無有不善¶
則此性之中無復有惡與善爲對亦不待言而可知矣&KR0002;¶
乃善之所以得名是乃對惡而言其曰性善是乃所以别¶
天理於人欲也天理人欲雖非同時並有之物然自其先¶
後公私邪正之反而言之亦不得不爲對也今必謂别有¶
無對之善此又熹之所疑者四也中庸鄙&KR0003;誠有未當然¶
其&KR0003;之病正在分暁太過無復餘味以待學者涵泳咀嚼¶
之功而來諭及謂未曾分曉&KR0003;出不知更欲如何乃爲分¶
曉&KR0003;出耶天命之性不可形容不須賛嘆只得將它骨子¶
實頭處&KR0003;出來乃於言性爲有功故熹只以仁義禮智四¶
字言之最爲端的率性之道便是率此之性無非是道亦¶
離此四字不得如程子所謂仁性也孝悌是用也性中只¶
<pb:KR4d0226_SBCK_042-8b>¶
有仁義禮智而巳&KR0154;嘗有孝弟來此語亦可見矣盖父子¶
之親兄弟之愛固性之所有然在性中只謂之仁而不謂¶
之父子兄弟之道也君臣之分朋友之交亦性之所有然¶
在性中只謂之義而不謂之君臣朋友之道也推此言之¶
曰禮曰智無不然者盖天地萬物之理無不出於此四者¶
今以此爲倒&KR0003;而反謂仁義因父子君臣而得名此熹之¶
所疑者五也中和體用之語亦只是句中少曲折耳盖中¶
者所以狀性之徳而形道之體和者所以語情之正而顯¶
道之用熹前&KR0003;之失便以中和為體用則是猶便以方圓¶
爲天地也近巳用此意改定舊語如來諭所疑却恐未然¶
又云中自過不及而得名此亦恐&KR0003;未發之中不著此熹¶
之所疑者六也至於仁之爲&KR0003;昨兩得欽夫書詰難甚宻¶
<pb:KR4d0226_SBCK_042-9a>¶
皆巳報之近得報云却巳皆無疑矣今觀所諭大槩不出¶
其中者更不復論但所引孟子知覺二字却恐與上蔡意¶
㫖不同盖孟子之言知覺謂知此事覺此理乃學之至而¶
知之盡也上蔡之言知覺謂識痛痒能酬酢者乃心之用¶
而知之端也二者亦不同矣然其大體皆智之事也今以¶
言仁所以多矛盾而少契合也憤驕險薄豈敢輙指上蔡¶
而言但謂學者不識仁之名義又不知所以存養而張眉¶
努眼&KR0003;知&KR0003;覺者必至此耳(如上蔡詞氣之間亦微覺少/些小温粹恐亦未必不坐此)¶
(也)夫以愛名仁固不可然愛之理則所謂仁之體也天地¶
萬物與吾一體固所以無不愛然愛之理則不爲是而有¶
也須知仁義禮智四字一般皆性之徳乃天然本有之理¶
無所爲而然者但仁乃愛之理生之道故即此而又可以¶
<pb:KR4d0226_SBCK_042-9b>¶
包夫四者所以爲學之要耳細&KR0026;來諭似皆未察乎此此¶
熹之所疑者七也(晦叔書中論此大畧與吾丈意同更不/及别答只乞轉以此叚呈之大抵理㑹)¶
(仁字須并義禮智三字通㸔方見界分分明血脉通貫近/世學者貪&KR0003;仁字而忽畧三者所以無所㩀依卒并與仁)¶
(字而不/識也)夫來教之爲此數&KR0003;者皆超然異於簡冊見聞之¶
舊此其致知之功亦足以爲精矣然以熹之所疑考之則¶
恐求精之過而反失之於鑿也大抵天下事物之理亭當¶
均平無無對者唯道爲無對然以形而上下論之則亦未¶
嘗不有對也蓋所謂對者或以左右或以上下或以前後¶
或以多寡或以𩔖而對或以反而對反復推之天地之間¶
眞無一物兀然無對而孤立者此程子所以中夜以思不¶
覺手舞而足蹈也究觀來教條目固多而其意常主於别¶
有一物之無對故凡以左右而對者則扶起其一邉以前¶
<pb:KR4d0226_SBCK_042-10a>¶
後而對者則截去其一叚旣彊加其所主者以無對之貴¶
名而於其所賤而列於有對者又不免别立一位以配之¶
於是左右偏枯首尾斷絶位置重疊條理交併凡天下之¶
理𫝑一切畸零贅剰側峻尖斜更無齊整平正之處凡此¶
所論隂陽動静善惡仁義等&KR0003;皆此一模中脫出也常安¶
排此箇意思規模横在胷中竊恐終不能到得中正和樂¶
廣大公平底地位此熹所以有所知不精害於涵養之&KR0003;¶
也&KR0002;必欲守此而但少加㴠養之功别爲一事以輔之於¶
外以是爲足以合内外之道則非熹之所敢知矣要須脫¶
然頓舎舊習而虚心平氣以徐觀義理之所安則庶乎其¶
可也仰恃知照不鄙其愚引與商論以求至當之歸敢不¶
整竭所懷以求愽約盖天下公理非一家之私儻不有益¶
<pb:KR4d0226_SBCK_042-10b>¶
於執事之高明則必有警乎熹之淺陋矣¶
　　　答胡廣仲¶
乆不聞問向仰良深即日秋凉伏惟燕居味道神相尊候¶
萬福熹哀苦不死忽見秋序觸緒傷割不能自堪時來墳¶
山幸有一二朋友温繹舊聞且爾遣日實則不&KR0002;無生之¶
愈也欽夫召用甚慰人望但自造朝至今未收書傳聞晦¶
叔且歸亦乆未至使人懸情耳吾丈比來觀何書作何功¶
夫想所造日益高明恨無從質問向嘗附便&KR0009;呈與欽夫¶
擇之兩書不審於尊意云何有未中理幸賜指誨此書附¶
新清逺主簿楊子直方因其入廣西取道嶽前屬使求見¶
渠在此留幾兩月講㑹稍詳此間動静可問而知其人篤¶
志於學朋友間亦不易得也恐其或欲寓書告爲㝷便遣¶
<pb:KR4d0226_SBCK_042-11a>¶
來幸甚幸甚今日當還家臨行草草布此不能它及邈無¶
承教之期惟兾以時珎衛千萬幸甚¶
熹再拜上問閣政孺人伏惟懿候萬福郎娘均慶伯逢兄¶
不及拜狀昨鄭司法行巳嘗寓書矣不知逹否子直亦欲¶
求見幸遣人導之并及此意此委勿外熹再拜上問¶
　昨承季立兄慰問欲具䟽上謝又恐子直之行繚繞反¶
　致稽緩旦夕還家作書附子飛處未必不先逹也熹又¶
　覆¶
　　　與吳晦叔¶
文叔出示近與諸公更定𥙊儀其間少有疑輙以請教幸¶
與諸公評之廟必東向此一句便可疑古人廟堂南向室¶
在其北東户西牖(皆南/向)室西南隅爲奥尊者居之故神主¶
<pb:KR4d0226_SBCK_042-11b>¶
在焉詩所謂宗室牖下者是也主旣在西壁下即湏東向¶
故行事之際主人入戸西向致敬試取儀禮特牲少宰饋¶
食等篇讀之即可見矣(今通典開元禮釋奠儀猶於堂上/西壁下設先聖東向之位故三獻)¶
(官皆西向彷彿古制今神位/南向而獻官猶西向失之矣)凡廟皆南向而主皆東向惟¶
祫𥙊之時群廟之主皆升合食于太祖之時則太祖之主¶
仍舊東向而群昭南向群穆北向列於太祖之前此前代¶
禮官所謂太祖正東向之位者爲祫𥙊時言也非祫時則¶
群廟之主在其廟中無不東向矣廟則&KR0004;不東向也至朱¶
公掞録二先生語始有廟必東向之&KR0003;恐考之未詳或記¶
録之誤也且禮左宗廟則廟巳在所居之東南(禮家謂當/直巳丙上)¶
&KR0002;又東向則正背却中庭門道於人情亦不順矣故疑語¶
録恐是錯東字然其後又言太祖東向則廟當南向而列¶
<pb:KR4d0226_SBCK_042-12a>¶
主如祫𥙊之位(唐禮閣新儀𥙊圖設位曽祖在西璧下/東向祖北璧下南向父阼階上北向)又¶
恐於今人情或不相稱牴牾如此似難盡從又考其&KR0003;與¶
後來伊川所定𥙊儀主式亦不相合(伊川以四仲月𥙊而/此録秋用重陽非仲)¶
(月伊川作主粉𡍼書/屬稱而此云刻牌子)疑亦當時草創未定之論此皆語録¶
之誤也又今儀冬至𥙊始祖并及祧廟之主夫冬至𥙊始¶
祖立春𥙊先祖季秋祭禰廟此伊川之所義起也蓋取諸¶
天時參以物象其義精矣今不能行則巳如其行之而又¶
不盡更以巳意竄易舊文失先賢義起精㣲之意愚意以¶
爲殆不&KR0002;不行之爲愈也此則新儀之誤矣其餘小小節¶
文未備處未暇一一整頓只此兩大節目似不可不正試¶
與諸公議之如何如何¶
　　　答呉晦叔¶
<pb:KR4d0226_SBCK_042-12b>¶
别紙所詢三事皆非淺陋之所及然近者竊讀舊書毎恨¶
向來講&KR0003;常有過髙之弊如文武之道未墜於地此但謂¶
周之先王所以制作傳世者當孔子時未盡亡耳夫子焉¶
不學而亦何常師之有此亦是子貢眞實語如孔子雖是¶
生知然何嘗不學亦何所不師但其爲學與他人不同如¶
舜之聞一善言見一善行便&KR0002;決江河莫之能禦耳然則¶
能無不學無不師者是乃聖人之所以爲生知也&KR0002;向來¶
則定須謂道體無時而亡故聖人目見耳聞無適而非學¶
雖不害有此理終非當日答問之夲意矣其他亦多𩔖此¶
不暇一一辨析也&KR0017;神者造化之迹屈伸徃來二氣之良¶
能也天地之升降日月之盈縮萬物之消息變化無一非¶
&KR0017;神之所爲者是以&KR0017;神雖無形聲而遍體乎萬物之中¶
<pb:KR4d0226_SBCK_042-13a>¶
物莫能遺&KR0026;其能使天下之人齊明盛服以承祭祀便洋¶
洋乎如在其上如在其左右便見不可遺處著見章灼不¶
可得而揜矣前輩引用此句或有脫了可字者乃似&KR0017;神¶
有不遺物之意非物自不可得而遺也來喻亦脫此字豈¶
或筆誤而然&KR0088;春秋書正據伊川&KR0003;則只是周正建子之¶
月但非春而書春則夫子有行夏時之意而假天時以立¶
義耳文定引商書十有二月漢史冬十月爲證以明周不¶
改月此固然矣然以孟子考之則七八月乃建午建未之¶
月暑雨苗長之時而十一月十二月乃建戍建亥之月將¶
寒成梁之候(國語引夏令/曰十月成梁)又似併改月號此又何耶或是¶
當時二者並行惟人所用但春秋旣是國史則必用時王¶
之正其比商書不同者蓋後世之彌文而秦漢直稱十月¶
<pb:KR4d0226_SBCK_042-13b>¶
者則其制度之闊畧耳(注家謂十月乃後/人追改當更攷之)愚意如此未知¶
是否因便復以求教幸還以一言可否之此區區所深望¶
也尊兄近日所觀何書如何用力想必有成規恨未得靣¶
扣敬夫小試巳不&KR0018;所學使人增氣但從容講貫之際隂¶
助爲不少矣¶
　　　答呉晦叔¶
隂陽太極之間本自難下語然却且要得大槩如此分明¶
其間精㣲處恐儘有病在且得存之異時或稍長進自然¶
見得諦當改易不難今切切如此較計一兩字迫切追㝷¶
恐無長進少氣味也伊川答橫渠書只云願更完養思慮¶
涵泳義理乆之自當條暢此可見前賢之用心矣如何如¶
何仁右道左一段先生&KR0003;得極有曲折無可疑者蓋仁是¶
<pb:KR4d0226_SBCK_042-14a>¶
這裏親切處道是衆所共由故有左右隂陽之别古人言¶
道慤實平穏一一有下落處不&KR0002;今人之漫無統約也¶
　　　答呉晦叔¶
夫易變易也兼指一動一靜巳發未發而言之也太極者¶
性情之妙也乃一動一靜未發巳發之理也故曰易有太¶
極言即其動靜闔闢而皆有是理也&KR0002;以易字專指巳發¶
爲言是又以心爲巳發之&KR0003;也此固未當程先生言之明¶
矣不審尊意以爲如何¶
　　　答呉晦叔¶
前書所諭周正之&KR0003;終未穩當孟子所謂七八月乃今之¶
五六月所謂十一月十二月乃今之九月十月是周人固¶
巳改月矣但天時則不可改故書云秋大熟未穫此即止¶
<pb:KR4d0226_SBCK_042-14b>¶
是今時之秋蓋非酉戌之月則未有以見夫歳之大熟而¶
未穫也以此考之今春秋月數乃魯史之舊文而四時之¶
序則孔子之㣲意伊川所謂假天時以立義者正謂此也¶
&KR0002;謂周人&KR0004;不改月則未有明據故文定只以商秦二事¶
爲證以彼之愽洽精勤所取猶止於此則無它可考必矣¶
今乃欲以十月隕霜之異證之恐未足以爲不改月之驗¶
也蓋隕霜在今之十月則不足恠在周之十月則爲異矣¶
又何必史書八月然後爲異哉况魯史不傳無以必知其¶
然不&KR0002;只以孟子尚書爲據之明且審也&KR0002;尚有疑則不¶
&KR0002;且闕之之爲愈不必彊爲之&KR0003;矣(詩中月數又似不曽/改如四月維夏六月)¶
(徂暑之𩔖故熹向/者疑其並行也)¶
　　　答呉晦叔¶
<pb:KR4d0226_SBCK_042-15a>¶
觀過一義思之甚審如來喻及伯逢兄&KR0003;必謂聖人教人¶
以自治爲急如此言乃有親切體驗之功此固是也然聖¶
人言知人處亦不爲少自治固急亦豈有偏自治而不務¶
知人之理耶又謂人之過不止於厚薄愛忍四者而疑伊¶
川之&KR0003;爲未盡伊川止是舉一隅耳&KR0002;君子過於㢘小人¶
過於貪君子過於介小人過於通之𩔖皆是亦不止於此¶
四者而巳也但就此等處㸔則人之仁不仁可見而仁之¶
氣象亦自可識故聖人但言斯知仁矣此乃先儒舊&KR0003;爲¶
&KR0003;甚短而意味甚長但熟玩之自然可見&KR0002;如所論固&KR0002;¶
親切矣然乃所以爲迫切淺露而去聖人氣象愈逺也且¶
心旣有此過矣又不舎此過而别以一心觀之旣觀之矣¶
而又别以一心知此觀者之爲仁&KR0002;以爲有此三物&KR0589;相¶
<pb:KR4d0226_SBCK_042-15b>¶
㸔覷則紛紜雜擾不成道理&KR0002;謂止是一心則頃刻之間¶
有此三用不亦忽遽急迫之甚乎凡此&KR0057;所未安姑且先¶
以求教¶
　　　答呉晦叔¶
臣下不匡之刑蓋施於&KR0022;君大夫之喪國亡家者君臣一¶
體不得不然如漢廢昌邑王賀則誅其羣臣而夲朝¶
太祖下嶺南亦誅其亂臣龔澄樞李托之𩔖是也(澄樞等/實亡劉)¶
(氏乃飛㢘惡來之比誅之自不爲寃&KR0002;昌邑群臣與賀同/惡者固不得不誅其餘正可當古者墨刑之坐耳乃不分)¶
(等級例行誅殺是/則霍光之私意也)又如文定論楚子納孔儀處事雖不同¶
意亦𩔖此試參考之則知成湯之制官刑正是奉行天討¶
毫髮不差處何疑之有哉¶
孟子知覺二字程子云知是知此事覺是覺此理此言盡¶
<pb:KR4d0226_SBCK_042-16a>¶
之自不必别立&KR0003;也(事親當孝事兄當悌者事也/所以當孝所以當悌者理也)¶
兩魏之分東則髙歡西則宇文巳非復有魏室矣當是之¶
時見微之士固巳不立乎其位不幸而立乎其位其賤者¶
乎則亦去之可也其貴者乎則左右近臣從君於西社稷¶
大臣守國於東而皆必思所以爲安國靖難興復長乆之¶
計不濟則以死繼之而巳此外復何䇿哉¶
前書所論觀過之&KR0003;時彪丈行速怱遽草率不能盡所懐¶
然其大者亦可見不知當否如何其未盡者今又見於廣¶
仲伯逢書中可取一觀未中理處更得反復詰難乃所深¶
望然前所示教引巧言令色剛毅木訥兩條以爲聖人所¶
以開示爲仁之方使人自得者熹猶竊有疑焉而前書亦¶
未及論也盖此兩語正是聖人教人實下功夫防患立心¶
<pb:KR4d0226_SBCK_042-16b>¶
之一術果能戒巧令務敦朴則心不恣縱而於仁爲近矣¶
非徒使之由是而知仁也大抵向來之&KR0003;皆是苦心極力¶
要識仁字故其&KR0003;愈巧而氣象愈薄近日究觀聖門埀教¶
之意却是要人躬行實踐直内勝私使輕浮刻薄貴我賤¶
物之態潜消於冥冥之中而吾之本心渾厚慈良公平正¶
大之體常存而不失便是仁處其用功著力隨人淺深各¶
有次第要之湏是力行乆熟實到此地方能知此意味蓋¶
非可以想象臆度而知亦不待想象臆度而知也近因南¶
軒&KR0009;示言仁錄亦嘗再以書論所疑大槩如此而後書所¶
論仁智兩字&KR0057;爲明白想皆巳見矣并爲參詳可否復以¶
見教幸甚幸甚¶
　　　答呉晦叔¶
<pb:KR4d0226_SBCK_042-17a>¶
五刑一叚近得大紀諸論考之其&KR0003;詳矣然有所未曉復¶
以求教蓋此經文本有七句今於其間雜然取此五句以¶
爲五刑之目而又去流取贖輕重不倫一也先贖後賊則¶
非以重及輕先鞭後贖又非從輕至重先後無序二也又¶
謂𧰼以典刑施於士大夫而以不顯其過隨宜改叙爲近¶
於流宥之法即不知正象刑是作如何行遣三也又臯陶¶
作士本以治夫蠻夷寇賊之爲亂者&KR0002;如此&KR0003;則書所稱¶
臯陶方施象刑惟明乃獨以其施於士大夫者言之不惟¶
非命官之本意亦與本篇上文不相應四也又鞭朴自是¶
輕刑得宥反遭流徙去輕即重不足爲恩五也金贖流宥¶
本是一例而就其間贖又輕於流者今贖乃列於一刑之¶
目而當贖得宥者反從流徙之坐&KR0057;爲乖戾六也移郷謂¶
<pb:KR4d0226_SBCK_042-17b>¶
之流猶爲近之改叙他官及坐嘉石入圜土則與流字意¶
義不同矣七也凡此七條皆所未曉更望參訂下諭幸甚¶
幸甚¶
　　　答呉晦叔¶
熹伏承示及先知後行之&KR0003;反復詳明引據精宻警𤼵多¶
矣所未能無疑者方欲求教又得南軒&KR0009;來書藁讀之則¶
凡熹之所欲言者盖皆巳先得之矣特其曲折之間小有¶
未備請得而細論之夫泛論知行之理而就一事之中以¶
觀之則知之爲先行之爲後無可疑者(如孟子所謂知皆/擴而充之程子所)¶
(謂譬如行路須得光照及易文言所/謂知至至之知終終之之𩔖是也)然合夫知之淺深行¶
之大小而言則非有以先成乎其小亦將何以馴致乎其¶
大者哉(如子夏教人以灑掃應對進退爲先程子謂未有/致知而不在敬者及易文言所言知至知終皆在)¶
<pb:KR4d0226_SBCK_042-18a>¶
(忠信脩辭之/後之𩔖是也)蓋古人之教自其孩㓜而教之以孝悌誠敬¶
之實及其少長而愽之以詩書禮樂之文皆所以使之即¶
夫一事一物之間各有以知其義理之所在而致涵養踐¶
履之功也(此小學之事知之/淺而行之小者也)及其十五成童學於大學則¶
其灑掃應對之間禮樂射御之際所以涵養踐履之者略¶
巳小成矣於是不離乎此而教之以格物以致其知焉致¶
知云者因其所已知者推而致之以及其所未知者而極¶
其至也是必至於舉天地萬物之理而一以貫之然後爲¶
知之至而所謂誠意正心脩身齊家治國平天下者至是¶
而無所不盡其道焉(此大學之道知之/深而行之大者也)今就其一事之中¶
而論之則先知後行固各有其序矣誠欲因夫小學之成¶
以進乎大學之始則非涵養履踐之有素亦豈能居然以¶
<pb:KR4d0226_SBCK_042-18b>¶
夫雜亂紛紏之心而格物以致其知哉且易之所謂忠信¶
脩辭者聖學之實事貫始終而言者也以其淺而小者言¶
之則自其常視母誑男唯女俞之時固巳知而能之矣知¶
至至之則由行此而又知其所至也此知之深者也知終¶
終之則由知至而又進以終之也此行之大者也故大學¶
之書雖以格物致知爲用力之始然非謂&KR0004;不涵養履踐¶
而直從事於此也又非謂物未格知未至則意可以不誠¶
心可以不正身可以不脩家可以不齊也但以爲必知之¶
至然後所以治巳治人者始有以盡其道耳&KR0002;曰必俟知¶
至而後可行則夫事親從兄承上接下乃人生之所不能¶
一日廢者豈可謂吾知未至而暫輟以俟其至而後行哉¶
(按五峯作復齋記有立志居敬身親格之之&KR0003;盖深得乎/此者但知言所論於知之淺深不甚區别而一以知先行)¶
<pb:KR4d0226_SBCK_042-19a>¶
(後槩之則有/所未安耳)抑聖賢所謂知者雖有淺深然不過如前所¶
論二端而巳但至於廓然貫通則内外精粗自無二致非¶
如來教及前後所論觀過知仁者乃於方寸之間設爲機¶
械欲因觀彼而反識乎此也(侯子所聞緫老默而識之是/識甚底之言正是&KR0003;破此意)¶
(如南軒所謂知底事/者恐亦未免此病也)又來諭所謂端謹以致知所謂克巳¶
私集衆理者又似有以行爲先之意而所謂在乎兼進者¶
又&KR0002;致知力行&KR0004;無先後之分也凡此皆鄙意所深疑而¶
南軒之論所未備者故敢復以求教幸深察而詳諭之¶
　　　答呉晦叔¶
復非天地心復則見天地心此語與所㳂隂陽者道之意¶
不同但以易傳觀之則可見矣蓋天地以生物爲心而此¶
卦之下一陽爻即天地所以生物之心也至於復之得名¶
<pb:KR4d0226_SBCK_042-19b>¶
則以此陽之復生而巳猶言臨泰大壯夬也豈得遂指此¶
名以爲天地之心乎但於其復而見此一陽之萌於下則¶
是因其復而見天地之心耳天地以生物爲心此句自無¶
病昨與南軒論之近得報云亦巳無疑矣大抵近年學者¶
不肯以愛言仁故見先生君子以一陽生物論天地之心¶
則必欿然不滿於其意復於言外生&KR0003;推之使高而不知¶
天地之所以爲心者實不外此外此而言則必溺於虚淪¶
於静而體用本末不相管矣聖人無復故未嘗見其心者¶
蓋天地之氣所以有陽之復者以其有隂故也衆人之心¶
所以有善之復者以其有惡故也&KR0002;聖人之心則天理渾¶
然&KR0004;無間斷人孰得以窺其心之起滅耶&KR0002;静而復動則¶
亦有之但不可以善惡而爲言耳愚意如此恐或未然更¶
<pb:KR4d0226_SBCK_042-20a>¶
乞詳諭¶
踐形之&KR0003;來諭得之但&KR0003;得文義未分明耳熹謂踐形如¶
踐言之踐程子所謂充人之名是也蓋人之形色莫非天¶
性如視則有明聽則有聦動則有節是則所謂天性者&KR0004;¶
不外乎形色之間也但常人失其性故視有不明聽有不¶
聦動有不中是則雖有是形而無以踐之惟聖人盡性故¶
視明聽聦而動無不中是以旣有是形而又可以踐其形¶
也可以踐形則無愧於形矣如此推&KR0003;似稍分明不知是¶
否¶
絶四有兩&KR0003;一&KR0003;爲孔子自無此四者毋即無字古書通¶
用耳史記孔子世家正作無字也一&KR0003;爲孔子禁絶學者¶
毋得有此四者今來諭者乃此意也兩&KR0003;皆有意思然以¶
<pb:KR4d0226_SBCK_042-20b>¶
文意攷之似不&KR0002;只用前&KR0003;之爲明白平易也又來諭毋¶
意一句似亦未安意只是私意計較之謂不必以溢美溢¶
惡證之恐太逺却文意也餘三句則所論得之無可議者¶
矣大抵意是我之𤼵我是意之根必在事前固在事後嘗¶
在二者之間生於意而成於我此又四者之序也¶
所示下學上逹先難後𫉬之&KR0003;不貴空言務求實得立意¶
甚美顧其間不能無可疑者請試論之盖仁者性之徳而¶
愛之理也愛者情之𤼵而仁之用也公者仁之所以爲仁¶
之道也元者天之所以爲仁之徳也仁者人之所固有而¶
私或蔽之以䧟於不仁故爲仁者必先克巳克巳則公公¶
則仁仁則愛矣不先克巳則公豈可得而徒存未至於仁¶
則愛胡可以先體哉至於元則仁之在天者而巳非一人¶
<pb:KR4d0226_SBCK_042-21a>¶
之心旣有是元而後有以成夫仁也&KR0002;夫知覺則智之用¶
而仁者之所兼也元者四徳之長故兼亨利貞仁者五常¶
之長故兼義禮智信此仁者所以必有知覺而不可便以¶
知覺名仁也大凡理㑹義理湏先剖析得名義界分各有¶
歸著然後於中自然有貫通處雖曰貫通而渾然之中所¶
謂粲然者&KR0004;未嘗亂也今詳來示似於名字界分未嘗剖¶
析而遽欲以一理包之故其所論旣有巴&KR0259;牽合之勢又¶
有雜亂重&KR0232;支離渙散之病而其所謂先難下學實用功¶
處又皆倒置錯陳不可承用今更不睱一一䟽舉但詳以¶
此&KR0003;考之亦自可見矣¶
　　　答呉晦叔¶
人心私欲之&KR0003;如來教所改字極善本語之失亦是所謂¶
<pb:KR4d0226_SBCK_042-21b>¶
夲源未明了之病非一句一義上見不到也但愚意猶疑¶
向來妄論引必有事焉之語亦多未的當盖舜禹授受之¶
際所謂人心私欲者非&KR0002;衆人所謂私欲也但微有一毫¶
把捉底意思則雖云本是道心之𤼵然終未離人心之境¶
也所謂動以人則有妄顔子之有不善正在此間者是也¶
旣有妄則非私欲而何湏是都無此意思自然從容中道¶
才方純是道心必有事焉却是見得此理而存養下功處¶
與所謂純是道心者盖有間矣然旣察見本源則自此可¶
加精一之功而進夫純爾中間儘有次第也惟精惟一亦¶
未離夫人心特須如此乃可以克盡私欲全復天理儻不¶
如此則終無可至之理耳(前書云即人心而識道心此本/無害再作此書時忘記本語故)¶
(復辨/之耳)¶
<pb:KR4d0226_SBCK_042-22a>¶
　　　答呉晦叔¶
孟子操舎一章正爲警悟學者使之體察常操而存之吕¶
子約云因操舎以明其難存而易放固也而又指此爲心¶
體之流行則非矣今石子重方伯謨取以評之者大意良¶
是但伯謨以爲此乃人心惟危又似未然人心私欲耳豈¶
孟子所欲操存哉又不可不辨也¶
　　　答吳晦叔¶
未𤼵之㫖旣䝉許可足以無疑矣又䝉教以勿恃簡䇿湏¶
是自加思索超然自見無疑方能自信此又區區平日之¶
病敢不奉承然此一義向非得之簡䇿則傳聞襲見終身¶
錯認聖賢㫖意必矣又况簡䇿之言皆古先聖賢所以加¶
惠後學垂教無窮所謂先得我心之同然者將於是乎在¶
<pb:KR4d0226_SBCK_042-22b>¶
雖不可一向㝷行數墨然亦不可遽舎此而他求也程子¶
曰善學者求言必自近易於近者非知言也愚意却願尊¶
兄深味此意毋遽忽易凡吾心之所得必以考之聖賢之¶
書脫有一字之不同則更精思明辨以益求至當之歸母¶
憚一時究索之勞使小惑苟解而大礙愈張也¶
　　　答石子重(&KR1488;)¶
熹竊謂人之所以爲學者以吾之心未&KR0002;聖人之心故也¶
心未能&KR0002;聖人之心是以燭理未明無所準則隨其所好¶
高者過卑者不及而不自知其爲過且不及也&KR0002;吾之心¶
即與天地聖人之心無異矣則尚何學之爲哉故學者必¶
因先逹之言以求聖人之意因聖人之意以逹天地之理¶
求之自淺以及深至之自近以及逺循循有序而不可以¶
<pb:KR4d0226_SBCK_042-23a>¶
欲速迫切之心求也夫如是是以浸漸經歴審熟詳明而¶
無躐等空言之弊馴致其極然後吾心得正天地聖人之¶
心不外是焉非固欲𦘕於淺近而忘深逺舎吾心以求聖¶
人之心棄吾&KR0003;以狥先儒之&KR0003;也¶
　　　答石子重¶
所論仁之體用甚當甚當以此意推之古今聖賢之意歴¶
歴可見無一不合者但其用力則不過克巳之私而私之¶
難克亦巳甚矣區區不敏竊願與長者各盡力於斯焉猶¶
恐墮廢不克自彊尚頼時有以警䇿之幸甚幸甚¶
　　　答石子重¶
按孔子言操則存舎則亡出入無時莫知其郷四句而以¶
惟心之謂與一句結之正是直指心之體用而言其周流¶
<pb:KR4d0226_SBCK_042-23b>¶
變化神明不測之妙也&KR0002;謂以其舎之而亡致得如此走¶
作則是孔子所以言心體者乃只&KR0003;得心之病矣聖人立¶
言命物之意恐不如此兼出入兩字有善有惡不可皆謂¶
舎之而亡之所致也又如所謂心之本體不可以存亡言¶
此亦未安蓋&KR0002;所操而存者&KR0004;非夲體則不知所存者果¶
爲何物而又何必以其存爲哉但子約謂當其存時未及¶
察識而巳遷動此則存之未熟而遽欲察識之過昨報其¶
書嘗極論之今錄求教其餘則彼得之巳多不必别下語¶
矣因此偶復記憶胡文定公所謂不起不滅心之體方起¶
方滅心之用能常操而存則雖一日之間百起百滅而心¶
固自&KR0002;者自是好語但讀者當知所謂不起不滅者非是¶
塊然不動無所知覺也又非百起百滅之中别有一物不¶
<pb:KR4d0226_SBCK_042-24a>¶
起不滅也但此心瑩然全無私意是則寂然不動之本體¶
其順理而起順理而滅斯乃所以感而遂通天下之故者¶
云爾向來於此未明反疑其言之太過自今觀之却是自¶
家㸔得有病非立言者之失也不審高明以爲如何因風¶
却望示教¶
　　　答石子重¶
心&KR0003;甚善但恐更須收歛造約爲佳耳以心使心所疑亦¶
善蓋程子之意亦謂自作主宰不使其散漫走作耳如孟¶
子云操則存云求放心皆是此𩔖豈以此使彼之謂邪但¶
今人著箇察識字便有箇㝷求捕捉之意與聖賢所云操¶
存主宰之味不同此毫𨤲間須㸔得破不爾則流於釋氏¶
之&KR0003;矣如胡氏之書未免此弊也昨日得叔京書論此殊¶
<pb:KR4d0226_SBCK_042-24b>¶
未快答之如此别&KR0083;求教如此言之莫無病否窮理盡性¶
等&KR0003;不記話頭是如何然此亦非大節所存俟徐講之未¶
晚也¶
　　　答石子重¶
熹自去秋之中走長沙閱月而後至留兩月而後歸在道¶
繚繞又五十餘日還家幸老人康徤諸况粗適他無足言¶
欽夫見處卓然不可及從游之乆反復開益爲多但其天¶
姿明敏從&KR0004;不歴階級而得之故今日語人亦多失之太¶
高湘中學子從之游者遂一例學爲虚談其流弊亦將有¶
害比來頗覺此病矣别後當有以捄之然從游之士亦自¶
絶難得朴實頭理㑹者可見此道之難明也胡氏子弟及¶
它門人亦有語此者然皆無實得拈搥竪拂幾如&KR0003;禪矣¶
<pb:KR4d0226_SBCK_042-25a>¶
與文定合下門庭大叚相反更無商量處惟欽夫見得表¶
裏通徹舊來習見微有所偏今此相見盡覺釋去儘好商¶
量也伯崇精進之意反不逮前而擇之見趣操持愈見精¶
宻敬字之&KR0003;深契鄙懷只如大學次序亦須如此㸔始得¶
非格物致知全不用誠意正心及其誠意正心却都不用¶
致知格物但下學處湏是宻察見得後便泰然行將去此¶
有始終之異耳其實始終是箇敬字但敬中湏有體察功¶
夫方能行著習察不然兀然持敬又無進歩處也觀夫子¶
答門人爲仁之問不同然大要以敬爲入門處正要就日¶
用純熟處識得便無走作非如今之學者前後自爲兩叚¶
行解各不相資也近方見此意思亦患未得打成一片耳¶
大化之中自有安宅此立語固有病然當時之意却是要¶
<pb:KR4d0226_SBCK_042-25b>¶
見自家主宰處所謂大化須就此識得然後鳶飛魚躍觸¶
處洞然&KR0002;但泛然指天指地&KR0003;箇大化便是安宅安宅便¶
是大化却恐顢頇儱侗非聖門求仁之學也不審高明以¶
爲如何克齋恐非熹所敢記者必欲得之少假&KR0010;年使得¶
更少加功或所見稍復有進始敢承命耳欽夫爲人作一¶
克齋銘録呈它文數篇并徃有可評處幸與聞之欽夫聞¶
老兄之風亦甚傾企令熹致願交之意也順之此來不及¶
一見所養想更純熟留書見儆甚至但終有桑門伊蒲塞¶
氣味到家後又&KR0009;書來與此間親戚問湘中議論而曰謗¶
釋氏者不湏&KR0009;來觀此意見恐於吾儒門中全未有見又¶
云不如且棲心淡泊於世少求時玩聖賢之言可以資吾¶
神養吾眞者一一勘過似此&KR0003;話皆是大病不知向來相¶
<pb:KR4d0226_SBCK_042-26a>¶
聚亦嘗儆之否此道寂寥近來又爲邪&KR0003;汨亂使人駭懼¶
聞洪适在㑹稽盡取張子韶經解板行此禍甚酷不在洪¶
水夷狄猛獸之下令人寒心人微學淺又未有以遏之惟¶
益思自勉更求朋友之助庶有以追蹤聖徒稍爲後人指¶
出邪徑俾不至全然䧟溺亦一事耳順之聞之必反以爲¶
謗子韶也和篇拜賜甚寵足見比來胷中灑落如光風霽¶
月氣象但見屬之意甚過而稱謂屢請不䝉改更深不自¶
安自此萬望垂聴乃荷愛予不然恐與來教再拜而辭之¶
則不得復資勝己之益矣千萬誠告伏惟裁之熹忽有編¶
摩之命出於意外即不敢當復聞闕期尚逺足以逡廵引¶
避遂且拜受然亦不敢乆冐空名旦夕便爲計矣但順之¶
又未必以爲是耳¶
<pb:KR4d0226_SBCK_042-26b>¶
　　　答石子重¶
所諭縣庠事前書巳具禀矣&KR0002;如今者所諭則事體&KR0057;重¶
湏有傳道授業解惑之實乃能當之不然則以縣道事力¶
遽爲此事典憲譏訶恐有所不能免耕老雖故舊食貧心¶
極念之然不敢贊兄爲此也必欲相見招其一來爲旬日¶
之欵則不妨一書納上書中之&KR0003;只云老兄欲相見它不¶
敢及也大抵講學難得是當而應事接物&KR0057;難中節向來¶
見理自不分明不得入徳門戸而汲汲爲人妄有談&KR0003;其¶
失巳誤人非一事矣今毎思之不覺心悸故近日議論率¶
多畏怯無復向來之勇銳惟欲脩治此身庶幾寡過自非¶
深信得及下得朴實功夫者未嘗敢輙告語以此取怒於¶
人盖多然與其以妄言妄作得罪於聖人不&KR0002;以此得罪¶
<pb:KR4d0226_SBCK_042-27a>¶
於流俗之爲愈私心甚欲一見長者靣論而未可得不知¶
尊兄近日觀書立論比向日如何因書得示一二便是平¶
日受用處矣¶
　　　答石子重¶
國材苦學最可念所恨駁雜𣻉泥自無受用處深欲一見¶
之或到能津遣一來爲幸明道集中所論學制最爲有本¶
曾經意否毎讀其書觀其論講學處未嘗不&KR0099;然𤼵歎恨¶
此生之不生於彼時也伊川元祐所修條制立尊道堂之¶
𩔖亦是此意然時措從宜處亦有曲折幸併取觀之當有¶
所契¶
　　　答石子重¶
南軒語解首章其失在於不曾分别學習二字又謂學者¶
<pb:KR4d0226_SBCK_042-27b>¶
工夫巳無間㫁却要時習只此二事可疑耳擇之雖欲分¶
别學習二字而不曾見得分明却遂便差排硬&KR0003;&KR0057;覺紛¶
拏不成條理大抵學習二字却是龜山將顔子事形容得¶
分明上蔡所謂傳者得之於人習者得之於巳其&KR0003;亦是¶
然綂而言之則只謂之學故伊川有愽學審問愼思明辯¶
篤行五者廢其一非學也之語分而言之則學是未知而¶
求知底功夫習是未能而求能底功夫須以愽學審問爲¶
學愼思明辯篤行爲習故伊川只以思字解習字蓋舉其¶
要也學者既學而知之又當習以能之及其時習而不忘¶
然後無間㫁者始可得而馴致矣&KR0002;巳無間㫁則又何必¶
更時習乎習字南軒之&KR0003;正顚倒了擇之所論又不分明¶
而詞氣不和意象輕肆&KR0057;非小病所宜深警省也¶
<pb:KR4d0226_SBCK_042-28a>¶
行有餘力此章所辨詞意殊不分明大率行有餘力止是¶
言行此數事之外有餘剰底工夫方可將此工夫去學文¶
藝耳非謂行到從容地位爲有餘力必如此然後可學文¶
也¶
伊川言孝子居䘮志存守父在之道與張解志哀而不蝦¶
它問之語不同游氏&KR0003;在所當改而可以未改與張解可¶
以改可以未改之語亦異擇之辨&KR0003;雖多却不及此何也¶
　　　答石子重¶
　從事於斯是著力否&KR0002;是著力却是知自巳能自巳多¶
　須要去問不能與寡者自知巳有巳實須要&KR0002;無&KR0002;虚¶
　不幾於詐乎&KR0002;&KR0003;不著力却是聖人地位曰顔子只見¶
在巳不足在人有餘何嘗以巳爲能爲多爲有爲實曽¶
<pb:KR4d0226_SBCK_042-28b>¶
　子却見得顔子以能問不能以多問寡有&KR0002;無實&KR0002;虚¶
　故賛歎其所爲如此非謂其著力也到得聖人則如天¶
　地不必言能不能多寡有無虚實矣此只是顔子地位¶
熹按此謂顔子只見在巳不足在人有餘者得之矣然只¶
問不能問寡&KR0002;無&KR0002;虚便是更有用力處在但不是著力¶
作此四事耳&KR0002;聖人則固如天地然亦未嘗自以爲有餘¶
也¶
　篤信猶曰深信伊川謂只是無愛心其實只是未知味¶
　知味而愛所謂信之篤者也&KR0002;不篤信安能好學守死¶
　謂死得有落著善道謂善其道猶工欲善其事善於其¶
　職之善守死所以善道¶
篤有厚意深字&KR0003;不盡守死只是以死自守不必謂死得¶
<pb:KR4d0226_SBCK_042-29a>¶
有落著蓋篤信乃能好學而守死乃能善道也又能篤信¶
好學然後能守死善道又篤信所以能守死好學所以能¶
善道又篤信不可以不好學守死須要善得道(此所謂死/得有落著)¶
(也)又篤信好學須要守死善道(數義錯綜/其意始備)¶
　且如自巳爲學官爲館職遇朝廷有利害得失或是宰¶
　執臺諌所當理㑹者它不理㑹自巳要緘黙又不忍國¶
　家受禍要出來&KR0003;又有出位謀政之嫌如之何則可曰¶
　&KR0002;任他事却不可&KR0002;以其理告君何故不可¶
&KR0002;是大事繫國家安危生靈休戚豈容緘黙館職又與學¶
官不同　神宗固嘗許其論事矣但事之小者則亦不必¶
毎事數言也¶
　子欲居九夷與乗桴浮海同意當時傷道之不行中國¶
<pb:KR4d0226_SBCK_042-29b>¶
　之陋實起欲居九夷之念巳而不去亦是順理都無私¶
　意君子居之何陋之有言君子所居則化何陋之有或¶
　問九夷尚可化何故不化中國曰此是道巳不行中國¶
　巳不化所以起欲居九夷之意化與不化在彼聖人豈¶
　得必所居則化理如此耳中國之不化亦怎奈何¶
當時中國未嘗不&KR0013;聖人之化但時君不用不得行其道¶
耳¶
　未見其止止是聖人極致處所謂中是也顔子見得中¶
　分明只是未到到便是聖人故夫子歎之問吾止也與¶
　未見其止同異曰止則一般但用處别未見其止是止¶
　於其所止吾止也是於其所不當止而止¶
以上下文考之恐與吾止之止同¶
<pb:KR4d0226_SBCK_042-30a>¶
　知以明之仁以守之勇以行之其要在致知知之明非¶
　仁以守之則不可以仁守之非勇而行之亦不可三者¶
　不可闕一而知爲先¶
此&KR0003;甚善正吾人所當自力也¶
　知者不惑仁者不憂勇者不懼擇之云此是進徳事仁¶
　者不憂智者不惑勇者不懼此是成徳事先知後仁從¶
　外做入由用以至體自明而誠誠之者人之道也先仁¶
　後智從裏做出由體以及用自誠而明誠者天之道也¶
　三句雖同只仁智先後不同便有成徳進徳之間不可¶
　不辨也¶
程先生自分别此兩條今如此推&KR0003;亦詳盡也¶
　夫子之道忠恕動以天者也由仁義行也誠者天之道¶
<pb:KR4d0226_SBCK_042-30b>¶
　也不思而得不勉而中也譬如做梁柱聖人便是尺度¶
　了不用尺度纔做便揍著它人須用尺度比量大小闊¶
　狹方圓後方始揍著¶
此&KR0003;亦善¶
　顔淵死孔子&KR0002;有財還與之椁否順之曰不與䘮稱家¶
　之有無顔淵家本無則其無椁乃爲得宜孔子若與之¶
　椁便是使顔淵失宜孔子必不肯蓋椁者可有可無者¶
　也&KR0002;無棺則必與之矣¶
孔子&KR0002;有財必與顔淵爲椁盖朋友有通財之義况孔子¶
之於顔淵視之如子耶所謂䘮具稱家之有無者但不可¶
以非義它求耳¶
　鼓瑟希䌑爾舎瑟而作對曰異乎三子者之撰天機自¶
<pb:KR4d0226_SBCK_042-31a>¶
　動不知其所以然¶
門人詳記曾晢舎瑟之事但欲見其從容不迫灑落自在¶
之意耳&KR0002;如此言則流於莊列之&KR0003;矣且人之舉動孰非¶
天機之自動耶然亦只此便見曽晳狂處蓋所見高而涵¶
養未至也¶
　伊川云灑掃應對便是形而上者理無大小故也故君¶
　子只在謹獨灑掃應對是事所以灑掃應對是理事即¶
　理理即事道散在萬事那箇不是&KR0002;事上有毫髪蹉過¶
　則理上便有間㫁欠闕故君子直是不放過只在愼獨¶
此意甚好但不知無事時當如何耳愼獨須貫動静做功¶
夫始得¶
　伊川云克巳最難故曰中庸不可能也此有必有事焉¶
<pb:KR4d0226_SBCK_042-31b>¶
　而勿正之意過猶不及只要恰好¶
克盡巳私渾無意必方見得中庸恰好處&KR0002;未能克巳則¶
中庸不可得而道矣此子思明道之意也必有事焉而勿¶
正是言養氣之法與此不同¶
　言動猶可以禮視聽如何以禮且如見惡色聞惡聲&KR0002;¶
　不視不聽何以知得是惡色惡聲知得是惡色惡聲便¶
　是巳聽巳視了曰此之視聽是以心受之&KR0002;從耳目過¶
　如何免得但心不受便是不視不聽¶
視聽與見聞不同聲色接於耳目見聞也視聽則耳目從¶
乎聲色矣不論心受與不受也¶
　在&KR0022;無怨在家無怨猶言無可憾者&KR0002;它人之怨不怨¶
　則不敢必天地之大人猶有所憾¶
<pb:KR4d0226_SBCK_042-32a>¶
以文意觀之恐是他人之怨¶
　出門如見大賔使民如承大祭就體上&KR0003;巳所不欲勿¶
　施於人就用上&KR0003;在&KR0022;無怨在家無怨就效處&KR0003;¶
此&KR0003;甚好擇之疑出門使民巳是用處然亦不妨蓋此兩¶
事只是自家敬其心耳未有施爲措置也¶
　其言也訒有嘿而存之不言而信存乎徳行天何言哉¶
　四時行焉百物生焉之意或曰&KR0003;得深了只是箴司馬¶
牛多言之失仁者其言也訒此仁者與仁者不憂仁者¶
　安仁之仁者不同正與仁者人也義者宜也之仁者一¶
般¶
前&KR0003;誠太深仁者其言也訒蓋心存理著自是不胡&KR0003;耳¶
後&KR0003;亦恐未然¶
<pb:KR4d0226_SBCK_042-32b>¶
　能言距楊墨者聖人之徒也楊氏爲我近乎義墨氏兼¶
　愛近乎仁當時人皆以爲眞仁義也靡然從之未有言¶
　距之者&KR0002;不是見得聖人這邉道理明白如何識得楊¶
　墨之非仁義故曰能言距楊墨者亦聖人之徒也¶
出邪則入正出正則入邪兩者之間蓋不容髪也雖未知¶
道而能言距楊墨者巳是心術向正之人所以以聖人之¶
徒許之與春秋討賊之意同¶
　好名之人能讓千乘之國苟非其人簟食豆羮見於色¶
　順之云此言過不及也好名之人能讓千乗之國過也¶
苟不是這様人簟食豆羮必見於色此不及也二者俱¶
非也擇之云好名之人能讓千乗之國&KR0002;非有徳之人¶
　雖以慕名而能讓然於簟食豆&KR0245;有時却見於顔色其¶
<pb:KR4d0226_SBCK_042-33a>¶
　心本不如是故也正所謂人能碎千金之璧不能無失¶
聲於破釡者也¶
兩&KR0003;皆通舊來只如後&KR0003;然亦嘗疑其費力但前&KR0003;又無¶
甚意味耳請更商&KR0192;之¶
身不行道不行於妻子使人不以道不能行於妻子言¶
身&KR0002;不行道則妻子無所取法全無畏憚了然猶可使¶
　也&KR0002;使人不以道則妻子亦不可使矣擇之如此&KR0003;順¶
　之云不行於妻子百事不行不可使亦在其中不能行¶
　於妻子却只指使人一事言之¶
順之&KR0003;是¶
　事親仁之實從兄義之實蓋人之生也莫不知愛其親¶
　及其長也莫不知敬其兄此乃最&KR0004;一著其它皆從此¶
<pb:KR4d0226_SBCK_042-33b>¶
充去故孟子曰無它逹之天下也有子曰君子務本本¶
　立而道生孝弟也者其爲仁之本歟孟子又謂徐行後¶
　長者謂之弟疾行先長者謂之不弟尭舜之道孝弟而¶
　巳矣豈非事親仁之實從兄義之實乎¶
仁義只是理事親從兄乃其事之實也¶
　在天爲命在人爲性無人言命不得無天言性亦不得¶
　但言命則主於天言性則主於人耳誠者合内外之道¶
兼性命而爲言者也¶
誠者以下語似有病¶
　心該誠神備體用故能寂而感感而寂其寂然不動者¶
　誠也體也感而遂通者神也用也體用一源顯微無間¶
　惟心之謂歟¶
<pb:KR4d0226_SBCK_042-34a>¶
此&KR0003;甚善¶
　動而不正不可謂道用而不和不可謂徳¶
此兩句緊要在正字和字上¶
在中之義義者理也只是這箇理在中者中也在外者¶
　和也中者性之體叚和者情之體叚也¶
義字&KR0003;得太重伊川本意亦似只&KR0003;體叚云爾和者情之¶
體叚語意未備¶
　止於至善至善乃極則擴之曰不然至善者本也萬善¶
　皆於此乎出¶
至善乃極則¶
　思是𤼵用之機君子爲善小人爲悪那事不從這上出¶
　但君子約入裏靣來小人拖出外靣去故曰思者聖功¶
<pb:KR4d0226_SBCK_042-34b>¶
　之本而&KR0123;㐫之機也¶
正當於此謹之君子所以貴愼獨也¶
　聖人定之以中正仁義而主静所以主静者以其本静¶
　静極而動動極復静静也者物之終始也萬物始乎静¶
　終乎静故聖人主静¶
伊川先生曰動靜無端隂陽無始&KR0002;如此則𠋣於一偏矣¶
動静理均但静字勢重耳此處更宜深玩之¶
　動静有終始賔主方其動也動爲主静爲賔及其静也¶
　静却爲主動却爲賔動極而静則動却終静却始静極¶
　復動則動却始静却終雖然方其動也静之理未嘗不¶
　存也及其静也動之理亦未嘗不存也¶
擇之云此叚甚好但更欠&KR0003;主静之意¶
<pb:KR4d0226_SBCK_042-35a>¶
䝉學者之事始之之事也艮成徳之事終之之事也¶
周子之意當是如此然於此亦可見主静之意¶
誠敬如何分順之曰誠字體靣大敬字却用力曰伊川¶
　曰居處㳟執事敬與人忠是徹上徹下語如此敬亦是¶
聖人事曰固是畢竟將敬做誠不得到得誠則㳟敬忠¶
皆其藴也¶
誠是實理聖人之事非專之謂也推此意則與敬字不同¶
自分明矣聖人固未嘗不敬如尭欽明舜㳟巳湯聖敬日¶
躋是也但自是聖人之敬與賢人以下不同耳¶
　一隂一陽之謂道隂陽氣也所以隂陽道也道也者隂¶
　陽之理也¶
此&KR0003;得之¶
<pb:KR4d0226_SBCK_042-35b>¶
　致中和致極也與盡字同致中和便是盡性¶
此&KR0003;亦是然致字是功夫處有推而極之之意充之書中¶
亦講此叚然其意亦雜幸并以此示之渠又論愼獨意亦¶
未盡大抵獨字只是耳目見聞之所不及而心獨知之之¶
地耳&KR0002;謂指心而言而不謂之心蓋恐指殺似不然也故¶
君子愼其心是何言耶¶
　　　答石子重¶
口之於味等事其當然者天理也&KR0002;槩謂之理則便只成¶
釋氏運水般柴之&KR0003;¶
不可離恐未有不可得而離之意以下文觀之可見¶
此一節當分作兩事戒謹不暏恐懼不聞如言聽於無聲¶
視於無形也是防於未然以全其體謹獨是察之於將然¶
<pb:KR4d0226_SBCK_042-36a>¶
以審其幾不知高明以爲如何¶
此道無時無之然體之則合背之則離也一有離之則當¶
此之時失此之道矣故曰不可湏&KR0119;離君子所以戒謹不¶
睹恐懼不聞則不敢以湏&KR0119;離也(所謂以下文/觀之者如此)¶
小人閒居爲不善惡惡不如惡惡臭也必見君子然後著¶
其善好善不如好好色也皆所以自欺而巳¶
徳無常師主善爲師善無常主恊于克一此言於天下之¶
徳無一定之師惟善是從則凡有善者皆可師也於天下¶
之善無一定之主惟一其心則其所取者無不善矣恊猶¶
齊也如所謂恊時月¶
　　　答石子重¶
孝弟也者其爲仁之本歟是爲仁自孝弟始也仁道之¶
<pb:KR4d0226_SBCK_042-36b>¶
　大而自孝弟始者以其即愛親從兄之心習而察則仁¶
　矣然而不敢&KR0003;必無犯上作亂故曰鮮其或有之以其¶
　習而不察故有子之言以人人有是心是以爲仁患在¶
　不察故爾表記曰事君處其位不履其事則亂也謂違¶
　君命爲亂此所謂犯上者犯顔作亂者違命也¶
　孝弟順徳犯上作亂逆徳論孝弟却&KR0003;犯上作亂底事¶
　只爲是它喚做孝弟恰似小人之中庸也小人而無忌¶
　憚也一般君子則不然先理㑹箇根本根本旣立道自¶
　此生&KR0154;惟其巳許順之云其爲人也孝弟猶是泛而論¶
　之如君子之道夫婦之愚不肖可與知可能行非不孝¶
　弟也惟知務之不如君子也然孝弟順徳終是不善之¶
　心鮮矣¶
<pb:KR4d0226_SBCK_042-37a>¶
此二&KR0003;大抵求之過矣鮮只是少聖賢之言大槩寛&KR0073;不¶
似今人蹙迫便&KR0003;殺了此章且㸔伊川&KR0003;深有意味¶
　我不欲人之加諸我吾亦欲無加諸人伊川解曰我不¶
　欲人之加諸我也吾亦欲無加諸人仁也施諸巳而不¶
　願亦勿施諸人恕也又語錄曰施諸巳而不願亦勿施¶
　諸人正解此兩句又曰我不欲人之加諸我吾亦欲無¶
　加諸人恕也近於仁矣然未至於仁也以有欲字耳前¶
　以爲仁後以爲恕而未仁二義不同&KR0002;以有欲字便以¶
　爲未仁則我欲仁斯仁至矣亦有欲字不知如何¶
二先生&KR0003;經如此不同處亦多或是時有先後或是差斘¶
當以義理隱度而取捨之如此&KR0003;則當以解爲正蓋其義¶
理最長而亦先生晚年所自著尤可信也欲仁之欲與欲¶
<pb:KR4d0226_SBCK_042-37b>¶
無加諸我之欲文意不同不可以相比更推詳之¶
　君子所貴乎道者三動容貌斯逺暴慢矣正顔色斯近¶
　信矣出辭氣斯逺鄙倍矣明道曰動容貌周旋中禮暴¶
　慢斯逺正顔色則不妄斯近信矣出辭氣正由中出斯¶
　逺鄙倍此動容貌正顔色出辭氣皆不著力是成徳之¶
　事斯逺暴慢斯近信逺鄙倍猶云便逺暴慢便近信便¶
　逺鄙倍自然如此也伊川曰辭氣之出不使至於鄙倍¶
　却是就逺字上用工上蔡云動也正也出也君子自牧¶
　處又曰緊要在上三字&KR0003;不同如何¶
熹詳此意當以明道之&KR0003;爲正上蔡之&KR0003;&KR0057;有病¶
克齋記&KR0003;天下歸仁處先本云天下之人亦將無不以¶
仁歸之後本云視天下無一物不在吾生物氣象之中¶
<pb:KR4d0226_SBCK_042-38a>¶
先後意甚異畢竟天下歸仁當如何&KR0003;¶
&KR0004;意伊川&KR0003;後覺未穩改之如此乃吕愽士&KR0003;恐當以後¶
&KR0003;爲正蓋所謂伊川&KR0003;亦止見於外書雜&KR0003;中容或未必¶
然也¶
克齋記不取知覺言仁之&KR0003;似以愛之&KR0003;爲主近子細¶
　玩味似&KR0002;知覺亦不可去蓋不知覺則亦必不愛惟知¶
　覺故能愛知覺與愛並行而不相悖恐亦無害於言仁¶
　但不可專以知覺爲仁耳醫者以四支頑痺爲不仁頑¶
　痺則不知痛痒又安能愛更乞開𤼵¶
此義近與湖南諸公論之甚詳今畧錄一二上呈亦可見¶
大意矣(一答胡廣仲書仁之/&KR0003;一答張敬夫書)¶
　　　答石子重¶
<pb:KR4d0226_SBCK_042-38b>¶
　所疑荷批誨今皆巳釋然蓋仁者心有知覺謂知覺爲¶
　仁則不可知覺却屬智也理一而分殊愛有差等殊與¶
　差等品節之却屬禮施之無不得宜却屬義義也禮也¶
　智也皆仁也惟仁可以包夫三者然所以得名各有界¶
　分須索分别不然混雜爲一孰爲仁孰爲義孰爲智¶
仁字之&KR0003;甚善要之湏將仁義禮智作一處㸔交相參照¶
方見疆界分明而疆界分明之中却自有貫通緫攝處是¶
乃所謂仁包四者之實也近年學者專&KR0003;仁字而於三者¶
不復致思所以含胡溟澲動以仁包四者爲言而實不識¶
其所以包四者之果何物也今得尊兄精思明辯如此學¶
者益有頼矣幸甚　閩縣儒學教諭王製校¶
晦庵先生朱文公文集卷第四十二¶
<pb:KR4d0226_SBCK_042-39a>¶
