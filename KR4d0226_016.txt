# -*- mode: mandoku-view -*-
#+TITLE: 晦庵集
#+DATE: 2015-09-23 10:22:15
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 16

<md:KR4d0226_SBCK_016-1a>¶
集卷十五

<pb:KR4d0226_WYG_016-1a>
欽定四庫全書
　晦菴集卷十六¶　　　　　　宋　朱子　撰
　　奏狀¶
　　　乞蠲減星子縣稅錢第二狀(第一狀闕/)¶
臣誤䝉聖恩竢辠偏壘自度庸愚無以補報到任以來
夙¶夜憂勞惟思所以上布聖恩下求民瘼仰副使令之
萬一¶者竊見本軍諸縣大扺荒凉田野榛蕪人烟稀少
而星子¶一縣為尤甚因竊究其所以乃知日前兵亂流
<pb:KR4d0226_WYG_016-1b>
移民方復¶業而官吏節次増起税額及和買折帛數目
浩瀚人户盡¶力供輸有所不給則復轉徙流亡無復顧
戀鄉井之意其¶幸存者亦皆茍且偷安不為子孫長久
之慮一旦小有水¶旱則復顧而之他觀其氣象如腐草
浮苴無有根蔕愁歎¶亡聊深可憐憫是以去年六月曾
以此縣税錢利害條具<md:KR4d0226_SBCK_016-1b>¶聞奏乞賜蠲減伏䝉聖恩即日
降出而户部下之本路漕¶司漕司委官究實復以申部
取㫖施行百里疲羸日夕仰¶望聖澤之下流不啻飢渇
<pb:KR4d0226_WYG_016-2a>
而户部乃以去歳議臣之請復¶下漕司責以對補吏民
相顧悼心失圖臣愚惶惑亦不知¶所以為計然竊伏惟
念陛下寛仁勤儉恭已愛民四方逺¶近凡以病告無不
惻然興念即賜復除臣不敢廣引前事¶且如近者汀州
所貢白金歳數千兩一旦沛然出令舉以¶丐之了無難
色此豈復責其有所取償而後予之哉慘怛¶之愛發於
誠心而不可已也而往者議臣不足以窺測天¶地含容
施生之大徳輙為對補之說以逆沮逺近祈恩望¶幸之
<pb:KR4d0226_WYG_016-2b>
心臣雖至愚有以知其决非陛下之本心也且州郡¶誠
有餘財自當措置兊那以紓民力豈復敢以此等瑣末<md:KR4d0226_SBCK_016-2a>¶上勞天聽正為公私匱乏不能相救是以冐昧有此陳
請¶今乃限以對補之說不附其說則逺縣窮民永無蘇
息之¶期必從其說則勢無從出不過剜肉補瘡以欺天
罔人不¶惟無益而或反以為害不惟仰失陛下愛民之
本心而臣¶之愚亦有所不忍為也是以敢冐萬死復以
奏聞欲望聖¶慈特降睿㫖檢㑹前奏依汀州例直賜蠲
<pb:KR4d0226_WYG_016-3a>
放施行計其所¶捐除不礙上供數外不過紬絹一千五
十餘匹錢二千九¶百餘貫比之汀州之數未為甚費而
可以少寛斯人使得¶安其生業臣不任祈天瀝懇皇恐
俟命之至¶
　　　奏南康軍旱傷狀¶
照㑹本軍并管屬星子都昌建昌縣自六月以來天色
亢¶陽缺少雨澤田禾乾枯本軍㳟依御筆處分嚴禁屠
宰精<md:KR4d0226_SBCK_016-2b>¶意祈禳及行下逐縣精加祈禱去後今據星子都
<pb:KR4d0226_WYG_016-3b>
昌建昌¶縣申依應遍詣寺觀神祠及諸潭洞建壇祭祀
請水精加¶祈禱雨澤並無感應今來諸鄉早禾多有乾
損及備據税¶户陳徳祥等狀披訴所布田禾緣雨水失
時早禾多有乾¶槁不通收刈申乞委官檢視本軍今檢
凖淳熈令諸官私¶田災傷秋田以七月聽經縣陳訴至
月終止本軍除已依¶條施行外須至奏聞¶
　　　乞放免租税及撥錢米充軍糧賑濟狀¶
臣伏覩本軍今為久缺雨澤早田旱損已依凖令式具
<pb:KR4d0226_WYG_016-4a>
狀¶奏聞訖照對本軍地荒田瘠税重民貧昨於乾道七
年曽¶遭大旱伏䝉聖恩放免本年夏秋二税錢米紬絹
共八萬¶六千三百二十貫石匹及詔本路監司應副軍
糧米四千<md:KR4d0226_SBCK_016-3a>¶石撥到糴軍糧米錢九千餘貫并撥本軍未
起米一萬一¶千七百餘石本軍借兊過乳香度牒錢一
萬餘貫凑糴軍¶糧支遣官兵及撥到賑濟米五萬石又
拖欠兩年上供折¶帛月椿等錢共九萬三千四百一十
六貫石匹兩然後遺¶民復得存活以至今日今兹不幸
<pb:KR4d0226_WYG_016-4b>
復罹枯旱之災又䝉陛¶下親降御筆深詔守臣精加祈
禱而臣奉職無狀無以感¶格幽明祈禱兩月殊無應効
今則早田什損七八晚田亦¶未可知正得薄收其數亦
不能當早田之一二訪聞耆老¶云乾道七年之旱雖不
止於如此然當時承屢豐之後富¶家猶有蓄積人情未
至驚憂又以朝廷散利薄征賑給之¶厚而人民猶不免
於流移殍死閭井蕭條至今未復况今¶民間蓄積不及
往時人情已甚憂懼目下軍糧便闕支遣<md:KR4d0226_SBCK_016-3b>¶計料見管常
<pb:KR4d0226_WYG_016-5a>
平斛斗亦恐將來不足賑濟支用若不瀝懇¶先自奏聞
竊恐將來流殍之禍及他意外之憂又有甚於¶前日欲
望聖慈早降睿㫖許依分數放免税租外更令轉¶運常
平兩司多撥錢米應副軍糧凖備賑濟則一郡軍民¶庻
幾不致大段狼狽冐犯天威臣無任恐懼待辠之至¶
　　　再奏南康軍旱傷狀¶
照對本軍管屬星子都昌建昌三縣管下諸鄉自春夏
以¶來雨澤少愆尋行祈禱於五月中旬已獲感應稍稍
<pb:KR4d0226_WYG_016-5b>
霑足¶遂至髙下之田皆已布種至六月上旬以來又闕
雨澤及¶遍詣管屬靈跡寺觀神祠諸處淵潭取水建置
壇塲依法¶冊祭龍及修設醮筵禁止屠宰精加祈禱自
後未獲感應¶其管下民户陂塘所積水利雖車戽注䕃
禾稻縁乾亢日<md:KR4d0226_SBCK_016-4a>¶久兼又風色滲漏是致民田多有乾槁
不通收刈見不住¶據人户投陳旱傷不絶本軍㳟依御
筆處分嚴禁屠宰精¶意祈禳及行下逐縣精加祈禱去
後據星子都昌建昌縣¶申依應遍詣寺觀神祠及諸潭
<pb:KR4d0226_WYG_016-6a>
洞建壇祭祀請水精加祈¶禱雨澤並無感應今來諸鄉
早禾多有乾損及備據税户¶陳徳祥等狀披訴所有田
禾縁雨水失時早禾多有乾槁¶不通收刈申乞委官檢
視本軍檢凖淳熙令諸官私田災¶傷秋田以七月聽經
縣陳訴至月終止具錄奏聞¶
　　　乞截畱米綱充軍糧賑糶賑給狀¶
臣熹昨以衰病無能退居田野陛下過聽不忍棄捐超
資¶越序付以千里民社之寄徳至渥也而臣亡狀不能
<pb:KR4d0226_WYG_016-6b>
悉心¶營職宣布寛恩馴致旱災害及民物雖已嘗具奏
聞及申<md:KR4d0226_SBCK_016-4b>¶省部諸司乞行賑救今來竊聞接濟飢民事常
平司已行¶措置惟有軍糧一節利害尤為不輕而未聞
諸司有所措¶置竊慮一旦事出意外辠無所逃須至昧
死再有陳奏伏¶望聖明俯垂臨照臣契勘南康軍受納
人户苖米計四萬¶六千五百一十九石逓年科撥並充
上供起發而本軍官¶吏軍兵一歳糧廩計當用米二萬
七千五百一十三石並¶無科名支撥從來只於人户輸
<pb:KR4d0226_WYG_016-7a>
納苖米多收加耗高量斛¶靣皮侵支漕司科撥未盡米
斛應副支遣昨於淳熙五年¶内奉聖㫖令人户自行把
槩見青交量每斛已減斛靣二¶斗及臣到任訪聞民間
猶以所納為重又行措置減去加¶耗一斗所入之數既
已不多然若無水旱災傷非泛支遣¶更以别色官錢多
方糴補亦可僅免曠闕今者不幸遭此<md:KR4d0226_SBCK_016-5a>¶旱傷差官檢放
雖未見得分數多寡然以目所見叅之傳¶聞其勢所收
未必及三四分竊慮將來減放之後實納苖¶米頭數不
<pb:KR4d0226_WYG_016-7b>
多當此凶年所減加耗斛靣又難以復行增起¶即本軍
官兵所支糧廪委是並無指擬夫民飢猶能流移¶逐食
軍兵既係尺籍從來仰食於官豈容一日有所欠闕¶臣
既淺短無術可為旬月以來晝度夜思以至成疾雖已¶
畧控危𠂻陳乞罷免然念州郡事勢日就危廹又有萬
倍¶於一身者若不力告朝廷早為之所而但偷為一身
之計¶自求安便則其上負陛下㧞擢任使之恩雖復萬
死猶有¶餘辠故不自揆其踈賤輙敢復具情實冐昧奏
<pb:KR4d0226_WYG_016-8a>
聞欲望聖¶慈哀憐遠方軍民遭此旱虐凛然日有溝壑
之憂特降睿¶㫖許留淳熈六年殘零未起米綱及七年
合起米綱並充<md:KR4d0226_SBCK_016-5b>¶本軍軍糧及賑糶賑給支用其賑糶米
錢候將來收到别¶隨綱運解發庻幾一郡生靈若軍若
民皆得以保其螻蟻¶之微命共感天地造化無窮之恩
更乞憐臣所患心疾不¶堪思慮又苦脚氣不任歩履早
賜罷免仍催已差下人石¶&KR1488;不候般家接人疾速前來
之任使臣得輿病還家待盡¶餘息則臣之私計亦為幸
<pb:KR4d0226_WYG_016-8b>
甚謹録奏聞伏候勅㫖¶
　　　貼黄¶
　照對本軍淳熈六年米綱未起僅五千石今年苖米
　且¶約減放七分即所餘合納米不過一萬三千九百
　五十¶五石若䝉聖㫖盡行撥賜亦不為多又况賑糶
　米錢將¶來續次發納即其實支之數愈更不多此在
　朝廷至為¶微末而可以救活一郡軍民之命誠非細
　事伏乞聖照<md:KR4d0226_SBCK_016-6a>¶
<pb:KR4d0226_WYG_016-9a>
　　　奏推廣御筆指揮二事狀¶
具位臣朱熹¶
　伏覩本路安撫使司牒備奉御筆指揮頗聞雨澤愆
　期¶有妨農務仰本路帥守勤恤民隱决遣滯獄嚴禁
　屠宰¶精加祈禳若未感格即具奏聞當議降香前來
　期於必¶應俾雨澤霑足寛朕憂軫卿等各勉㫋母怠
　臣伏讀聖¶訓有以仰見陛下畏天之誠愛民之切雖
　成湯桑林之¶禱宣王雲漢之章無以過此甚盛徳也
<pb:KR4d0226_WYG_016-9b>
　臣幸以愚賤獲¶奉詔㫖謹以謄冩播告質之幽明仰
　慿威靈屢獲感應¶但其雨澤不至浹洽均勻目今正
　是早禾吐穗結實之¶時尚多闕水去處又聞湖南湖
　北淮西等路例皆枯旱¶將來不幸或至荒歉即雖移
　民移粟之小惠亦無所施<md:KR4d0226_SBCK_016-6b>¶臣是以夙夜憂愓不遑啓
　居竊以愚見推廣聖訓畫為¶二䇿具以奏聞如有可
　採乞賜施行庻幾有以導迎和¶氣銷去旱災仰寛陛
　下宵旰之憂惟是不量卑鄙屢犯¶天威無任震懼隕
<pb:KR4d0226_WYG_016-10a>
　越之至臣之所陳謹具如后¶
　　一臣伏讀聖詔有曰勤恤民隱臣謹已遵禀施行
　　　訖¶然臣竊聞陸贄有言民者邦之本財者民之
　　　心其¶心傷則其本傷其本傷則支幹凋瘁而根
　　　柢蹶㧞¶矣推此言之則今日所以勤恤民隱莫
　　　若寛其税賦¶弛其逋負然後可以慰悦其心而
　　　感召和氣也臣¶自去年到任之初即以本軍星
　　　子縣税賦偏重嘗¶具奏聞乞賜蠲減及續體訪
<pb:KR4d0226_WYG_016-10b>
　　　到三縣夏料木炭錢¶科紐太重亦嘗具申省部
　　　及提㸃司其木炭錢近<md:KR4d0226_SBCK_016-7a>¶得提㸃司保明條奏已
　　　䝉聖恩蠲減二千貫訖獨星¶子減税一事雖䝉
　　　聖恩施行而户部行下漕司漕司¶委官覈實近
　　　日方得回申户部此事若格以有司¶之法必是
　　　方多沮難未容便得蠲減所願聖慈深¶賜矜憐
　　　直降睿㫖特依所乞則此縣之民庻幾復¶得樂
　　　生安土永為王民不勝幸甚臣又竊見州縣積
<pb:KR4d0226_WYG_016-11a>
　　　欠官物已凖去年明堂赦書自淳熈三年以前
　　　並¶行除放而近者上司行下依舊催督至如本
　　　軍雖¶小而所催除虛額逃閣外凡一十三項計
　　　三萬四¶千七百三十三貫石匹兩其他大郡抑
　　　又可知其¶間所欠雖復名色多端然而皆是赦
　　　恩已放之物¶今日再行催理不唯仰虧帝王大
　　　信而其為害有<md:KR4d0226_SBCK_016-7b>¶不可勝言者蓋若勒令州縣填
　　　補則州縣無所從¶出必至額外巧作名色取之
<pb:KR4d0226_WYG_016-11b>
　　　於民若但責之欠人¶則其間多已貧乏狼狽雖
　　　使賣妻鬻子不足填納¶而監繫在官無復觧脱
　　　之期均之二者皆不足以¶足用豐財而適足以
　　　傷和致沴為害不輕臣愚欲¶望聖慈特推曠蕩
　　　之恩自淳熈三年以前但干欠¶負官物不問是
　　　何名色凡赦恩已放若已放而未¶盡者一切蠲
　　　除如有違詔輙行催理仰被受官司¶繳連具奏
　　　委自三省看詳將施行官司重作行遣¶其被苦
<pb:KR4d0226_WYG_016-12a>
　　　人戸亦許徑赴登聞鼔院進狀陳理依此¶施行
　　　庻幾聖恩下達民情上通可以感格和平銷¶去
　　　災沴惟聖明留意則天下幸甚<md:KR4d0226_SBCK_016-8a>¶　　一臣伏讀聖詔有曰決遣滯獄臣謹已遵禀施行
　　　訖¶然臣竊聞之易曰君子明謹用刑而不留獄
　　　此聖¶人觀象立教萬世不易之法也今州縣之
　　　獄勘結¶圓備情法相當者並皆即隨時决遣惟
　　　其刑名疑¶慮情理可閔者法當具案聞奏下之
<pb:KR4d0226_WYG_016-12b>
　　　刑寺審閱輕¶重取自聖裁而州縣不敢以意决
　　　也此深得古人¶明謹用刑之意矣然奏案一上
　　　動渉年歳且如本¶軍昨於淳熈四年十一月内
　　　申樞宻院乞奏刼賊¶倪敏忠辠案其罪狀明白
　　　初無可疑而凡經二年¶有半至今年三月内方
　　　凖勅斷行下其他似此亦¶且非一竊計他州繁
　　　劇去處此類尤多若使皆是¶行刼殺人之賊偶
　　　有疑慮使之久幽囹圄亦何足<md:KR4d0226_SBCK_016-8b>¶恤其間蓋有法
<pb:KR4d0226_WYG_016-13a>
　　　重情輕之人本為有足憫憐冀得¶䝉被恩貸而
　　　反淹延禁繫不得早遂解釋則恐非¶聖人所謂
　　　不留獄之意也臣愚欲望聖慈特詔大¶臣一員
　　　專督理官嚴立程限令將諸州奏案依先¶後資
　　　次排日結絶其合貸命從輕之人須當日便¶與
　　　行下其情理深重不該減降者即更寛與一限¶
　　　責令審覈然後行下庻幾輕者早得决遣釋放
　　　重¶者不至倉卒枉濫是亦導和弭災之一術惟
<pb:KR4d0226_WYG_016-13b>
　　　聖明¶留意則天下幸甚¶
右謹件如前謹錄奏聞伏候勅㫖¶
　　　奏借兌上供官錢糴米并乞權行倚閣夏税錢
　　　帛¶狀<md:KR4d0226_SBCK_016-9a>¶臣昨為本軍今年災傷至重奏乞截留兩年上供米斛
内¶循狂妄伏俟誅夷不謂聖恩即垂開允臣與合郡千
里軍¶民鼓舞相慶仰戴天地父母再生之恩雖復捐軀
隕首誠¶不足以仰報萬分之一今來檢放旱傷秋苖通
<pb:KR4d0226_WYG_016-14a>
計不止七¶分除已一靣攅具奏聞外復有危迫之懇須
至冐昧以聞¶竊見本軍今年所理夏税縁自省限起催
以來即苦旱乾¶人户車水救田日不暇給憂勞愁歎實
與常歳不同遂不¶敢嚴責諸縣依限催理只令勸諭人
戸自行輸納至今截¶日方據納到絹九千四百匹錢一
萬六千七百二十五貫¶二百五十九文省其絹一靣支
裝起發所有見錢竊縁本¶軍别無儲積可備賑糶不免
擅行兊借並未起淳熙六年¶折帛錢七千三百一十九
<pb:KR4d0226_WYG_016-14b>
貫二百九十六文省通前兩項<md:KR4d0226_SBCK_016-9b>¶共錢二萬四千五十二
貫五百五十五文省趂此米價未¶起之間收糴米斛約
計可得一萬一千五百七十石賑糶¶飢民却俟糶畢收
簇元錢節次起發其餘人户所欠錢絹¶數目尚多而民
間自今以往飢餓寒凍之憂日甚一日漸¶次無力可以
供輸臣誠不忍更行催督以速其流離轉死¶之禍敢冐
萬死復以上聞欲望聖慈更賜哀憐許將本軍¶今年人
户未納夏税錢帛權行倚閣令候來年蠶麥成熟¶却隨
<pb:KR4d0226_WYG_016-15a>
新税帶納庻幾飢餓餘民得保生業不勝萬幸所有¶臣
輙將上供官錢借兌糴米之辠敢不俯伏㳟俟朝典伏¶
乞聖慈併賜施行臣無任瞻天望聖皇懼懇切之至¶
　　　乞撥賜檢放合納苖米充軍糧狀¶
凖尚書省劄子宣教郎權發遣南康軍朱熹奏為今歳
旱<md:KR4d0226_SBCK_016-10a>¶傷除接濟飢民一事常平司已行措置惟有軍糧歳
用二¶萬七千五百一十三石並無窠名支撥乞將淳熈
六年未¶起米五千石并今年苖米檢放外餘數乞盡行
<pb:KR4d0226_WYG_016-15b>
撥賜充軍¶糧及賑糶賑給支用奉聖㫖令本路提舉常
平司將所部¶州軍應管常平義倉錢米通融寛數支撥
外更許本軍將¶淳熈六年未起米並皆盡數存留充軍
糧及賑糶等支用¶内糶到價錢令項樁管非奉朝廷指
揮不得擅行支使其¶淳熈七年分來候見得實旱傷分
數别行申取朝廷指揮¶本軍除已遵禀施行外今據星
子都昌建昌縣申到檢放¶通計八分四毫四絲所有今
秋苖米管催四萬六千五百¶餘石除放八分四毫四絲
<pb:KR4d0226_WYG_016-16a>
計米三萬七千四百餘石外合¶納米九千九十餘石竊
緣本軍一年支遣米計二萬七千<md:KR4d0226_SBCK_016-10b>¶五百一十三石政使
盡䝉撥賜上項米斛其於歳計尚闕¶支遣若於數内更
令發起即其狼狽又將有不可勝言者¶欲望聖慈矜憐
孤遠特許盡數支撥上件放外苖米與充¶軍糧則一郡
軍民不勝幸甚伏候勅㫖¶
　　　奉勸諭到賑濟人户狀¶
照對本軍今歳旱傷細民闕食已行下管屬星子都昌
<pb:KR4d0226_WYG_016-16b>
建¶昌縣勸諭到上户張世亨等承認米榖賑糶接濟民
間食¶用已行下逐縣告示上户依所認數目樁管在家
伺候差¶官審實監糶去後續凖行在尚書户部符九月
十九日辰¶時凖淳熈七年九月十三日勅中書門下省
檢㑹昨凖乾¶道七年八月一日勅節文訪聞湖南江西
間有旱傷州軍¶竊慮米價踴貴細民艱食理合委州縣
守令勸諭有米斛<md:KR4d0226_SBCK_016-11a>¶富室上户如有賑濟饑民之人許從
州縣審究指實保明¶申朝廷依今來立定格目給降付
<pb:KR4d0226_WYG_016-17a>
身補授名目内無官人¶一千五百石補進義校尉(願補/不理)
(選限將/仕郎聽)二千石補進武校¶尉(如係進士與免文解一次/不係進士候到部與免短)
(使一/次)四千石補陳信郎(如係進士¶與/補上州文學)五千石補承節郎
(如係進士/補廸功郎)符本軍疾速施行本¶軍遂㳟禀行下星子都
昌建昌縣勸諭承認賑糶米榖之¶人如願將來賑濟依
今來所降指揮格法推賞去後今據¶都昌建昌縣狀申
勸諭到元認賑糶米榖税户張世亨張¶邦獻劉師輿黄
澄四名各情願依格法將米榖賑濟飢民¶乞依今降指
<pb:KR4d0226_WYG_016-17b>
揮保奏推賞本軍已行下逐縣告示張世亨¶等依數樁
管米斛伺候本軍給厯付飢民及差官前去監¶轄賑濟
飢民請領食用候見的實賑過米數别行保奏推<md:KR4d0226_SBCK_016-11b>¶賞外
須至奏聞者¶
　　　繳納南康任滿合奏禀事件狀¶
臣熹昨於淳熈五年凖勅差前件差遣續奉聖㫖令臣
任¶滿前來奏事臣已於次年三月到任至今年三月已
係成¶資方欲等候替人前來交割職事即依元降指揮
<pb:KR4d0226_WYG_016-18a>
前去奏¶事忽於三月二十五日凖尚書省劄子奉聖㫖
除臣提舉¶江南西路常平茶鹽公事自顧踈頑已試無
狀薦䝉任使¶恩重命輕未敢遽有辭避已於當日望闕
謝恩袛受訖縁¶為替人未到凖法未得離任其元降奏
事指揮又緣已有¶前件恩命兼臣見患心氣精神不全
思慮應對動有差錯¶不敢前詣國門聽候進止外伏念
臣愚賤踈逺在任二年¶凡所奏陳多䝉開納甫及終更
曾無績効又䝉聖恩有此<md:KR4d0226_SBCK_016-12a>¶陞擢臣雖至愚然早服父師
<pb:KR4d0226_WYG_016-18b>
之訓其於君臣大義與夫古¶今治亂得失之故粗亦識
其梗槩豈不願得一望天日之¶光少罄平日愚忠之萬
一顧以衰頽不獲自盡退就田畝¶死有遺憾惟是今任
職事尚有合具奏禀事件不免具事¶狀條畫以聞而總
其目如左須至奏聞者¶
　一臣熹狀奏為本軍星子縣税錢太重欲乞直降睿
　¶　㫖特賜蠲減事¶
　一臣熹狀繳連本軍狀奏為勸諭到税户張世亨張
<pb:KR4d0226_WYG_016-19a>
　¶　邦獻劉師輿黄澄共承認米一萬九千石賑濟飢
　　民給¶賜了畢欲乞不候諸司保明早依元降賞格
　　推恩事¶
　一臣熹狀奏為乞降指揮淳熈七年被災之郡不得
　　催¶理積欠及將倚閣夏税特與蠲放其上三等户
　　零欠<md:KR4d0226_SBCK_016-12b>¶夏税亦與多作料次逐年帶納事¶
　一臣熹奏為乞賜白鹿洞書院勅額及乞頒降光堯
　¶　壽聖憲天體道性仁誠徳經武緯文太上皇帝御
<pb:KR4d0226_WYG_016-19b>
　　書石¶經及國子監九經注䟽等事¶
右謹具如前欲望聖慈特降睿㫖逐一施行不勝幸甚
臣¶瞻望闕庭無任慕戀祈懇之至謹録奏聞伏候勅㫖¶
　　　一¶
右臣誤䝉聖恩俟辠偏壘自度庸愚無以補報到任以
來¶夙夜憂勞惟思所以上布聖恩下求民瘼仰副使令
之萬¶一者竊見本軍諸縣大抵荒凉田野榛蕪人烟稀
少而星¶子一縣為尤甚因竊究其所以乃知日前兵亂
<pb:KR4d0226_WYG_016-20a>
流移民方¶復業而官吏節次增起税額及和買折帛數
目浩瀚人户<md:KR4d0226_SBCK_016-13a>¶盡力供輸有所不給則復轉徙流亡無復
顧戀鄉井之意¶其幸存者亦皆茍且偷安不為子孫長
久之慮一旦小有¶水旱則復顧而之他觀其氣象如腐
草浮苴無有根蔕愁¶歎亡聊深可憐憫是以到任之初
曾以此縣税錢利害條¶具聞奏乞賜蠲減伏䝉聖恩即
日降出而户部下之本路¶漕司漕司委官究實復以申
部取㫖施行百里疲羸日夕¶仰望聖澤之下流不啻飢
<pb:KR4d0226_WYG_016-20b>
渴而户部乃以往者議臣之請¶復下漕司責以對補吏
民相顧悼心失圖臣愚惶惑亦不¶知所以為計者是以
黙息久之不敢復有奏陳今既終更¶不逺郡境又遭去
年之旱其憔悴無憀之態又有甚於前¶所陳者是以不
敢愛死復嬰鈇鉞而一言之夫以民之貧¶病至於如此
州郡誠有餘財自當措置兌那以紓其力豈<md:KR4d0226_SBCK_016-13b>¶便敢以此
等瑣末上勞天聽正為公私匱乏不能相救是¶以冐昧
有此陳請今乃限以對補之說使逺民之疾苦不¶得以
<pb:KR4d0226_WYG_016-21a>
上聞而陛下之徳澤不得以下究此殆議者過計之¶憂
臣雖至愚有以知其决非仁聖之本心也欲望聖慈特¶
降睿㫖將淳熈六年十月十九日對補指揮更不施行
仍¶照有司檢㑹臣熹前奏本軍星子縣税錢事直賜蠲
放蓋¶其所捐除不礙上供數外不過紬絹一千五十餘
匹錢二¶千九百餘貫此於大農之經費不足以當九牛
之一毛而¶可以少寛百里之民使得安其生業臣不任
祈天瀝懇惶¶恐俟命之至謹録奏聞伏候勅㫖
<pb:KR4d0226_WYG_016-21b>
　　　二¶
　　貼黄<md:KR4d0226_SBCK_016-14a>¶　奏為本軍勸諭都昌建昌縣税户張世亨劉師輿進
　士¶張邦獻待補太學生黄澄賑濟飢民斗斛¶
照㑹本軍去歳旱傷至重細民闕食雖有樁管及撥到
常¶平米斛數目不多深恐不行周給遂行勸諭到管屬
上戶¶承認米數賑糶接濟民間食用續於去年十月十
一日凖¶行在尚書户部九月十六日辰時凖淳熙七年
<pb:KR4d0226_WYG_016-22a>
九月十三¶日勅中書門下省檢凖乾道七年八月一日
勅節文訪聞¶湖南江西間有旱傷州軍竊慮米價踴貴
細民艱食理合¶委州縣守令勸諭有米斛富室上戸如
有賑濟飢民之人¶許從州縣審究指實保明申朝廷依
今來立定格且給降¶付身補授名目内無官人一千五
百石補進義校尉(願補不理¶選/限將仕郎聽)二千石補進武校尉(如/係)
(進士與免丈解一次不係進/士候到部與免短使一<md:KR4d0226_SBCK_016-14b>¶次)四千石補承信郎(如係進/士與補)
(上州/文學)五千石補承節郎(如係進士¶與/補廸功郎)符本軍疾速施行
<pb:KR4d0226_WYG_016-22b>
本軍㳟禀行下管屬再行勸諭¶承認賑糶米數之人如
願將米賑濟切待審究保明申朝¶廷依今來所降指揮
格法推賞去後據都昌建昌縣申數¶内勸諭到元認糶
米税户張世亨劉師輿進士張邦獻黄¶澄四名各情願
承認米依格法賑濟内建昌縣税户張世¶亨五千石乞
補承節郎進士張邦獻五千石乞補廸功郎¶税户劉師
輿四千石乞補承信郎并都昌縣待補太學生¶黄澄五
千石乞補廸功郎各乞依今降指揮保奏施行本¶軍遂
<pb:KR4d0226_WYG_016-23a>
行下告示張世亨等依數樁米伺候給厯付飢民差¶官
監轄賑濟已於去年十二月二十八日先具奏聞及申¶
本路諸監司照㑹去訖續據管屬星子都昌建昌三縣
共<md:KR4d0226_SBCK_016-15a>¶開列闕食飢民二萬九千五百七十八户數内大人
一十¶二萬七千六百七口小兒九萬二百七十六口本
軍各印¶給厯頭牌靣置簿厯發送逐縣當職官給散付
人户預於¶縣市及諸鄉均定去處共置三十五塲分差
見任寄居指¶使添差監押酒税務監廟大小使臣共三
<pb:KR4d0226_WYG_016-23b>
十五員監轄賑¶糶賑濟及委縣官分塲廵察嚴戢減尅
乞覔之弊自淳熙¶八年正月初一日為始令抄劄到闕
食人户赴塲賑糶其¶鰥寡孤獨之人即以常平米斛依
法賑濟至正月内又縁¶雪寒行下屬縣將元係賑糶飢
民用上件張世亨黄澄等¶米及常平義倉米一例賑濟
兩日至三月内又慮飢民艱¶得錢收糴米斛再自十一
日為頭行下諸縣將己給厯賑¶糶飢民一例普行賑濟
一十三日通作半月及照得都昌<md:KR4d0226_SBCK_016-15b>¶縣止有黄澄一名承
<pb:KR4d0226_WYG_016-24a>
認賑濟米五千石凑所管義倉米㑹¶計賑濟不周本軍
遂於建昌縣張世亨等賑濟米内撥米¶四千石本軍措
置官錢和雇脚夫舟船裝載發送都昌縣¶交管分於置
塲去處責令監轄賑濟至閏三月十五日終¶節次據都
昌縣建昌縣申到張世亨張邦獻劉師輿黄澄¶賑濟過
米撮筭共計一萬九千石星子縣元無勸諭到上¶户賑
濟米斛即以常平義倉米斛依例普行賑濟外本軍¶節
次行下都昌建昌知縣逐旋審究的實賑濟過張世亨
<pb:KR4d0226_WYG_016-24b>
黄澄等米數保明申軍去後據廸功郎監城下酒税權
都¶昌縣事孫僑通直郎知建昌縣事林叔坦狀保明到
張世¶亨張邦獻劉師輿黄澄賑濟過米一萬九千石委
是節次¶賑濟飢民食用之數即無冐濫本軍一靣差委
從政郎本<md:KR4d0226_SBCK_016-16a>¶軍司法叅軍陳祖永前去都昌建昌縣覈實
到張世亨張¶邦獻劉師輿黄澄賑濟米一萬九千石委
是賑濟過的實¶之數本軍再行稽考别無冐濫保明是
實本軍勘㑹得張¶世亨劉師輿各係税户張邦獻係應
<pb:KR4d0226_WYG_016-25a>
舉習詩賦終塲士人¶并黄澄係於淳熈四年秋試應舉
習詩賦取中待補太學¶生第十五名是實其張世亨張
邦獻劉師輿黄澄賑濟過¶米數各應得近降指揮賞格
數内税户張世亨賑濟過米¶五千石合補承節郎税户
劉師輿賑濟過米四千石合補¶承信郎進士張邦獻賑
濟過米五千石合補廸功郎待補¶太學生黄澄賑濟過
米五千石合補廸功郎除已具申本¶路安撫司轉運司
提舉司提刑司照㑹依條保奏推賞外¶欲望聖慈下所
<pb:KR4d0226_WYG_016-25b>
屬給降合得付身發下以憑給付張世亨<md:KR4d0226_SBCK_016-16b>¶張邦獻劉師
輿黄澄祗受須至奏聞者¶
　　貼黄¶
　臣契勘本軍管下去秋種麥甚廣春初亦極茂盛續
　次¶訪聞近緣雨水頗多大叚傷損民間養蠶亦緣雨
　濕桑¶柘不至十分成熟伏乞聖照¶
　臣契勘除上項張世亨等四家米數已行支散了畢
　外¶續次訪聞都昌縣下尚有漏落人户未曾賑濟除
<pb:KR4d0226_WYG_016-26a>
　已帖¶本縣知佐審實用義倉米支散去訖伏乞聖照¶
　　貼黄¶
　奏為乞特詔有司不候諸司保明將本軍所奏黄澄
　等¶賑濟早賜依格推賞奏聞事¶
右臣昨奉淳熙七年九月十三日聖㫖勸諭到本軍人
户<md:KR4d0226_SBCK_016-17a>¶黄澄等出備米一萬九千石賑濟飢民已曾累具畫
一奏¶聞去訖近緣春初風雪寒凍及三月以來農功將
起巳帖¶諸縣將上件米普行賑濟管内飢民兩次通計
<pb:KR4d0226_WYG_016-26b>
二萬九千¶五百七十八户數内大人一十二萬七千六
百七口小兒¶九萬二百七十六口大人一斗五升小兒
七升五合足為¶半月之糧今已了畢千里之民既免於
飢餓流離殍死之¶憂無不歡呼鼓舞感戴聖恩臣亦多
方體察詢究委無欺¶隱漏落誑妄不實之弊已因近降
指揮具事狀申本路監¶司乞行保奏外竊緣當來勸諭
並是臣親書榜帖分遣官¶屬再三往復示以朝廷命令
官賞之信其人乃肯欣然聽¶命今臣秩滿非久解罷若
<pb:KR4d0226_WYG_016-27a>
不力為奏陳早乞推賞萬一他¶日有司視同常事巧為
沮郤則不惟使臣得辠於民亦恐<md:KR4d0226_SBCK_016-17b>¶朝廷異時命令無以
取信於下本軍不免别具狀奏欲望¶聖慈特詔有司不
候諸司保明將本軍所奏黄澄張世亨¶張邦獻劉師輿
早賜處分依格推賞庻幾民間早獲為善¶之利日後或
有災傷富民易以勸率貧民不至狼狽實為¶永久之利
臣不勝大願其本軍奏狀繳連在前謹録奏聞¶伏候勅
㫖
<pb:KR4d0226_WYG_016-27b>
　　　三¶
右臣輙有愚見上瀆聖聰臣竊見本軍去年大旱田畝
不¶收幸䝉聖恩減放秋苖倚閣夏税而又申詔有司發
廪勸¶分前後丁寧勤勤懇懇凡所以加惠於無告之窮
民者至¶深至厚以故今歳開春以來及今已是七十餘
日而閭里¶細民幸不至於大叚闕食又幸目今雨澤以
時原野漸潤<md:KR4d0226_SBCK_016-18a>¶度料不過四五十日則二麥可收又四五
十日則早稻相¶繼决不至於復有流離捐瘠之禍以勤
<pb:KR4d0226_WYG_016-28a>
陛下宵旰之憂矣¶然臣竊以為捄荒之政蠲除賑貸固
當汲汲於其始而撫¶存休養尤在謹之於其終譬如傷
寒大病之人方其病時¶湯劑砭灸固不可以少緩而其
既愈之後飲食起居之間¶所以將䕶節宣小失其宜則
勞復之證百死一生尤不可¶以不深畏也今者飢餓之
民雖得䝉被聖恩以幸免於死¶亡然亦類皆鳥形鵠靣
薾然無異於大病之新起若有司¶加意撫綏寛其財力
則一二年間筋骸氣血庻幾可復其¶舊若遂以為既愈
<pb:KR4d0226_WYG_016-28b>
而不復致其調攝之功但見其尚能耕¶墾田疇撑拄門
户而遽欲責以累年之逋負與夫去歳倚¶閣之官物則
是人者其必無全理矣竊聞乾道七年之旱<md:KR4d0226_SBCK_016-18b>¶夏税秋苖
亦皆嘗䝉聖恩矣而流殍甚衆迄今不復者正¶以次年
帶納前料税物者迫之也然考其實所謂帶納者¶初未
嘗大叚有人納到以佐有司用度之闕而姦胥猾吏¶得
以並緣搔擾則其害有不可勝言者其後淳熈元年九¶
月四日乃以薦饑始䝉蠲放則三年之間所失已多而
<pb:KR4d0226_WYG_016-29a>
無¶及於事矣今舊逋未除新税將起斯人懔懔已有狼
顧之¶憂臣愚欲望陛下赦臣之辠察臣之言亟詔有司
凡去年¶被災之郡盡今年毋得催理積年舊欠及將去
年倚閣夏¶税悉與蠲放其上二等人户當此凶年細民
所從仰食其¶間亦有出粟減價賑糶而不及賞格者欲
望聖慈普加恩¶施許將去年殘欠夏税多作料數逐年
帶納則覆載之間¶幅員之内當此災旱之餘無有一夫
一婦不被堯舜之澤<md:KR4d0226_SBCK_016-19a>¶矣臣愚賤踈逺不當妄有陳奏實
<pb:KR4d0226_WYG_016-29b>
以誤膺委寄職在牧民¶竊於詔令之間有以仰窺陛下
子愛黎元之心有加無已¶大懼無以仰稱萬分是以不
敢不盡其愚冐瀆天威臣無¶任恐懼顚越之至謹録奏
聞伏候勅㫖¶
　　　四¶
右臣竊嘗伏讀國朝㑹要㳟視太宗皇帝嘗因江州守
臣¶周述之奏詔以國子監九經賜廬山白鹿洞書院既
又以¶其洞主明起為蔡州褒信縣主簿以旌儒學每恨
<pb:KR4d0226_WYG_016-30a>
無由一¶至其處仰觀遺迹及䝉聖恩假守兹土到任之
初考按圖¶經詢究境内民間利病乃知書院正在本軍
星子縣界而¶陳舜俞廬山記又載真宗皇帝咸平五年
嘗勅有司重加¶修繕間因行視陂塘始得經由其地見
其山川環合草木<md:KR4d0226_SBCK_016-19b>¶秀潤眞閒燕講學之區而荒凉廢壊
無復棟宇因竊惟念¶太宗皇帝眞宗皇帝所以幸教多
士垂裕萬世之意其盛¶如彼而下吏淺聞弗克原念以
稱萬分之辠其大如此駭¶懼震慴不皇啟居既又按考
<pb:KR4d0226_WYG_016-30b>
此山老佛之祠蓋以百數兵¶亂之餘次第興葺鮮不復
其舊者獨此儒館莾為荆榛雖¶本軍已有軍學足以養
士然此洞之興逺自前代累聖相¶傳眷顧光寵徳意深
逺理不可廢况境内觀寺鐘鼓相聞¶殄棄彛倫談說空
幻未有厭其多者而先王禮義之宫所¶以化民成俗之
本者乃反寂寥希濶合軍與縣僅有三所¶而已然則復
修此洞蓋未足為煩於是始議即其故基度¶為小屋二
十餘間教養生徒一二十人節縮經營今已了¶畢但其
<pb:KR4d0226_WYG_016-31a>
勅額官書皆已燒毁散失無復存者不敢擅行標<md:KR4d0226_SBCK_016-20a>¶題收
置輙昧萬死具奏以聞欲望聖明俯賜鑒察追述太¶宗
皇帝眞宗皇帝聖神遺意特降勅命仍舊以白鹿洞書¶
院為額仍詔國子監仰摹光堯壽聖憲天體道性仁誠
徳¶繼武緯文太上皇帝御書石經及印版本九經䟽論
語孟¶子等書給賜本洞奉守看讀於以褒廣前烈光闡
儒風非¶獨愚臣學子之幸實天下萬世之幸謹録奏聞
伏候勅㫖
<pb:KR4d0226_WYG_016-31b>
　　貼黄¶
　臣頃年親見潭州嶽麓書院尚存舊碑大書勅賜嶽
　麓¶書院六字伏乞睿照¶
　　　阿馬奏案内小貼子¶
臣熹等契勘阿馬既與外人通情宻謀殺夫自是不容
旁¶有知證本不敢具案聞奏今凖提刑司牒須至具奏
謹按<md:KR4d0226_SBCK_016-20b>¶本人所犯隳絶三綱情狀慘酷聞之猶可酸鼻竊
慮有司¶因循常格擬從減等之坐有害風敎事體不輕
<pb:KR4d0226_WYG_016-32a>
欲望聖明¶洞察特依常法以警昬愚以正邦法臣等不
任大願¶
　　　奏紹興府都監賈祐之不抄劄飢民狀¶
照對紹興府諸縣今歳災傷飢民流移闕食甚衆㳟禀
聖¶訓寅夕究心奉行縁本府山隂㑹稽縣人户不住遮
道告¶訴抄劄不盡漏落不實臣即已措置專設一局見
今呼集¶耆保鄉司專委本府當職官敦請鄉官重行隔
别審實其¶在城五廂闕食細民及流移到府之人本府
<pb:KR4d0226_WYG_016-32b>
雖委逐廂官¶沿門抄劄訪聞多是止憑廂典合干人多
有不實不盡亦¶行前來陳訴臣又已送下廂官審實抄
劄所有他處流移¶到府臣亦已行下本府與縣令佐約
束停房店舍不得多<md:KR4d0226_SBCK_016-21a>¶所賃資并津渡邀滯仍遍行收拾
病患飢困及遺棄小兒¶就寛濶寺院安著支撥常平官
錢收買柴薪藳薦給衣襖¶之類修合藥餌醫治煑造三
兩等稀稠粥次第救助仍委¶諸慈悲僧道主管看養所
行非不告戒臣今月十九日據¶馬林等投狀稱是嵊縣
<pb:KR4d0226_WYG_016-33a>
人事(人事疑當/作人氏)移在本府第一廂¶居住闕食飢餓内有
馬百四一名扶到臣治所已是飢餓¶日久十分羸困纔
到不久即便倒死臣即令醫人用藥灌¶救移時方得甦
醒遂行呼到本廂官武翼郎紹興府兵馬¶都監賈祐之
取問元不抄劄供報因依本官應對不行及¶先來承受
本府牒委及承臣送下陳狀並無抄劄事因報¶應本官
委是不職難以存留在任臣除已先將賈祐之牒¶紹興
府對移本府指使差遣外欲望聖慈特降睿㫖重賜<md:KR4d0226_SBCK_016-21b>¶黜
<pb:KR4d0226_WYG_016-33b>
責以為官吏奉行賑濟不䖍之戒¶
　　　乞借撥官㑹給降度牒及推賞獻助人狀(未論/止許)
　　　(之許¶疑/當作計)¶
臣昨被臨遣備使浙東又䝉聖慈賜以錢㑹三十萬貫
以¶給一路賑糶賑濟自謂遭値聖恩隆厚至於如此其
勢必¶可以救活此道之人伏自入境以來日據紹興府
㑹稽山¶隂兩縣人户投訴抄劄漏落遂將諸縣悉行根
括先據兩¶縣申到比舊計增二十五萬六千一百九十
<pb:KR4d0226_WYG_016-34a>
二口其餘諸¶縣尚未申到計其縣分地里之大小戸口
决當數倍於此¶蓋緣當來諸縣抄劄不甚子細而又渉
日既久向之粗能¶自給者今皆闕食所以飢民之數日
有增加因以此數考¶按本府昨來均定所得錢米撥下
諸縣之數其為欠闕數<md:KR4d0226_SBCK_016-22a>¶目尚多遂將昨來所䝉給降㑹
子等錢除五萬貫諸州申¶到已無見在更畱五萬凖備
諸州取撥外即計逐縣大小¶及已得錢米多寡等第均
給計已支費十八萬餘貫而㑹¶稽山隂兩縣自占九萬
<pb:KR4d0226_WYG_016-34b>
餘貫其餘凖擬諸縣申到再劄人¶數别行均給者共不
過一萬餘貫計可得米三四千石而¶已事勢危迫不免
逐急於鹽司錢内借撥九萬餘貫牒紹¶興府措置運糴
然亦僅可得米二萬餘石而已以兩縣再¶劄所添計之
則此二萬二三千石之米其勢豈足以均及¶諸縣之人
然而兩縣所得一家不過日得一二升一口不¶過日得
一二合而已此皆僅足以茍延喘息而不足以救¶其死
命竊料更加旬月未論不得食者必致殍死而此得¶食
<pb:KR4d0226_WYG_016-35a>
之人亦有羸困不能以自存者矣又况當來計料糶濟<md:KR4d0226_SBCK_016-22b>¶止到三月十五日便行住罷已不能給而麥熟猶在四
月¶麥之熟否姑置未論止許住罷至麥熟猶有半月餘
日無¶以接濟夫以紹興一郡之飢自臣未到已䝉撥賜
米十四¶萬石錢九萬貫至臣有請又䝉聖恩如此其厚
而臣智術¶淺短不能變通其所施為止於如此竊恐考
之於今則徒¶有賑救之名而無賑救之實要之於後則
既已養之數月¶之久而不免棄之旬日之間徒費陛下
<pb:KR4d0226_WYG_016-35b>
軍國之儲數十大¶萬而不足以稱陛下救民水火之心
固臣之無狀死不償¶責至於減米增賞雖已得㫖通行
而去年獻助之人至今¶未䝉推賞度牒換米雖已得㫖
給降而米數太多度牒一¶道計當錢千五百緡以此至
今皆未聞有應募者則此竊¶恐陛下憂勞惻怛慱施濟
衆廣大無窮之心或格於有司<md:KR4d0226_SBCK_016-23a>¶等攣纎嗇之議而不得
以下究也臣已與帥臣王希吕同¶狀奏聞欲望聖慈更
賜憐憫再行借撥㑹子三十萬貫及¶今糴米五六萬石
<pb:KR4d0226_WYG_016-36a>
通融接續措畫糶濟而復於此詳具其¶所以然者以聞
其去年本路所奏合推賞人則乞特詔有¶司直與推賞
給降告命付之本州令守臣喚上當㕔袛受¶不須更令
官司保明徒為文具其度牒亦乞裁減半價只¶作百五
十石仍再給降三百本付紹興府令臣與王希吕¶同共
掌管交到米斛即與書塡則人必樂從應募者衆凡¶此
三者儻䝉施行庻幾此郡飢民逐家一日各添得米一¶
二升逐口一日各添得米二三合而逐縣續有劄到漏
<pb:KR4d0226_WYG_016-36b>
落¶户口及流移歸業之人亦得以漸次收拾不至飢死
既有¶以卒究陛下憂勞惻怛博施濟衆廣大無窮之心
而草野<md:KR4d0226_SBCK_016-23b>¶愚臣亦得以慿藉威靈不負飢民之命千萬幸
甚如其不¶然則臣計已窮終必仰孤任使伏自到任以
來朝夕憂懼¶精神耗竭四肢緩弱時復麻痺竊恐一旦
溘然無以見百¶萬餒鬼於地下欲望聖慈赦其罪戾許
臣罷免使得脱此¶寃債歸骨故山亦千萬幸甚披心瀝
血干冐宸嚴臣無任¶恐懼戰栗之至
<pb:KR4d0226_WYG_016-37a>
　　　奏救荒事宜狀¶
臣䝉恩將命浙東奉行救恤到官日夕考究求所以上
副¶焦勞之意竊見浙東諸州例皆荒歉台明號為最熟
亦不¶能無少損而紹興府之飢荒昔所未有臣以目所
覩囘思¶去歳南康之歉猶謂之樂歳可也賑救既在所
急事體宜¶先奏聞今紹興八邑餘姚上虞號為稍熟然
亦不及半收<md:KR4d0226_SBCK_016-24a>¶新昌山隂㑹稽所損皆七八分嵊縣旱及
九分蕭山諸暨¶水旱相仍幾全無收今除餘姚上虞稍
<pb:KR4d0226_WYG_016-37b>
似可緩外且論蕭¶山等六縣約其所收不過十一先次
朝廷撥米一十四萬¶七千石錢九萬貫并本司前官申
朝廷於衢婺州通融撥¶到義倉錢三萬八千七十五貫
一百文明州義倉米五千¶石數目非不多州郡日夕惟
賑濟是務官吏稍解事者皆¶奔走不暇雖寄居士大夫
亦不敢寧處不可謂不留意然¶終未有能救飢莩之實
民情嗷嗷日甚一日不獨下户乏¶食而士子宦族第三
等人户有自陳願預乞丐之列者驗¶其形骸誠非得已
<pb:KR4d0226_WYG_016-38a>
兼自秋來賣田拆屋斫伐桑柘鬻妻子¶貨耕牛無所不
至不較價之甚賤而以得售為幸典質則¶庫户無錢舉
貸則上户無力藝業者技無所用營運者貨<md:KR4d0226_SBCK_016-24b>¶無所售魚
蝦螺蚌久已竭澤野菜草根取掘又盡百里生¶齒飢困
支離朝不謀夕其尤甚者衣不蓋形面無人色扶¶老携
㓜號呼宛轉所在成群見之使人酸辛怵惕不忍正¶視
其死亡者蓋亦不少臣深究其所以然正緣紹興地狹¶
人稠所産不足充用稔歳亦資鄰郡非若浙西米斛之
<pb:KR4d0226_WYG_016-38b>
多¶又以和買偏重無巨富之家連遭水旱兼失蠶麥些
小積¶榖春首勸糶無有存者上户先已匱乏是以細民
無所仰¶給狼狽急迫至於如此大抵荒歉自五分以下
猶可措置¶蓋以五分之粟給十分之人稍行勸分便可
茍活今以空¶虛之郡而荒及九分則一分之粟既不能
給十倍之人而¶户口甚多所闕浩瀚亦有非移民移粟
所能補助者臣所¶目見心思兼詢訪士夫父老者既如
此復約墾田收租之<md:KR4d0226_SBCK_016-25a>¶數以證之除餘姚上虞外今將田
<pb:KR4d0226_WYG_016-39a>
畝計其歳入六縣為田¶度二百萬畝每畝出米二石計
歲收四百餘萬又將今再¶抄劄山隂㑹稽兩縣口數以
約六縣之數則山隂㑹稽丁¶口半於諸暨嵊縣而比新
昌蕭山相去不逺絶長補短兩¶縣當六縣四分之一今
抄劄山隂㑹稽四等五等貧乏之¶户計三十四萬口四
等之稍自給及上三等者不預焉則¶統計六縣之貧民
約須一百三十萬口併上户當不下百¶四十萬計稔歳
所歛四百萬石米除上供及州用外養百¶四十萬之生
<pb:KR4d0226_WYG_016-39b>
齒日計猶不能及二升之數則所謂樂歳無¶餘者既信
而有證矣又約六縣所蠲放分數以計今歳民¶間所收
不過十分之一則所不收之米約計三百六十萬¶石而
所收止四十萬石闕乏數目如此浩瀚則所謂補助<md:KR4d0226_SBCK_016-25b>¶無
䇿者又信而有證矣今將紹興府先所得錢一十二萬¶
八千七十五貫一百文并臣所得三十萬貫除五萬貫
諸¶州申到已無見在又措留五萬貫均給諸州外不過
共折¶米八萬二千餘石并前項米一十四萬石總而計
<pb:KR4d0226_WYG_016-40a>
之不及¶其田租所闕十分之一今來措置除蕭山僅能
口給半月¶外其餘五縣以户計之日之所得固已不過
一二升若以¶口計之則日之所得又不過一二合是僅
足以使之皆知¶聖主憂勞憫恤不忍坐視之意而已若
謂如此而便足以¶救其必死之命則固難指凖然遂欲
以百三十萬之貧民¶盡仰官司口以升計麥秋之前九
十餘日當為粟百萬石¶則亦非朝廷今日事力之所及
也然臣竊謂有司之力誠¶有限量而聖主天地父母覆
<pb:KR4d0226_WYG_016-40b>
載生育之心則無終窮以有<md:KR4d0226_SBCK_016-26a>¶限之力言之則救䕶之切
撥賜之多誠若不可以有加之¶今日然以陛下無窮之
心論之則豈不欲使此邦更得數¶十萬石之粟以必救
數十萬人之命其忍直以無可奈何¶處之而熟視其飢
餓顚仆於前乎故臣輙敢厯叙其所見¶聞考驗之實本
末如此而别具施行事目以干聖聽惟陛¶下哀憐財幸
意迫情切言無倫次臣無任皇恐俟辠之至¶
　　　奏紹興府指使宻克勤偷盗官米狀
<pb:KR4d0226_WYG_016-41a>
照對紹興府諸縣去歳旱傷飢困及流移之民見今闕
食¶昨䝉聖恩撥下米斛賑濟紹興府遂差指使保義郎
宻克¶勤往平江府請取米一萬三千石分下上虞新昌
嵊縣交¶卸賑濟今月初七日臣廵厯到嵊縣㸃檢據嵊
縣主簿廸¶功郎葉梓申承本縣差往三界鎮交量宻克
勤請到賑濟<md:KR4d0226_SBCK_016-26b>¶米一萬石依應躬親將本府通判承議郎
呉津較量斛斗¶交量每斛比少米一升五合又令親隨
斗子葉吉等徑自¶用斛行槩意在虧減升合兼其米盡
<pb:KR4d0226_WYG_016-41b>
用糠泥拌和却乃倚¶恃本府指使對衆抑捺意欲庇䕶
船稍合干人作弊縁此¶未敢交量乞施行及據本縣土
豪黄彦等列狀陳訴宻克¶勤押到米䝉告示前去般擔
並係濕惡夾雜糠泥及每斗¶不應本塲斛斗去後折欠
負累不便臣尋取到米様看視¶其米多係糠土拌和遂
喚到斗子康勝對衆用斛量計每¶石少欠九升於内量
出一斗篩簸内有泥土碎米一升二¶合并糠一升一合
通約所押一萬三千石内折欠拌和之¶數計米四千一
<pb:KR4d0226_WYG_016-42a>
百六十石臣竊惟陛下聖慈天覆矜憫飢¶民給賜米斛
徳意至為深厚然以臣所見嵊縣一帯飢餓<md:KR4d0226_SBCK_016-27a>¶之民羸困
瘦瘠宛轉道路呼號之聲不可忍聞其不免於¶死亡者
已不勝計其宻克勤乃敢輙將官米如此偷盗作¶賤使
飢餓之民不得霑被實惠情理重害不可容恕除已¶牒
本府通判承議郎呉津逐急用嵊縣斛斗交量發下本¶
縣賑濟仍拘管宻克勤聽候施行及牒紹興府送獄根
勘¶取見著實依法施行外欲望聖慈先將本人重作施
<pb:KR4d0226_WYG_016-42b>
行仍¶令紹興府疾速根勘監追所盜米斛送納入官庻
副賑濟¶
　　　奏廵厯合奏聞陳乞事件狀¶
臣自正月四日起奏紹興府迤邐廵厯有合奏聞陳乞
事¶件今具下項欲望聖慈檢㑹臣前兩狀所奏及今所
陳事¶理再賜官㑹三十萬貫速行舊歳之賞痛減度牒
之價庻¶幾儲備稍豐官吏更敢放手救活飢民其作捺
湖埂亦係<md:KR4d0226_SBCK_016-27b>¶一縣新年農事利害之大者并乞特依所乞
<pb:KR4d0226_WYG_016-43a>
早賜給降不¶勝幸甚¶
　一臣初六日到三界鎭見有餓損人口頗多其死亡
　　者¶亦已不少七日至嵊縣八日至本縣清化孝節
　　鄉所¶見尤多飢羸尤甚據其稱説皆自八九月來
　　闕食至¶今其死亡者不可勝數道殣相望深可憐
　　憫臣謹已¶再於昨䝉給賜錢内取撥五千貫付紹
　　興府通判呉¶津令收拾賑給嵊縣新昌及三界鎮
　　一帶病困之人¶庻幾稍獲安存未至一向死損但
<pb:KR4d0226_WYG_016-43b>
　　恐錢少不足支用¶伏乞睿照早賜接濟¶
　一臣初九日入諸暨界所有縣之東南一帶山鄉所
　　見¶病損人數絶少問之鄉人云是去年稍得收成
　　去處<md:KR4d0226_SBCK_016-28a>¶却見令佐鄉官稱說縣北湖鄉一帶接連蕭
　　山病死¶人多不減嵊縣臣亦再撥給賜錢五千貫
　　付紹興府¶通判劉俁令收拾諸暨蕭山病困之人
　　及根刷到勸¶諭上户賑糶米未曽出糶之數尚有
　　四千餘石已牒¶通判劉俁及本縣催促赴塲增添
<pb:KR4d0226_WYG_016-44a>
　　人户每户除單丁¶外更與一口收糴及有人户陳
　　訴乞借官錢及早修¶捺湖埂緣臣曾與帥臣王希
　　呂連狀奏乞給降米斛¶未䝉應副今恐失時浸損
　　二麥兼廢農工已逐急於¶給賜錢内借撥三千貫
　　應副所有三項錢米雖已支¶撥尚恐數少未足支
　　用伏乞睿照早賜拯濟¶
　一臣十三日入&KR0276;州界以後事體續具奏聞大抵&KR0276;
　　州¶災傷比之紹興府分數頗輕州縣措置亦似稍
<pb:KR4d0226_WYG_016-44b>
　　有倫<md:KR4d0226_SBCK_016-28b>¶理伏乞睿照¶
　　　奏上戸朱熙績不伏賑糴狀¶
臣廵厯到&KR0276;州界一路飢民頗少本州見將元撥賜米
及¶勸諭到上户米斛置塲糶濟逐日煑粥以給城市鄉
村艱¶食之人亦已頗有倫緒臣自入境以來每過米塲
必親臨¶視閲其文厯校其升斗小有欺弊即行懲戒至
十四日到¶金華縣孝順鄉第十二都地名十里牌有朱
二十一米塲¶本塲即無人在彼糶米據貧乏人户俞九
<pb:KR4d0226_WYG_016-45a>
等列狀哀訴本¶鄉田產盡賣與豪户朱縣尉去年荒旱
本縣給厯令就本¶都朱二十一米塲糴朱縣尉米養濟
且九等每日往來竝¶不曾般米到來致一村人民飢餓
其朱縣尉為見行司到¶來却於沿路散榜詐稱糶米施
粥及據金二等陳訴朱縣<md:KR4d0226_SBCK_016-29a>¶尉雖在十四都糶米即與朱
二十一塲隔逺二十餘里本¶人令幹人許浩用使私升
及濕潤粞碎糙米及將人户官¶給厯頭擅自批鑿每七
升減作五升五升減作四升又有¶收下厯頭不肯付還
<pb:KR4d0226_WYG_016-45b>
百端抑遏無處告訴又據人户周楊¶朱子智等衆狀告
訴朱縣尉典買産業累年白收花利不¶肯批割物力皆
係出産之家抱空代為送納臣尋令人暫¶喚朱縣尉取
問本人倚恃豪强不伏前來遂委金華縣尉¶追發據縣
尉廸功郎陸適申依應追喚朱縣尉係極等上¶户居屋
三百餘間倚恃豪勢藏隱在家不伏前來竊緣本¶人家
僕叢衆全無忌憚臣又已行下本州追發亦復不到¶臣
照得朱縣尉係修職郎朱熙績元因進納補受官資田
<pb:KR4d0226_WYG_016-46a>
畝物力雄於一郡結託權貴凌蔑州縣豪横縱恣靡所
不<md:KR4d0226_SBCK_016-29b>¶為本縣昨為第十二都無上户米斛可糶就近分撥
本人¶在第十二都朱二十一家置塲糶米其朱熙績輙
敢欺凌¶縣道不復發米前去洎至臣廵厯到彼又乃詐
出文榜稱¶就十四都出糶致得一塲糴米人户無從得
食其在家所¶糶又皆減尅升斗虚批厯頭姦弊非一所
稱散粥亦是虛¶文日以一二斗米多用水漿煑成粥飲
來就食者反為所¶誤狼狽而歸凡其所為無非姦狡切
<pb:KR4d0226_WYG_016-46b>
害之事及至官司呼¶喚又敢公然抵拒首尾三日不肯
前來若使人皆如此荒¶政何由可辦欲望聖慈特降睿
㫖將朱熙績重賜黜責以¶為豪右姦猾不恤鄉鄰之戒¶
　　　奏廵厯婺衢救荒事件狀¶
臣昨按視紹興府嵊縣諸暨縣已具事目奏聞訖續於
正<md:KR4d0226_SBCK_016-30a>¶月十一日入&KR0276;州浦江縣界厯義烏金華武義縣由
蘭溪¶縣界入衢州龍遊西安常山開化江山縣今有合
奏聞事¶謹具下頃
<pb:KR4d0226_WYG_016-47a>
　一&KR0276;州諸邑蘭溪水旱相仍被災最甚金華次之而
　　境¶内馬海白沙一帶為尤甚其他又次之惟永康
　　一縣¶為稍輕大槩通計比之紹興府諸邑事體殊
　　不侔然¶諸縣措置不無乖謬以臣所見武義坊郭
　　已有飢民¶而訪聞蘭溪金華山谷之間流殍已衆
　　幸今守臣錢¶佃頗能究心料理專委通判一員往
　　來檢察請到鄉¶官五員日夕商議計當不至大叚
　　闕敗臣尚恐其所¶有錢米不足支用已於昨䝉聖
<pb:KR4d0226_WYG_016-47b>
　　恩所賜錢内取撥台¶州處州義倉米錢五萬貫應
　　副本州糴米糶濟伏乞<md:KR4d0226_SBCK_016-30b>¶睿照¶
　一衢州常山開化水旱最甚江山次之西安龍遊又
　　次¶之通計其實不減&KR0276;州但緣當時州郡吝於檢
　　放常¶山開化係災傷極重去處而常山所放僅及
　　一分六¶釐有竒開化又止一釐一毫而已故文案
　　之間但覺¶災傷輕可而兩邑之民隂受其害不可
　　勝言聞得歳¶前死亡已多今之所見羸餓之民亦
<pb:KR4d0226_WYG_016-48a>
　　有甚於&KR0276;州諸¶邑者西安雖輕於兩邑而聞芝溪
　　一源向來俞七俞¶八作過去處人民已極困悴加
　　之守倅皆已逼替吏¶民解弛無復條貫臣竊憂之
　　已輙行下本州所得朝¶廷許撥義倉米五萬石内
　　將一萬石專充賑濟專委¶曹官兩員鄉官三員分
　　縣措置收拾飢餓羸困之人<md:KR4d0226_SBCK_016-31a>¶貎驗支給伏乞睿㫖¶
　一&KR0276;州諸邑有災傷稍重而廵厯未到處回程當一
　¶　一㸃檢别具奏聞伏乞睿照
<pb:KR4d0226_WYG_016-48b>
　
　
　
　
　
　
　
　晦菴集巻十六¶

<pb:KR4d0226_WYG_017-1a>
欽定四庫全書
　晦菴集巻十七　　　　　　宋　朱<md:KR4d0226_SBCK_016-31b>¶子　撰
　
