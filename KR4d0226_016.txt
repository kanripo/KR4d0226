# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:55.260383
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0282-016晦庵先生朱文公文集-卷第十六.
<pb:KR4d0226_SBCK_016-1a>¶
晦庵先生朱文公文集卷第十六¶
　奏狀¶
　　　乞蠲减星子縣稅錢第二狀(第一狀闕)¶
臣誤蒙聖恩竢辠偏壘自度庸愚無以&KR0024;報到任以來夙¶
夜憂勞惟思所以上布聖恩下求民瘼仰副使令之萬一¶
者竊見本軍諸縣大抵&KR0189;凉田野榛蕪人煙稀少而星子¶
一縣爲尤甚因竊究其所以乃知日前兵亂流移民方復¶
業而官吏節次増起稅額及和買折帛數目浩瀚人戸盡¶
力供輸有所不給則復轉徙流亡無復顧戀郷井之意其¶
幸存者亦皆苟且偷安不爲子孫長乆之慮一旦小有水¶
旱則復顧而之他觀其氣象如腐草浮苴無有根蔕愁歎¶
亡聊深可憐憫是以去年六月曾以此縣稅錢利害條具¶
<pb:KR4d0226_SBCK_016-1b>¶
聞奏乞賜蠲减伏蒙聖恩即日降出而戸部下之本路漕¶
司漕司委官究實復以申部取旨施行百里疲羸日夕仰¶
望聖澤之下流不啻飢渇而戸部乃以去歳議臣之請復¶
下漕司責以對補吏民相顧悼心失圖臣愚惶惑亦不知¶
所以爲計然竊伏惟念陛下寛仁勤儉恭巳愛民四方逺¶
近凢以病告無不惻然興念即賜復除臣不敢廣引前事¶
且如近者汀州所貢白金歳數千兩一旦沛然出令舉以¶
丐之了無難色此豈復責其有所取償而後予之㢤慘怛¶
之愛發扵誠心而不可巳也而徃者議臣不&KR0085;以窺測天¶
地含容施生之大徳&KR0186;爲對&KR0024;之&KR0003;以逆沮逺近祈恩望¶
幸之心臣雖至愚有以知其决非陛下之本心也且州郡¶
誠有餘財自當措置兊那以紓民力豈復敢以此等𤨏末¶
<pb:KR4d0226_SBCK_016-2a>¶
上勞天𦗟正爲公私匱乏不&KR0014;相救是以冐昧有此陳請¶
今乃限以對&KR0024;之&KR0003;不附其&KR0003;則逺縣窮民永無蘇息之¶
期必從其&KR0003;則𫝑無從出不過剜&KR0079;&KR0024;瘡以欺天㒺人不¶
惟無益而或反以爲害不惟仰失陛下愛民之本心而臣¶
之愚亦有所不忍爲也是以敢冐萬死復以奏聞欲望聖¶
&KR0268;特降睿旨檢㑹前奏依汀州例直賜蠲放施行計其所¶
捐除不礙上供數外不過紬絹一千五十餘匹錢二千九¶
百餘貫比之汀州之數未爲甚費而可以少寛斯人使得¶
安其生業臣不任祈天瀝懇皇恐俟命之至¶
　　　奏南康軍旱傷狀¶
照㑹本軍并&KR0249;屬星子都昌建昌縣自六月以來天色亢¶
陽缺少雨澤田禾乾枯本軍恭依御筆處分嚴禁屠宰精¶
<pb:KR4d0226_SBCK_016-2b>¶
意祈禳及行下逐縣精加祈禱去後今㩀星子都昌建昌¶
縣申依應遍詣寺觀神祠及諸潭洞建壇祭祀請水精加¶
祈禱雨澤並無感應今來諸郷早禾多有乾損及備㩀稅¶
戸陳徳祥等狀披訴所布田禾縁雨水失時早禾多有乾¶
槁不通收刈申乞委官檢視本軍今檢凖淳熈令諸官私¶
田災傷秋田以七月聴經縣陳訴至月終止本軍除巳依¶
條施行外湏至奏聞¶
　　　乞放免租稅及撥錢米充軍糧賑濟狀¶
臣伏覩本軍今爲乆缺雨澤早田旱損巳依凖令式具狀¶
奏聞訖照對本軍地&KR0189;田&KR0484;稅重民貧昨扵乾道七年曽¶
遭大旱伏蒙聖恩放免本年夏秋二稅錢米紬絹共八萬¶
六千三百二十貫石匹及詔本路監司應副軍糧米四千¶
<pb:KR4d0226_SBCK_016-3a>¶
石撥到糴軍糧米錢九千餘貫并撥本軍未起米一萬一¶
千七百餘石本軍借兊過乳香度牒錢一萬餘貫凑糴軍¶
糧攴遣官兵及撥到賑濟米五萬石又拖欠兩年上供折¶
帛月椿等錢共九萬三千四百一十六貫石匹兩然後遺¶
民復得存活以至今日今茲不幸復罹枯旱之災又蒙陛¶
下親降御筆深詔守臣精加祈禱而臣奉職無狀無以感¶
格幽明祈禱兩月殊無應効今則早田什損七八晚田亦¶
未可知正得薄收其數亦不䏻當早田之一二訪聞𦒿老¶
云乾道七年之旱雖不止扵如此然當時承屢豐之後富¶
家猶有蓄積人情未至驚憂又以朝廷散利薄征賑給之¶
厚而人民猶不免扵流移殍死閭井蕭條至今未復况今¶
民間蓄積不及徃時人情巳甚憂懼目下軍糧便闕攴遣¶
<pb:KR4d0226_SBCK_016-3b>¶
計料見&KR0249;常平斛斗亦&KR0178;將來不&KR0085;賑濟攴用若不𤁋懇¶
先事奏聞竊&KR0178;将來流殍之禍及他意外之憂又有甚扵¶
前日欲望聖慈早降睿㫖許依分數放免稅租外更令轉¶
運常平兩司多撥錢米應副軍糧凖備賑濟則一郡軍民¶
庻㡬不致大叚狼狽冐犯天威臣無任&KR0178;懼待辠之至¶
　　　再奏南康軍旱傷狀¶
照對本軍&KR0249;屬星子都昌建昌三縣&KR0249;下諸鄉自春夏以¶
來雨澤少愆尋行祈禱扵五月中旬巳𫉬感應稍稍霑足¶
遂至髙下之田皆巳布種至六月上旬以來又闕雨澤及¶
遍詣&KR0249;屬靈跡寺觀神祠諸處淵潭取水建置壇塲依法¶
𠕋祭龍及修設醮筵禁止屠宰精加祈禱自後未𫉬感應¶
其&KR0249;下民戸陂塘所積水利雖車戽注䕃禾稻縁乾亢日¶
<pb:KR4d0226_SBCK_016-4a>¶
乆兼又風色滲漏是致民田多有乾槁不通收刈見不住¶
㩀人戸投陳旱傷不絶本軍恭依御筆處分嚴禁屠宰精¶
意祈禳及行下逐縣精加祈禱去後㩀星子都昌建昌縣¶
申依應遍詣寺觀神祠及諸潭洞建壇祭祀請水精加祈¶
禱雨澤並無感應今來諸鄉早禾多有乾損及備㩀稅戸¶
陳徳祥等狀披訴所有田禾縁雨水失時早禾多有乾槁¶
不通收刈申乞委官檢視本軍檢凖淳熈令諸官私田災¶
傷秋田以七月𦗟經縣陳訴至月終止具録奏聞¶
　　　乞截留米綱充軍糧賑糶賑給狀¶
臣熹昨以衰病無䏻退居田野陛下過聴不忍棄&KR0162;超資¶
越序付以千里民社之&KR0009;徳至渥也而臣亡狀不䏻悉心¶
營職宣布寛恩馴致旱災害及民物雖巳嘗具奏聞及申¶
<pb:KR4d0226_SBCK_016-4b>¶
省部諸司乞行賑救今來竊聞接濟飢民事常平司巳行¶
措置惟有軍糧一節利害尤爲不輕而未聞諸司有所措¶
置竊慮一旦事出意外辠無所逃湏至昧死再有陳奏伏¶
望聖明俯乗臨照臣契勘南康軍受納人戸苗米計四萬¶
六千五百一十九石遞年科撥並充上供起發而本軍官¶
吏軍兵一歳糧廪計當用米二萬七千五百一十三石並¶
無科名攴撥從來只扵人戸輸納苗米多收加耗髙量斛¶
面及侵攴漕司科撥未盡米斛應副攴遣昨扵淳熈五年¶
内奉聖㫖令人戸自行把槩見青交量每斛巳减斛面二¶
斗及臣到任訪聞民間猶以所納爲重又行措置减去加¶
耗一斗所入之數旣巳不多然若無水旱災傷非泛支遣¶
更以别色官錢多方糴&KR0024;亦可僅免曠闕今者不幸遭此¶
<pb:KR4d0226_SBCK_016-5a>¶
旱傷差官檢放雖未見得分數多寡然以目所見叅之傳¶
聞其𫝑所收未必及三四分竊慮將來减放之後實納苗¶
米頭數不多當此凶年所减加耗斛面又難以復行增起¶
即本軍官兵所攴糧廪委是並無指擬夫民飢猶䏻流移¶
逐食軍兵旣係尺籍從來仰食扵官豈容一日有所欠闕¶
臣旣淺短無術可爲旬月以來晝度夜思以至成疾雖巳¶
畧控危𠂻陳乞罷免然念州郡事𫝑日就危迫又有萬倍¶
扵一身者若不力告朝廷早爲之所而但偷爲一身之計¶
自求安便則其上&KR0018;陛下㧞擢任使之恩雖復萬死猶有¶
餘辠故不自揆其踈賤輙敢復具情實冐昧奏聞欲望聖¶
慈哀憐逺方軍民遭此旱虐凛然日有講壑之憂特降睿¶
旨許留淳熈六年殘零未起米綱及七年合起米綱並充¶
<pb:KR4d0226_SBCK_016-5b>¶
本軍軍糧及賑糶賑給支用其賑糶米錢&KR0049;將來收到别¶
随綱運解發庻㡬一郡生靈若軍若民皆得以保其螻蟻¶
之㣲命共感天地造化無窮之恩更乞憐臣所患心疾不¶
堪思慮又苦脚氣不任歩&KR0130;早賜罷免仍催巳差下人石¶
&KR1488;不&KR0049;般家接人疾速前來之任使臣得輿病還家待盡¶
餘息則臣之私計亦爲幸甚謹録奏聞伏候勑旨¶
　　　貼黄¶
　照對本軍淳熈六年米綱未起僅五千石今年苗米且¶
　約减放七分即所餘合納米不過一萬三千九百五十¶
　五石若&KR0170;聖旨盡行撥賜亦不爲多又况賑糶米錢將¶
　來續次發納即其實攴之數愈更不多此在朝廷至爲¶
　㣲末而可以救活一郡軍民之命誠非細事伏乞聖照¶
<pb:KR4d0226_SBCK_016-6a>¶
　　　奏推廣御筆指揮二事狀¶
具位臣朱熹¶
　伏覩本路安撫使司牒備奉御筆指揮頗聞雨澤愆期¶
有妨農務仰本路帥守勤恤民𨼆决遣滯獄嚴禁屠宰¶
精加祈禳若未感格即具奏聞當議降香前來期扵必¶
應俾雨澤霑足寛朕憂軫卿等各勉&KR0999;母怠臣伏讀聖¶
　訓有以仰見陛下畏天之誠愛民之切雖成湯桑林之¶
禱宣王雲漢之章無以過此甚盛徳也臣幸以愚賤𫉬¶
奉詔旨謹以謄冩播告質之幽明仰慿威靈屡𫉬感應¶
　但其雨澤不至浹洽均匀目今正是早禾&KR0269;穗結實之¶
時尚多闕水去處又聞湖南湖北淮西等路例皆枯旱¶
將來不幸或至荒歉即雖移民移粟之小惠亦無所施¶
<pb:KR4d0226_SBCK_016-6b>¶
　臣是以夙夜憂惕不遑啓居竊以愚見推廣聖訓畫爲¶
　二䇿具以奏聞如有可採乞賜施行庻㡬有以導迎和¶
　氣銷去旱災仰寛陛下宵旰之憂惟是不量卑鄙屢犯¶
　天威無任震懼隕越之至臣之所陳謹具如后¶
　　一臣伏讀聖詔有曰勤恤民𨼆臣謹巳遵禀施行訖¶
　　　然臣竊聞陸贄有言民者&KR0022;之本財者民之心其¶
　　　心傷則其本傷其本傷其攴幹凋瘁而根柢蹶㧞¶
　　　矣推此言之則今日所以勤恤民𨼆莫若寛其稅賦¶
　　　弛其逋&KR0018;然後可以慰恱其心而感召和氣也臣¶
　　　自去年到任之&KR0004;即以本軍星子縣稅賦偏重嘗¶
　　　具奏聞乞賜蠲减及續體訪到三縣夏料木炭錢¶
　　　科紐太重亦嘗具申省部及提㸃司其木炭錢近¶
<pb:KR4d0226_SBCK_016-7a>¶
　　　得提㸃司保明條奏巳蒙聖恩蠲减二千貫訖獨星¶
　　　子减稅一事雖&KR0170;聖恩施行而戸部行下漕司漕司¶
　　　委官覈實近日方得回申戸部此事若格以有司¶
　　　之法必是方多沮難未容便得蠲减所願聖慈深¶
　　　賜矜憐直降睿㫖特依所乞則此縣之民庻㡬復¶
　　　得樂生安土永爲王民不勝幸甚臣又竊見州縣積¶
　　　欠官物巳凖去年明堂赦書自淳熈三年以前並¶
　　　行除放而近者上司行下依舊催督至如本軍雖¶
　　　小而所催除虚額逃閣外凡一十三項計三萬四¶
　　　千七百三十三貫石匹兩其他大郡抑又可知其¶
　　　間所欠雖復名色多端然而皆是赦恩巳放之物¶
　　　今日再行催理不唯仰𧇊帝王大信而其爲害有¶
<pb:KR4d0226_SBCK_016-7b>¶
　　　不可勝言者盖若勒令州縣填&KR0024;則州縣無所&KR0025;¶
　　　出必至額外巧作名色取之扵民若但責之欠人¶
　　　則其間多巳貧乏狼狽雖使賣妻鬻子不足塡納¶
　　　而&KR0101;繋在官無復解脫之期均之二者皆不足以¶
　　　足用豐財而適&KR0085;以傷和致沴爲害不輕臣愚欲¶
　　　望聖慈特推曠蕩之恩自淳熈三年以前但干欠¶
　　　&KR0018;官物不問是何名色凡赦恩巳放若巳放而未¶
　　　盡者一切蠲除如有違詔&KR0186;行催理仰&KR0013;受官司¶
　　　繳連具奏委自三省看詳將施行官司重作行遣¶
　　　其&KR0013;苦人戸亦許逕赴登聞皷院進狀陳理依此¶
　　　施行庻㡬聖恩下逹民情上通可以感格和平銷¶
　　　去災沴惟聖明留意則天下幸甚¶
<pb:KR4d0226_SBCK_016-8a>¶
　　一臣伏讀聖詔有曰决遣滯獄臣謹巳遵禀施行訖¶
　　　然臣竊聞之易曰君子明謹用刑而不留獄此聖¶
　　　人觀象立教萬世不易之法也今州縣之獄勘結¶
　　　圓備情法相當者並皆即随時决遣惟其刑名疑¶
　　　慮情理可閔者法當具案聞奏下之刑寺審閱輕¶
　　　重取自聖裁而州縣不敢以意决也此深得古人¶
　　　明謹用刑之意矣然奏案一上動渉年歳且如本¶
　　　軍昨扵淳熈四年十一月内申樞宻院乞奏刼賊¶
　　　倪敏忠辠案其罪狀明白&KR0004;無可疑而凡經二年¶
　　　有半至今年三月内方凖勑斷行下其他似此亦¶
　　　且非一竊計他州繁𠟵去處此𩔖尤多若使皆是¶
　　行刼殺人之賊偶有疑慮使之乆幽囹圄亦何足¶
<pb:KR4d0226_SBCK_016-8b>¶
　　　恤其間盖有法重情輕之人本爲有&KR0085;憫憐冀得¶
　　&KR0170;&KR0013;恩貸而反淹延禁繋不得早遂解釋則恐非¶
　　　聖人所謂不留獄之意也臣愚欲望聖慈特詔大¶
　　　臣一員專督理官嚴立程限令将諸州奏案依先¶
　　　後資次排日結絶其合貸命&KR0025;輕之人湏當日便¶
　　與行下其情理深重不該减降者即更寛與一限¶
　　　責令審覈然後行下庻㡬輕者早得决遣釋放重¶
　　　者不至倉卒枉濫是亦導和弭災之一術惟聖明¶
　　　留意則天下幸甚¶
右謹件如前謹録奏聞伏候勑㫖¶
　　　奏借兊上供官錢糴米并乞權行𠋣閣夏稅錢帛¶
　　狀¶
<pb:KR4d0226_SBCK_016-9a>¶
臣昨爲本軍今年災傷至重奏乞截留兩年上供米斛内¶
循狂妄伏俟誅夷不謂聖恩即垂&KR0271;&KR0098;臣與合郡千里軍¶
民鼔舞相慶仰戴天地父母再生之恩雖復&KR0162;軀隕首誠¶
不&KR0085;以仰報萬分之一今來檢放旱傷秋苗通計不止七¶
分除巳一面攅具奏聞外復有危迫之懇湏至冐昧以聞¶
竊見本軍今年所理夏稅縁自省限起催以來即苦旱乾¶
人戸車水救田日不暇給憂勞愁歎實與常歳不同遂不¶
敢嚴責諸縣依限催理只令&KR0134;諭人戸自行輸納至今截¶
日方㩀納到絹九千四百匹錢一萬六千七百三十五貫¶
二百五十九文省其絹一面攴裝起發所有見錢竊縁本¶
軍别無儲積可備賑糶不免擅行兊借并未起淳熈六年¶
折帛錢七千三百一十九貫二百九十六文省通前兩項¶
<pb:KR4d0226_SBCK_016-9b>¶
共錢二萬四千五十二貫五百五十五文省趂此米價未¶
起之間收糴米斛約計可得一萬一千五百七十石賑糶¶
飢民&KR0077;俟糶畢收簇元錢節次起發其餘人戸所欠錢絹¶
數目尚多而民間自今以徃飢餓寒凍之憂日甚一日漸¶
次無力可以供輸臣誠不忍更行催督以速其流離轉死¶
之禍敢冐萬死復以上聞欲望聖慈更賜哀憐許將本軍¶
今年人戸永納夏稅錢帛權行𠋣閣令&KR0049;來年𧖟麥成熟¶
却随新稅帶納庶㡬飢餓餘民得保生業不勝萬幸所有¶
臣輙將上供官錢借兊糴米之辠敢不俯伏恭俟朝典伏¶
乞聖慈併賜施行臣無任瞻天望聖皇懼懇切之至¶
　　乞撥賜檢放合納苗米充軍糧狀¶
凖尚書省劄子宣敎郎權發遣南康軍朱熹奏爲今歳旱¶
<pb:KR4d0226_SBCK_016-10a>¶
傷除接濟飢民一事常平司巳行措置惟有軍糧歳用二¶
萬七千五百一十三石並無窠名攴撥乞将淳熈六年未¶
起米五千石并今年苗米檢放外餘數乞盡行撥賜充軍¶
糧及賑糶賑給攴用奉聖㫖令本路提舉常平司将所部¶
州軍應管常平義倉錢米通融寛數攴撥外更許本軍將¶
淳熈六年未起米並皆盡數存留充軍糧及賑糶等攴用¶
内糶到價錢令項樁管非奉朝廷指揮不得擅行攴使其¶
淳熈七年分來候見得實旱傷分數别行申取朝廷指揮¶
本軍除巳遵禀施行外今㩀星子都昌建昌縣申到檢放¶
通計八分四毫四絲所有今秋苗米&KR0249;催四萬六千五百¶
餘石除放八分四毫四絲計米三萬七千四百餘石外合¶
納米九千九十餘石竊縁本軍一年攴遣米計二萬七千¶
<pb:KR4d0226_SBCK_016-10b>¶
五百一十三石政使盡蒙撥賜上項米斛其扵歳計尚闕¶
攴遣若扵數内更令發起即其狼狽又将有不可勝言者¶
欲望聖慈矜憐孤逺特許盡數攴撥上件放外苗米與充¶
軍糧則一郡軍民不勝幸甚伏&KR0049;勑旨¶
　　奏勸諭到賑濟人戸狀¶
照對本軍今歳旱傷細民闕食巳行下&KR0249;屬星子都昌建¶
昌縣勸諭到上戸張世亨等承認米穀賑糶接濟民間食¶
用巳行下逐縣告示上戸依所認數目椿&KR0249;在家伺&KR0049;差¶
官審實監糶去後續凖行在尚書戸部符九月十九日辰¶
時凖淳熈七年九月十三日勑中書門下省檢㑹昨凖乾¶
道七年八月一日勑節文訪聞湖南江西間有旱傷州軍¶
竊慮米價踴貴細民艱食理合委州縣守令勸諭有米斛¶
<pb:KR4d0226_SBCK_016-11a>¶
富室上户如有賑濟飢民之人許從州縣審究指實保明¶
申朝廷依今來立定格目給降付身&KR0024;授名目内無官人¶
一千五百石&KR0024;進義校尉(願&KR0024;不理選/限将仕郎聴)二千石&KR0024;進武校¶
尉(如係進士與免文解一次不係/進士候到部與免短使一次)四千石&KR0024;承信郎(如係/進士)¶
(與補上/州文學)五千石&KR0024;承節郎(如係進士/補迪功郎)符本軍疾速施行本¶
軍遂恭禀行下星子都昌建昌縣&KR0134;諭承認賑糶米穀之¶
人如願將來賑濟依今來所降指揮格法推賞去後今㩀¶
都昌建昌縣狀申&KR0134;諭到元認賑糶米穀稅户張世亨張¶
&KR0022;獻劉師輿黃澄四名各情願依格法将米穀賑濟飢民¶
乞依今降指揮保奏推賞本軍巳行下逐縣告示張世亨¶
等依數樁管米斛伺&KR0049;本軍給暦付飢民及差官前去監¶
轄賑濟飢民請領食用&KR0049;見的實賑過米數别行保奏推¶
<pb:KR4d0226_SBCK_016-11b>¶
賞外湏至奏聞者¶
　　繳納南康任滿合奏禀事件狀¶
臣熹昨扵淳熈五年凖勑差前件差遣續奉聖㫖令臣任¶
滿前來奏事臣巳扵次年三月到任至今年三月巳係成¶
資方欲等&KR0049;替人前來交割職事即依元降指揮前去奏¶
事忽扵三月二十五日凖尚書省劄子奉聖㫖除臣提舉¶
江南西路常平茶鹽公事自顧踈頑巳試無狀荐蒙任使¶
恩重命輕未敢&KR0205;有辭避巳扵當日望闕謝恩祗受訖縁¶
爲替人未到凖法未得離任其元降奏事指揮又縁巳有¶
前件恩命兼臣見患心氣精神不全思慮應對動有差錯¶
不敢前詣國門聴&KR0049;進止外伏念臣愚賤踈逺在任二年¶
凡所奏陳多蒙開納甫及終更曽無績効又蒙聖恩有此¶
<pb:KR4d0226_SBCK_016-12a>¶
陞擢臣雖至愚然早服父師之訓其扵君臣大義與夫古¶
今治亂得失之故粗亦識其梗槩豈不願得一望天日之¶
光少罄平日愚忠之萬一顧以衰頺不𫉬自盡退就田&KR0341;¶
死有遺憾惟是今任職事尚有合具奏禀事件不免具事¶
狀條畫以聞而緫其目如左湏至奏聞者¶
　一臣熹狀奏爲本軍星子縣稅錢太重欲乞直降睿旨¶
　　特賜蠲减事¶
　一臣熹狀繳連本軍狀奏爲&KR0134;諭到稅戸張世亨張&KR0022;¶
　　獻劉師輿黃澄共承認米一萬九千石賑濟飢民給¶
　　賜了畢欲乞不候諸司保明早依元降賞格推恩事¶
　一臣熹狀奏爲乞降指揮淳熈七年&KR0013;災之郡不得催¶
　　理積欠及将𠋣閣夏稅特與蠲放其上三等户零欠¶
<pb:KR4d0226_SBCK_016-12b>¶
　　夏稅亦與多作料次逐年帶納事¶
　一臣熹奏爲乞賜白鹿洞書院勑額及乞頒降光堯夀¶
　　聖憲天體道性仁誠徳經武緯文太上皇帝御書石¶
　　經及國子監九經注䟽等事¶
右謹具如前欲望聖慈特降睿旨逐一施行不勝幸甚臣¶
瞻望闕庭無任慕戀祈懇之至謹録奏聞伏候勑旨¶
　　　一¶
右臣誤&KR0170;聖恩俟辠偏壘自度庸愚無以&KR0024;報到任以來¶
夙夜憂勞惟思所以上布聖恩下求民瘼仰副使令之萬¶
一者竊見本軍諸縣大抵荒凉田野榛蕪人煙稀少而星¶
子一縣爲尤甚因竊究其所以乃知日前兵亂流移民方¶
復業而官吏節次增起稅額及和買折帛數目浩瀚人户¶
<pb:KR4d0226_SBCK_016-13a>¶
盡力供輸有所不給則復轉徙流亡無復顧戀鄉井之意¶
其幸存者亦皆苟且偷安不爲子孫長乆之慮一旦小有¶
水旱則復顧而之他&KR0026;其氣象如腐草浮苴無有根蔕愁¶
歎亡&KR0147;深可憐憫是以到任之初曽以此縣稅錢利害條¶
具聞奏乞賜蠲减伏蒙聖恩即日降出而戸部下之本路¶
漕司漕司委官究實復以申部取旨施行百里疲羸日夕¶
仰望聖澤之下流不啻飢渴而戸部乃以徃者議臣之請¶
復下漕司責以對補吏民相顧悼心失圖臣愚惶惑亦不¶
知所以爲計者是以黙息乆之不敢復有奏陳今旣終更¶
不逺郡境又遭去年之旱其憔悴無憀之態又有甚扵前¶
所陳者是以不敢愛死復嬰鈇龯而一言之夫以民之貧¶
病至扵如此州郡誠有餘財自當措置兊那以紓其力豈¶
<pb:KR4d0226_SBCK_016-13b>¶
便敢以此等𤨏末上勞天聴正爲公私匱乏不能相敕是¶
以冐昧有此陳請今乃限以對補之&KR0003;使逺民之疾苦不¶
得以上聞而陛下之徳澤不得以下究此殆議者過計之¶
憂臣雖至愚有以知其决非仁聖之本心也欲望聖慈特¶
降睿旨将淳熈六年十月十九日對補指揮更不施行仍¶
照有司檢㑹臣熹前奏本軍星子縣稅錢事直賜蠲放盖¶
其所&KR0162;除不礙上供數外不過紬絹一千五十餘匹錢二¶
千九百餘貫此扵大農之經費不足以當九牛之一毛而¶
可以少寛百里之民使得安其生業臣不任祈天𤁋懇惶¶
恐俟命之至謹録奏聞伏候勑旨¶
　　　二¶
　　貼黃¶
<pb:KR4d0226_SBCK_016-14a>¶
　奏爲本軍&KR0134;諭都昌建昌縣稅戸張世亨劉師輿進士¶
　張&KR0022;獻待&KR0024;太學生黃澄賑濟飢民斗斛¶
照會本軍去歳旱傷至重細民闕食雖有樁管及撥到常¶
平米斛數目不多深&KR0178;不䏻周給遂行&KR0134;諭到&KR0249;屬上戸¶
承認米數賑糶接濟民間食用續扵去年十月十一日凖¶
行在尚書戸部九月十六日辰時凖淳熈七年九月十三¶
日勑中書門下省檢凖乾道七年八月一日勑節文訪聞¶
湖南江西間有旱傷州軍竊慮米價踴貴細民艱食理合¶
委州縣守令&KR0134;諭有米斛富室上戸如有賑濟飢民之人¶
許從州縣審究指實保明申朝廷依今來立定格且給降¶
付身補授名目内無官人一千五百石&KR0024;進義校尉(願補/不理)¶
(選限将/仕郎聽)二千石補進武校尉(如係進士與免文解一次不/係進士候到部與免短使一)¶
<pb:KR4d0226_SBCK_016-14b>¶
(次)四千石補承信郎(如係進士與/&KR0024;上州文學)五千石補承節郎(如係/進士)¶
(與補廸/功郎)符本軍疾速施行本軍恭禀行下&KR0249;屬再行勸諭¶
承認賑糶米數之人如願将來賑濟切待審究保明申朝¶
廷依今來所降指揮格法推賞去後㩀都昌建昌縣申數¶
内勸諭到元認糶米稅戸張世亨劉師輿進士張&KR0022;獻黃¶
澄四名各情願承認米依格法賑濟内建昌縣稅戸張世¶
亨五千石乞補承節郎進士張&KR0022;獻五千石乞&KR0024;迪功郎¶
稅戸劉師輿四千石乞補承信郎并都昌縣待補太學生¶
黃澄五千石乞補迪功郎各乞依今降指揮保奏施行本¶
軍遂行下告示張世亨等依數樁米伺&KR0049;給暦付飢民差¶
官監轄賑濟巳扵去年十二月二十八日先具奏聞及申¶
本路諸監司照㑹去訖續㩀&KR0249;屬星子都昌建昌三縣共¶
<pb:KR4d0226_SBCK_016-15a>¶
抄劄闕食飢民二萬九千五百七十八戸數内大人一十¶
二萬七千六百七口小兒九萬二百七十六口本軍各印¶
給暦頭牌面置簿暦發送逐縣當職官給散付人戸預扵¶
縣市及諸鄉均定去處共置三十五場分差見任&KR0009;居指¶
使添差監押酒稅務監廟大小使臣共三十五員監轄賑¶
糶賑濟及委縣官分場廵察嚴戢减尅乞覔之弊自淳熈¶
八年正月初一日爲始令抄劄到闕食人戸赴場賑糶其¶
鰥寡孤獨之人即以常平米斛依法賑濟至正月内又縁¶
雪寒行下屬縣將元係賑糶飢民用上件張世亨黄澄等¶
米及常平義倉米一例賑濟兩日至三月内又慮飢民艱¶
得錢收糴米斛再自十一日爲頭行下諸縣將巳給暦賑¶
糶飢民一例普行賑濟一十三日通作半月及照得都昌¶
<pb:KR4d0226_SBCK_016-15b>¶
縣止有黃澄一名承認賑濟米五千石凑所&KR0249;義倉米㑹¶
計賑濟不周本軍遂扵建昌縣張世亨等賑濟米内撥米¶
四千石本軍措置官錢和雇脚夫舟舡裝載發送都昌縣¶
交管分扵置場去處責令監轄賑濟至閏三月十五日終¶
節次㩀都昌縣建昌縣申到張世亨張&KR0022;獻劉師輿黃澄¶
賑濟過米撮筭共計一萬九千石星子縣元無勸諭到上¶
戸賑濟米斛即以常平義倉米斛依例普行賑濟外本軍¶
節次行下都昌建昌知縣逐旋審究的實賑濟過張世亨¶
黃澄等米數保明申軍去後㩀迪功郎監城下酒稅權都¶
昌縣事孫僑通直郞知建昌縣事林叔坦狀保明到張世¶
亨張&KR0022;獻劉師輿黃澄賑濟過米一萬九千石委是節次¶
賑濟飢民食用之數即無冐濫本軍一面差委從政郞本¶
<pb:KR4d0226_SBCK_016-16a>¶
軍司法叅軍陳祖永前去都昌建昌縣覈實到張世亨張¶
&KR0022;獻劉師輿黃澄賑濟米一萬九千石委是賑濟過的實¶
之數本軍再行稽考别無冐濫保明是實本軍勘㑹得張¶
世亨劉師輿各係稅戸張&KR0022;獻係應舉習詩賦終塲士人¶
并黃澄係扵淳熈四年秋試應舉習詩賦取中待&KR0024;太學¶
生第十五名是實其張世亨張&KR0022;獻劉師輿黃澄賑濟過¶
米數各應得近降指揮賞格數内稅戸張世亨賑濟過米¶
五千石合&KR0024;承節郞稅戸劉師輿賑濟過米四千石合&KR0024;¶
承信郞進士張&KR0022;獻賑濟過米五千石合&KR0024;迪功郞待&KR0024;¶
太學生黃澄賑濟過米五千石合&KR0024;迪功郎除已具申本¶
路安撫司轉運司提舉司提刑司照㑹依條保奏推賞外¶
欲望聖慈下所屬給降合得付身發下以慿給付張世亨¶
<pb:KR4d0226_SBCK_016-16b>¶
張&KR0022;獻劉師輿黃澄祗受湏至奏聞者¶
　　貼黃¶
　臣契勘本軍&KR0249;下去秋種麥甚廣春&KR0004;亦極茂盛續次¶
　訪聞近縁雨水頗多大叚傷損民間養&KR0345;亦縁雨濕桑¶
　柘不至十分成熟伏乞聖照¶
　臣契勘除上項張世亨等四家米數巳行攴散了畢外¶
　續次訪聞都昌縣下尚有漏落人户未曽賑濟除巳帖¶
　本縣知佐審實用義倉米攴散去訖伏乞聖照¶
　　貼黃¶
　奏爲乞特詔有司不&KR0049;諸司保明將本軍所奏黃澄等¶
　賑濟早賜依格推賞奏聞事¶
右臣昨奉淳熈七年九月十三日聖旨勸諭到本軍人戸¶
<pb:KR4d0226_SBCK_016-17a>¶
黄澄等出備米一萬九千石賑濟飢民巳曽累具畫一奏¶
聞去訖近縁春初風雪寒凍及三月以來農功将起巳帖¶
諸縣将上件米普行賑濟&KR0249;内飢民兩次通計二萬九千¶
五百七十八戸數内大人一十二萬七千六百七口小兒¶
九萬二百七十六口大人一斗五升小兒七升五合足爲¶
半月之糧今巳了畢千里之民旣免扵飢餓流離殍死之¶
憂無不歡呼鼔舞感戴聖恩臣亦多方體察詢究委無欺¶
𨼆漏落誑妄不實之弊巳因近降指揮具事狀申本路監¶
司乞行保奏外竊縁當來勸諭並是臣親書榜帖分遣官¶
屬再三徃復示以朝廷命令官賞之信其人乃肯欣然𦗟¶
命今臣秩滿非乆解罷&KR0002;不力爲奏陳早乞推賞萬一他¶
日有司視同常事巧爲沮郤則不惟使臣得辠扵民亦&KR0178;¶
<pb:KR4d0226_SBCK_016-17b>¶
朝廷異時命令無以取信扵下本軍不免别具狀奏欲望¶
聖慈特詔有司不&KR0049;諸司保明将本軍所奏黃澄張世亨¶
張&KR0022;獻劉師輿早賜處分依格推賞庻㡬民間早𫉬爲善¶
之利日後或有災傷富民易以勸率貧民不至狼狽實爲¶
永乆之利臣不勝大願其本軍奏狀繳連在前謹録奏聞¶
伏&KR0049;勑旨¶
　　　三¶
右臣輙有愚見上瀆聖聦臣竊見本軍去年大旱田&KR0341;不¶
收幸蒙聖恩减放秋苗𠋣閣夏稅而又申詔有司發廪勸¶
分前後丁寧勤勤懇懇凡所以加惠扵無告之窮民者至¶
深至厚以故今歳開春以來及今巳是七十餘日而閭里¶
細民幸不至扵大叚闕食又幸目今雨澤以時原野漸潤¶
<pb:KR4d0226_SBCK_016-18a>¶
竊料不過四五十日則二麥可收又四五十日則早稻相¶
繼决不至扵復有流離&KR0162;瘠之禍以勤陛下宵旰之憂矣¶
然臣竊以爲捄&KR0189;之政蠲除賑貸固當汲汲扵其始而撫¶
存休養尤在謹之扵其終譬如傷寒大病之人方其病時¶
湯劑砭灸固不可以少緩而其旣愈之後飲食起居之間¶
所以将護節宣小失其宜則勞復之證百死一生尤不可¶
以不深畏也今者飢餓之民雖得蒙&KR0013;聖恩以幸免扵死¶
亡然亦𩔖皆鳥形鵠面薾然無異扵大病之新起&KR0002;有司¶
加意撫綏寛其財力則一二年間筋骸氣血庻㡬可復其¶
舊若遂以爲旣愈而不復致其調攝之功但見其尚䏻耕¶
墾田疇撑拄門戸而&KR0205;欲責以累年之逋&KR0018;與夫去歳𠋣¶
閣之官物則是人者其必無全理矣竊聞乾道七年之旱¶
<pb:KR4d0226_SBCK_016-18b>¶
夏稅秋苗亦皆嘗蒙聖恩矣而流殍甚衆迄今不復者正¶
以次年帶納前料稅物者迫之也然考其實所謂帶納者¶
初未嘗大叚有人納到以佐有司用度之闕而姦胥猾吏¶
得以並縁搔擾則其害有不可勝言者其後淳熈元年九¶
月四日乃以荐饑始蒙蠲放則三年之間所失巳多而無¶
及扵事矣今舊逋未除新稅将起斯人懔懔巳有狼顧之¶
憂臣愚欲望陛下赦臣之辠察臣之言亟詔有司凡去年¶
&KR0013;災之郡盡今年毋得催理積年舊欠及将去年𠋣閣夏¶
稅悉與蠲放其上二等人戸當此㐫年細民所從仰食其¶
間亦有出粟减價賑糶而不及賞格者欲望聖慈普加恩¶
施許將去年殘欠夏稅多作料數逐年帶納則覆載之間¶
幅員之内當此災旱之餘無有一夫一婦不&KR0013;堯舜之澤¶
<pb:KR4d0226_SBCK_016-19a>¶
矣臣愚賤踈逺不當妄有陳奏實以誤膺委&KR0009;職在牧民¶
竊扵詔令之間有以仰窺陛下子愛&KR0058;元之心有加無巳¶
大懼無以仰稱萬分是以不敢不盡其愚冐瀆天威臣無¶
任&KR0178;懼顛越之至謹録奏聞伏&KR0049;勑㫖¶
　　　四¶
右臣竊嘗伏讀國朝會要恭覩太宗皇帝嘗因江州守臣¶
周述之奏詔以國子監九經賜廬山白鹿洞書院既又以¶
其洞主明起爲蔡州褒信縣主簿以旌儒學毎恨無由一¶
至其處仰觀遺迹及蒙聖恩假守兹土到任之初考按圖¶
經詢究境内民間利病乃知書院正在本軍星子縣界而¶
陳舜俞廬山記又載真宗皇帝咸平五年嘗勑有司重加¶
修繕間因行視陂塘始得經由其地見其山川環合草木¶
<pb:KR4d0226_SBCK_016-19b>¶
秀潤真閒燕講學之區而荒凉廢壊無復棟宇因竊惟念¶
太宗皇帝真宗皇帝所以幸教多士垂&KR0073;萬世之意其盛¶
如彼而下吏淺聞弗克原念以稱萬分之辠其大如此駭¶
懼震慴不皇啓居既又按考此山老佛之祠盖以百數兵¶
亂之餘次第興葺鮮不復其舊者獨此儒館莾爲荆榛雖¶
本軍已有軍學足以養士然此洞之興逺自前代累聖相¶
傳眷顧光寵徳意深逺理不可廢况境内觀寺鐘皷相聞¶
殄棄彛倫談&KR0003;空幻未有厭其多者而先王禮義之宮所¶
以化民成俗之本者乃反寂寥希闊合軍與縣僅有三所¶
而已然則復修此洞盖未足爲煩扵是始議即其故基度¶
爲小屋二十餘間教養生徒一二十人節縮經營今巳了¶
畢但其勑額官書皆巳燒毀散失無復存者不敢擅行標¶
<pb:KR4d0226_SBCK_016-20a>¶
榜收置輙昧萬死具奏以聞欲望聖明俯賜鑒察追述太¶
宗皇帝真宗皇帝聖神遺意特降勑命仍舊以白鹿洞書¶
院爲額仍詔國子監仰摹光堯夀聖憲天體道性仁誠徳¶
繼武緯文太上皇帝御書石經及印版本九經䟽論語孟¶
子等書給賜本洞奉守看讀扵以褒廣前烈光闡儒風非¶
獨愚臣學子之幸實天下萬世之幸謹録奏聞伏候勑㫖¶
　　貼黄¶
　臣頃年親見潭州嶽麓書院尚存舊碑大書勑賜嶽麓¶
　書院六字伏乞睿照¶
　　　阿馬奏案内小貼子¶
臣熹等契勘阿馬既與外人通情宻謀殺夫自是不容旁¶
有知證本不敢具案奏聞今凖提刑司牒湏至具奏謹按¶
<pb:KR4d0226_SBCK_016-20b>¶
本人所犯&KR0549;絶三綱情狀𢡖酷聞之猶可酸鼻竊慮有司¶
因循常格擬從减等之坐有害風教事體不輕欲望聖明¶
洞察特依常法以警昬愚以正&KR0022;法臣等不任大願¶
　　奏紹興府都監賈祐之不抄劄飢民狀¶
照對紹興府諸縣今&KR0010;災傷飢民流移闕食甚衆恭禀聖¶
訓寅夕究心奉行縁本府山隂㑹稽縣人戸不住遮道告¶
訴抄劄不盡漏落不實臣即巳措置專設一局見今呼集¶
耆保郷司專委本府當職官敦請郷官重行隔别審實其¶
在城五廂𨶕食細民及流移到府之人本府雖委逐廂官¶
沿門抄劄訪聞多是止慿廂典合干人多有不實不盡亦¶
行前來陳訴臣又巳送下廂官審實抄劄所有他處流移¶
到府臣亦巳行下本府與縣令佐約束停房店舎不得多¶
<pb:KR4d0226_SBCK_016-21a>¶
收賃資并津渡邀滯仍遍行收拾病患飢困及遺棄小兒¶
就寛闊寺院安著攴撥常平官錢收買紫薪藁薦給衣襖¶
之𩔖修合藥餌醫治煮造三兩等稀稠粥次第救助仍委¶
請慈悲僧道主&KR0249;看養所行非不告戒臣今月十九日㩀¶
馬林等投狀稱是&KR0792;縣人事(人事疑當/作人氏)移在本府第一廂¶
居住闕食飢餓内有馬百四一名扶到臣治所巳是飢餓¶
日乆十分羸困&KR0138;到不乆即便倒死臣即令醫人用藥灌¶
救移時方得甦醒遂行呼到本廂官武翼郎紹興府兵馬¶
都監賈祐之取問元不抄劄供報因依本官應對不行及¶
先來承受本府牒委及承臣送下陳狀並無抄劄事因報¶
應本官委是不職難以存留在任臣除巳先將賈祐之牒¶
紹興府對移本府指使差遣外欲望聖慈特降睿旨重賜¶
<pb:KR4d0226_SBCK_016-21b>¶
黜責以爲官吏奉行賑濟不䖍之戒¶
　　　乞借撥官㑹給降度牒及推賞獻助人狀(未論止/許之許)¶
(疑當/作計)¶
臣昨&KR0013;臨遣備使浙東又蒙聖慈賜以錢㑹三十萬貫以¶
給一路賑糶賑濟自謂遭値聖恩𨺚厚至扵如此其𫝑必¶
可以救活此道之人伏自入境以來日㩀紹興府㑹稽山¶
隂兩縣人戸投訴抄劄漏落遂将諸縣悉行根括先㩀兩¶
縣申到比舊計増二十五萬六千一百九十二口其餘諸¶
縣尚未申到計其縣分地里之大小戸口决當數倍於此¶
盖縁當来諸縣抄劄不甚子細而又渉日旣乆向之粗能¶
自給者今皆闕食所以飢民之數日有増加因以此數考¶
按本府昨來均定所得錢米撥下諸縣之數其爲欠闕數¶
<pb:KR4d0226_SBCK_016-22a>¶
目尚多遂将昨來所&KR0170;給降㑹子等錢除五萬貫諸州申¶
到巳無見在更留五萬凖備諸州取撥外即計逐縣大小¶
及巳得錢米多寡等第均給計巳支費十八萬餘貫而㑹¶
稽山隂兩縣自占九萬餘貫其餘凖擬諸縣申到再劄人¶
數别行均給者共不過一萬餘貫計可得米三四千石而¶
巳事𫝑危迫不免逐急扵鹽司錢内借撥九萬餘貫牒紹¶
興府措置運糴然亦僅可得米二萬餘石而巳以兩縣再¶
劄所添計之則此二萬二三千石之米其𫝑豈足以均及¶
諸縣之人然而兩縣所得一家不過日得一二升一口不¶
過日得一二合而巳此皆僅足以苟延喘息而不&KR0085;以救¶
其死命竊料更加旬月未論不得食者必致殍死而此得¶
食之人亦有羸困不䏻以自存者矣又况當來計料糶濟¶
<pb:KR4d0226_SBCK_016-22b>¶
止到三月十五日便行住罷巳不䏻給而麥熟猶在四月¶
麥之熟否姑置未論止許住罷至麥熟猶有半月餘日無¶
以接濟夫以紹興一郡之飢自臣未到巳&KR0170;撥賜米十四¶
萬石錢九萬貫至臣有請又&KR0170;聖恩如此其厚而臣智術¶
淺短不䏻變通其所施爲止扵如此竊恐考之扵今則徒¶
有賑救之名而無賑救之實要之於後則旣巳養之數月¶
之乆而不免棄之旬日之間徒費陛下軍國之儲數十大¶
萬而不足以稱陛下救民水火之心固臣之無狀死不償¶
責至扵减米増賞雖巳得旨通行而去年獻助之人至今¶
未&KR0170;推賞度牒換米雖巳得㫖給降而米數太多度牒一¶
道計當錢千五百緡以此至今皆未聞有應募者則此竊¶
&KR0178;陛下憂勞惻怛慱施濟衆廣大無窮之心或格扵有司¶
<pb:KR4d0226_SBCK_016-23a>¶
拘孿纎嗇之議而不得以下究也臣巳與帥臣王希吕同¶
狀奏聞欲望聖慈更賜憐憫再行借撥㑹子三十萬貫及¶
今糴米五六萬石通融接續措畫糶濟而復扵此詳具其¶
所以然者以聞其去年本路所奏合推賞人則乞特詔有¶
司直與推賞給降告命付之本州令守臣喚上當&KR0550;秪受¶
不湏更令官司保明徒爲文具其度牒亦乞裁减半價只¶
作百五十石仍再給降三百本付紹興府令臣與王希吕¶
同共掌&KR0249;交到米斛即與書填則人必樂從應募者衆凡¶
此三者儻蒙施行庻㡬此郡飢民逐家一日各添得米一¶
二升逐口一日各添得米二三合而逐縣續有劄到漏落¶
戸口及流移歸業之人亦得以漸次收拾不至飢死旣有¶
以卒究陛下憂勞惻怛愽施濟衆廣大無窮之心而草野¶
<pb:KR4d0226_SBCK_016-23b>¶
愚臣亦得以慿藉威靈不&KR0018;飢民之命千萬幸甚如其不¶
然則臣計巳窮終必仰孤任使伏自到任以來朝夕憂懼¶
精神耗竭四肢緩弱時復麻痺竊&KR0178;一旦溘然無以見百¶
萬餒&KR0017;扵地下欲望聖慈赦其罪戾許臣罷免使得脫此¶
寃債歸骨故山亦千萬幸甚披心𤁋血干冐宸嚴臣無任¶
&KR0178;懼戰栗之至¶
　　　奏捄&KR0189;事宜狀¶
臣蒙恩将命浙東奉行救恤到官日夕考究求所以上副¶
焦勞之意竊見浙東諸州例皆&KR0189;歉台明號爲最熟亦不¶
䏻無少損而紹興府之飢&KR0189;昔所未有臣以目所覩回思¶
去歳南康之歉猶謂之樂歳可也賑救旣在所急事體宜¶
先奏聞今紹興八邑餘姚上虞號爲稍熟然亦不及半收¶
<pb:KR4d0226_SBCK_016-24a>¶
新昌山隂㑹稽所損皆七八分&KR0792;縣旱及九分蕭山諸暨¶
水旱相仍㡬全無收今除餘姚上虞稍似可緩外且論蕭¶
山等六縣約其所收不過十一先次朝廷撥米一十四萬¶
七千石錢九萬貫并本司前官申朝廷扵衢婺州通融撥¶
到義倉錢三萬八千七十五貫一百文明州義倉米五干¶
石數目非不多州郡日夕惟賑濟是務官吏稍解事者皆¶
奔走不暇雖&KR0009;居士大夫亦不敢寧處不可謂不留意然¶
終未有能救飢莩之實民情嗷嗷日甚一日不獨下戸乏¶
食而士子宦族第三等人戸有自陳願預乞丐之列者驗¶
其形骸誠非得巳兼自秋來賣田拆屋斫伐桑柘鬻妻子¶
貨耕牛無所不至不較價之甚賤而以得售爲幸典質則¶
庫戸無錢舉貸則上戸無力藝業者技無所用營運者貨¶
<pb:KR4d0226_SBCK_016-24b>¶
無所售魚鰕螺蚌乆巳竭澤野菜草根取掘又盡百萬生¶
齒飢困攴離朝不謀夕其尤甚者衣不盖形面無人色扶¶
老𢹂㓜號呼宛轉所在成群見之使人酸辛&KR0502;惕不忍正¶
視其死亡者盖亦不少臣深究其所以然正縁紹興扡狹¶
人稠所産不&KR0085;充用稔歳亦資鄰郡非若浙西米斛之多¶
又以和買偏重無巨富之家連遭水旱兼失&KR0345;麥些小積¶
穀春首勸糶無有存者上戸先巳匱乏是以細民無所仰¶
給狼狽急迫至扵如此大抵&KR0189;歉自五分以下猶可措置¶
盖以五分之粟給十分之人稍行&KR0134;分便可苟活今以空¶
虚之郡而&KR0189;及九分則一分之粟旣不能給十倍之人而¶
戸口甚多所闕浩瀚亦有非移民移粟所䏻&KR0024;助者臣所¶
目見心思兼詢訪士夫父老者旣如此復約墾田收租之¶
<pb:KR4d0226_SBCK_016-25a>¶
數以證之除餘姚上虞外今將田畆計其&KR0010;入六縣爲田¶
度二百萬畆每畆出米二石計&KR0010;收四百餘萬又將今再¶
抄劄山隂㑹稽兩縣口數以約六縣之數則山隂㑹稽丁¶
口半扵諸暨&KR0792;縣而比新昌蕭山相去不逺絶長&KR0024;短兩¶
縣當六縣四分之一今抄劄山隂㑹稽四等五等貧乏之¶
戸計三十四萬口四等之稍自給及上三等者不預焉則¶
統計六縣之貧民約須一百三十萬口併上戸當不下百¶
四十萬計稔&KR0010;所歛四百萬石米除上供及州用外養百¶
四十萬之生齒日計猶不䏻及二升之數則所謂樂&KR0010;無¶
餘者既信而有證矣又約六縣所蠲放分數以計今歳民¶
間所收不過十分之一則所不收之米約計三百六十萬¶
石而所收止四十萬石闕乏數目如此浩瀚則所謂&KR0024;助¶
<pb:KR4d0226_SBCK_016-25b>¶
無策者又信而有證矣今将紹興府先所得錢一十二萬¶
八千七十五貫一百文并臣所得三十萬貫除五萬貫諸¶
州申到已無見在又掯留五萬貫均給諸州外不過共折¶
米八萬二千餘石并前項米一十四萬石緫而計之不及¶
其田租所闕十分之一今來措置除蕭山僅&KR0014;口給半月¶
外其餘五縣以戸計之日之所得固巳不過一二升若以¶
口計之則日之所得又不過一二合是僅足以使之皆知¶
聖主憂勞憫恤不忍坐視之意而巳若謂如此而便足以¶
救其必死之命則固難指凖然遂欲以百三十萬之貧民¶
盡仰官司口以升計麥秋之前九十餘日當爲粟百萬石¶
則亦非朝廷今日事力之所及也然臣竊謂有司之力誠¶
有限量而聖主天地父母覆載生育之心則無終窮以有¶
<pb:KR4d0226_SBCK_016-26a>¶
限之力言之則捄護之切撥賜之多誠若不可以有加扵¶
今日然以陛下無窮之心論之則豈不欲使此&KR0022;更得數¶
十萬石之粟以必救數十萬人之命其忍直以無可奈何¶
處之而熟視其飢餓顚仆扵前乎故臣輙敢歴叙其所見¶
聞考驗之實本末如此而别具施行事目以干聖𦗟惟陛¶
下哀憐財幸意迫情切言無倫次臣無任皇&KR0178;俟辠之至¶
　　　奏紹興府指使宻克勤偷盗官米狀¶
照對紹興府諸縣去&KR0010;旱傷飢困及流移之民見今闕食¶
昨蒙聖恩撥下米斛賑濟紹興府遂差指使保義郎宻克¶
勤徃平江府請取米一萬三千石分下上虞新昌&KR0792;縣交¶
缷賑濟今月&KR0004;七日臣廵歷到&KR0792;縣㸃撿㩀&KR0792;縣主簿迪¶
功郎葉梓申承本縣差徃三界鎮交量宻克勤請到賑濟¶
<pb:KR4d0226_SBCK_016-26b>¶
米一萬石依應躬親将本府通判承議郎吳津較量斛斗¶
交量每斛比少米一升五合又令親随斗子葉吉等徑自¶
用斛行槩意在虧减升合兼其米盡用糠泥拌和&KR0077;乃𠋣¶
恃本府指使對衆抑捺意欲庇護舡稍合干人作弊縁此¶
未敢交量乞施行及㩀本縣土豪黄彦等列狀陳訴宻克¶
勤押到米䝉告示前去般擔並係濕惡夾雜糠泥及每斗¶
不應本塲斛斗去後折欠&KR0018;累不便臣尋取到米様看視¶
其米多係糠土拌和遂喚到斗子康勝對衆用斛量計每¶
石少欠九升扵内量出一斗篩簸内有泥土碎米一升二¶
合并糠一升一合通約所押一萬三千石内折欠拌和之¶
數計米四千一百六十石臣竊惟陛下聖慈天覆矜憫飢¶
民給賜米斛徳意至爲深厚然以臣所見&KR0792;縣一帶飢餓¶
<pb:KR4d0226_SBCK_016-27a>¶
之民羸困瘦&KR0484;宛轉道路呼號之聲不可忍聞其不免扵¶
死亡者巳不勝計其密克勤乃敢輙將官米如此偷盗作¶
踐使飢餓之民不得霑&KR0013;實惠情理重害不可容恕除巳¶
牒本府通判承議郎吳津逐急用&KR0792;縣斛斗交量發下本¶
縣賑濟仍拘&KR0249;密克勤聴候施行及牒紹興府送獄根勘¶
取見著實依法施行外欲望聖慈先將本人重作施行仍¶
令紹興府疾速根勘&KR0101;追所盗米斛送納入官庻副賑濟¶
　　　奏廵歷合奏聞陳乞事件狀¶
臣自正月四日起奏紹興府迤邐廵歷有合奏聞陳乞事¶
件今具下項欲望聖慈檢㑹臣前兩狀所奏及今所陳事¶
理再賜官㑹三十萬貫速行舊歳之賞痛减度牒之價庻¶
㡬儲備稍豐官吏更敢放手救活飢民其作捺湖埂亦係¶
<pb:KR4d0226_SBCK_016-27b>¶
一縣新年農事利害之大者并乞特依所乞早賜給降不¶
勝幸甚¶
　一臣&KR0004;六日到三界鎮見有餓損人口頗多其死亡者¶
　　亦巳不少七日至&KR0792;縣八日至本縣清化孝節鄉所¶
　　見尤多飢羸尤甚㩀其稱&KR0003;皆自八九月來闕食至¶
　　今其死亡者不可勝數道殣相望深可憐憫臣謹巳¶
　　再扵昨蒙給賜錢内取撥五千貫付紹興府通判吳¶
　　津令收拾賑給&KR0792;縣新昌及三界鎮一帶病困之人¶
　庻㡬稍𫉬安存未至一向死損但&KR0178;錢少不足攴用¶
　伏乞睿照早賜接濟¶
　一臣&KR0004;九日入諸曁界所有縣之東南一帶山鄉所見¶
　病損人數絶少問之鄉人云是去年稍得收成去處¶
<pb:KR4d0226_SBCK_016-28a>¶
　　&KR0077;見令佐鄉官稱&KR0003;縣北湖鄉一帶接連蕭山病死¶
　　人多不减&KR0792;縣臣亦再撥給賜錢五千貫付紹興府¶
　　通判劉俁令收拾諸曁蕭山病困之人及根刷到&KR0134;¶
　　諭上戸賑糶米未曽出糶之數尚有四千餘石巳牒¶
　　通判劉俁及本縣催促赴塲増添人戸毎戸除單丁¶
　　外更與一口收糴及有人戸陳訴乞借官錢及早修¶
　捺湖埂縁臣曽與帥臣王希吕連狀奏乞給降米斛¶
　　未蒙應副今&KR0178;失時浸損二麥兼廢農工巳逐急扵¶
　　給賜錢内借撥三千貫應副所有三項錢米雖巳攴¶
　　撥尚&KR0178;數少未足攴用伏乞睿照早賜拯濟¶
　一臣十三日入婺州界以後事體續具奏聞大抵婺州¶
　　災傷比之紹興府分數頗輕州縣措置亦似稍有倫¶
<pb:KR4d0226_SBCK_016-28b>¶
　　理伏乞睿照¶
　　奏上戸朱熈績不伏賑糶狀¶
臣廵歷到婺州界一路飢民頗少本州見將元撥賜米及¶
&KR0134;諭到上戸米斛置塲糶濟逐日煮粥以給城市鄉村艱¶
食之人亦巳頗有倫緒臣自入境以來每過米塲必親臨¶
視閱其文暦校其升斗小有欺弊即行懲戒至十四日到¶
金華縣孝順鄉第十二都地名十里牌有朱二十一米塲¶
本場即無人在彼糶米㩀貧乏人戸俞九等列狀哀訴本¶
鄉田産盡賣與豪戸朱縣尉去年&KR0189;旱本縣給暦令就本¶
都朱二十一米場糴朱縣尉米養濟且九等毎日徃來並¶
不曽般米到來致一村人民飢餓其朱縣尉爲見行司到¶
來却扵沿路散榜詐稱糶米施粥及㩀金二等陳訴朱縣¶
<pb:KR4d0226_SBCK_016-29a>¶
尉雖在十四都糶米即與朱二十一場隔逺二十餘里本¶
人令幹人許浩用使私升及濕&KR0243;粞碎糙米及将人戸官¶
給暦頭擅自批鑿每七升减作五升五升减作四升又有¶
收下暦頭不肯付還百端抑遏無處告訴又㩀人戸周楊¶
朱子智等衆狀告訴朱縣尉典買産業累年白收花利不¶
肯批割物力皆係出産之家抱空代爲送納臣尋令人暫¶
喚朱縣尉取問本人𠋣恃豪強不伏前來遂委金華縣尉¶
追發㩀縣尉迪功郎陸適申依應追喚朱縣尉係極等上¶
戸居屋三百餘間𠋣恃豪𫝑藏隠在家不伏前來竊縁本¶
人家僕叢衆全無忌憚臣又巳行下本州追發亦復不到¶
臣照得朱縣尉係修職郎朱熈績元因進納補受官資田¶
畆物力雄扵一郡結託&KR0096;貴凌蔑州縣豪横縱恣靡所不¶
<pb:KR4d0226_SBCK_016-29b>¶
爲本縣昨爲第十二都無上戸米斛可糶就近分撥本人¶
在第十二都朱二十一家置場糶米其朱熈績&KR0186;敢欺凌¶
縣道不伏發米前去洎至臣廵歷到彼又乃詐出文榜稱¶
就十四都出糶致得一場糴米人戸無從得食其在家所¶
糶又皆减尅升斗虚批暦頭姦弊非一所稱散粥亦是虚¶
文日以一二斗米多用水&KR0308;煮成粥飲來就食者反爲所¶
誤狼狽而歸凢其所爲無非姦狡切害之事及至官司呼¶
喚又敢公然抵拒首尾三日不肯前来若使人皆如此&KR0189;¶
政何由可辦欲望聖慈特降睿旨將朱熈績重賜黜責以¶
爲豪右姦猾不恤鄉鄰之戒¶
　　　奏廵歴婺衢捄&KR0189;事件狀¶
臣昨按視紹興府&KR0792;縣諸曁縣巳具事目奏聞訖續扵正¶
<pb:KR4d0226_SBCK_016-30a>¶
月十一日入婺州浦江縣界歷義烏金華武義縣由蘭溪¶
縣界入衢州龍逰西安常山開化江山縣今有合奏聞事¶
謹具下項¶
　一婺州諸邑蘭溪水旱相仍&KR0013;災最甚金華次之而境¶
　　内馬海白沙一帶爲尤甚其他又次之惟永康一縣¶
　　爲稍輕大槩通計比之紹興府諸邑事體殊不侔然¶
　　諸縣措置不無乖謬以臣所見武義坊郭巳有飢民¶
　　而訪聞蘭溪金華山谷之間流殍巳衆幸今守臣錢¶
　　佃頗&KR0014;究心料理專委通判一員徃來檢察請到郷¶
　　官五員日夕商議計當不至大叚闕敗臣尚&KR0178;其所¶
　　有錢米不足支用巳扵昨蒙聖恩所賜錢内取撥台¶
　　州處州義倉米錢五萬貫應副本州糴米糶濟伏乞¶
<pb:KR4d0226_SBCK_016-30b>¶
　睿照¶
　一衢州常山開化水旱最甚江山次之西安龍遊又次¶
　之通計其實不减婺州但縁當時州郡吝扵檢放常¶
　山開化係災傷極重去處而常山所放僅及一分六¶
　𨤲有竒開化又止一𨤲一毫而巳故文案之間但覺¶
　災傷輕可而兩邑之民隂受其害不可勝言聞得歳¶
　前死亡巳多今之所見羸餓之民亦有甚扵婺州諸¶
　邑者西安雖輕扵兩邑而聞芝溪一源向來俞七俞¶
　　八作過去處人民巳極困悴加之守倅皆巳逼替吏¶
　　民解弛無復條貫臣竊憂之巳輙行下本州所得朝¶
　　廷許撥義倉米五萬石内将一萬石專充賑濟專委¶
　　曹官兩員鄉官三員分縣措置收拾飢餓羸困之人¶
<pb:KR4d0226_SBCK_016-31a>¶
　　貌驗支給伏乞睿照¶
　一婺州諸邑有災傷稍重而廵歴未到處回程當一一¶
　　㸃檢别具奏聞伏乞睿照¶
晦庵先生朱文公文集卷第十六¶
　　　　　　　　　　　　　福州府儒學訓導舒鏊校¶
<pb:KR4d0226_SBCK_016-31b>¶
<pb:KR4d0226_SBCK_016-31b>¶
