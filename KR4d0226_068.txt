# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.491943
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 68
#+PROPERTY: FILE SB04n0282-068晦庵先生朱文公文集-卷第六十八.
<pb:KR4d0226_SBCK_068-1a>¶
晦庵先生朱文公文集卷第六十八¶
　雜著¶
　　　跪坐拜說¶
古人之坐者兩𦞃著地因反其蹠而坐於其上正如今之¶
胡跪者其爲肅拜則又拱兩手而下之至地也其爲頓首¶
則又以頭頓于手上也其爲稽首則又郤其手而以頭著¶
地亦如今之禮拜者皆因跪而益致其恭也故儀禮曰坐¶
取爵曰坐奠爵禮記曰坐而遷之曰一坐再至曰武坐致¶
右軒左老子曰坐進此道之𩔖凡言坐者皆謂跪也&KR0002;漢¶
文帝與賈生語不&KR0116;𦞃之前於席管寕坐不箕股榻當𦞃¶
處皆穿皆其明驗(老子云雖有拱璧以先駟馬不如坐進/此道盖坐即跪也進猶獻也言以重寶)¶
(厚禮與人不如跪而吿之以此道/也今說者乃以爲坐禪之意誤矣)然記又云授立不跪授¶
<pb:KR4d0226_SBCK_068-1b>¶
坐不立莊子亦云跪坐而進之則跪與坐又似有小異處¶
疑跪有危義故兩𦞃著地伸腰及股而勢危者爲跪兩𦞃¶
著地以凥著蹠而稍安者爲坐也又詩云不遑啓居而其¶
傳以啓爲跪爾雅以妥爲安而䟽以爲安定之坐夫以啓¶
對居而訓啓爲跪則居之爲坐可見以妥爲安定之坐則¶
跪之爲危坐亦可知盖兩事相似但一危一安爲小不同¶
耳至於拜之爲禮亦無所考但杜子春說太祝九拜處解¶
竒拜云拜時先屈一𦞃今之雅拜也夫特以先屈一𦞃爲¶
雅拜則他拜皆當齊屈兩𦞃如今之禮拜明矣凡此三事¶
書傳皆無明文亦不知其自何時而變而今人有不察也¶
頃年屬錢子言作白鹿禮殿欲據開元禮不爲塑像而臨¶
𥙊設位子言不以爲然而必以塑像爲問予旣畧爲考禮¶
<pb:KR4d0226_SBCK_068-2a>¶
如前之云又記少時聞之先人云嘗至鄭州謁列子祠見¶
其塑像席地而坐則亦并以告之以爲必不得巳而爲塑¶
像則當放此以免於蘇子俯伏匍匐之譏子言又不謂然¶
㑹予亦辭江東之節遂不能強然至今以爲恨也(東坡文/集私試)¶
(䇿問云古者坐於席故籩豆之長短簠簋之髙下適與人/均今圡木之像旣巳巍然於上而列器皿於地使鬼神不)¶
(享則不可知若其享之/則是俯伏匍匐而就地)其後乃聞成都府學有漢時禮殿¶
諸像皆席地而跪坐文翁猶是當時&KR0355;石所爲&KR0057;足据信¶
不知蘇公蜀人何以不見而云爾也及楊方子直入蜀帥¶
幕府因使訪焉則果如所聞者且爲冩放文翁石𧰼爲小¶
上偶以來而塑手不精或者猶意其或爲加跌也去年又¶
以屬蜀漕楊王休子羙今乃并得先聖先師二像木刻精¶
好視其坐後兩蹠𨼆然見於帷裳之下然後審其所以坐¶
<pb:KR4d0226_SBCK_068-2b>¶
者果爲跪而亡疑也惜乎白鹿塑像之時不得此證以曉¶
子言使東南學者未得復見古人之像以革千載之繆爲¶
之喟然太息姑記本末冩&KR0009;洞學諸生使書而掲之廟門¶
之左以俟來者考焉¶
　　　周禮太祝九&KR0596;辯¶
䟽云此九拜之中四種是正拜五者逐事主名還依四種¶
正拜而爲之也又云稽首頓首空首此三者正拜也肅拜¶
婦人之正拜也其餘五者附此四種振動吉拜㓙拜褒拜¶
附稽首竒拜附空首又云空首一拜其餘皆再拜肅拜或¶
再　故郤至三肅使者¶
　一曰稽首¶
　　江曰拜頭至地也䟽曰先以兩手拱至地及頭至手¶
<pb:KR4d0226_SBCK_068-3a>¶
　　又引頭至地多時也稽首稽留之字也稽首拜中最¶
　重臣拜君之拜哀十七年公㑹齊侯盟於蒙孟武伯¶
　相齊侯稽首公則拜齊人怒武伯曰非天子寡君無¶
　所稽首襄三年公如𣈆孟獻子相公稽首知武子曰¶
　天子在君辱稽首寡君懼矣郊特牲曰大夫之臣不¶
　稽首非尊家臣以避君也是諸侯于天子大夫于諸¶
　侯皆當稽首¶
　二曰頓首¶
　注曰拜頭叩地也䟽曰先以兩手拱至地乃頭至手¶
　而又引頭即舉也頭叩地謂&KR0002;以首叩物然此平敵¶
　自相拜家臣於大夫及凢自敵者皆當從頓首之拜¶
　也記䟽曰頭叩地不停留地也又曰諸侯相拜則然¶
<pb:KR4d0226_SBCK_068-3b>¶
　三曰空首¶
　注曰拜頭至手所謂拜手也䟽曰先以兩手拱至地¶
　　乃頭至手也以其頭不至地故各空首(各疑名/字之誤)君答¶
　　臣下拜也其有敬事亦稽首洛誥曰拜手稽首是也¶
　　又曰稽首頓首空首此三者相因而爲之空首而引¶
　　頭頓地即舉故名頓首而引頭至地稽留多時故名¶
　稽首此三者之正拜也¶
　四曰振動¶
　　注曰戰栗變動之拜書曰王動色變記䟽曰謂有敬¶
　　懼故爲振動䟽曰案中候膺云季秋七月甲子赤雀¶
　　衘丹入鄷王再拜稽首受案今文太誓得火烏之瑞¶
　　使以周公書報於王王動色變雖不見拜文與文王¶
<pb:KR4d0226_SBCK_068-4a>¶
　受赤雀之命爲稽首拜也¶
　五曰吉撡六曰㓙撡¶
　注曰吉拜拜而後稽顙謂齊衰不杖以下者言吉者¶
　此殷之㓙拜周以其拜與頓首相近故謂之吉拜云¶
　　㓙拜稽顙而後拜謂三年服者　䟽曰拜而後稽顙¶
　　謂先作頓首後作稽顙稽顙還是頓首但觸地無容¶
　　則謂之稽顙　記曰拜而後稽顙頺乎其順也稽顙¶
　　而後拜頎乎其至也　䟽曰拜是爲親痛深貌惻𨼆¶
　　之至也　記又曰𣈆獻公薨秦穆公使人弔公子重¶
　　耳勸其反國重耳稽顙而不拜&KR0152;而起穆公曰稽顙¶
　　而不拜則未爲後也故不成拜&KR0152;而起則愛父也¶
　　䟽曰&KR0002;爲後則當拜謝其恩今不受其勸故不拜謝¶
<pb:KR4d0226_SBCK_068-4b>¶
　所以稽顙者自爲父喪哀號也凡喪禮先稽顙而後¶
　拜乃成直稽顙而不拜故云不成拜也今旣聞父死¶
　勸其反國之義哀慟而起&KR0002;欲攀轅然故云則愛父¶
　也¶
　七曰竒撡八曰襃撡¶
　注曰杜子春云竒讀爲竒偶之竒鄭大夫云竒拜謂¶
　　一拜答臣下拜襃拜再拜神與尸杜子春書又曰竒¶
　　拜先屈一𦞃今雅拜是䟽云後鄭不從此說¶
　九曰肅撡¶
　　注曰肅拜但俯下手今時撎是也介者不拜故曰爲¶
　　事故敢肅使者　䟽曰肅拜者拜中最輕唯軍中有¶
　　此肅拜婦人亦以肅拜爲正又曰儀禮賔撎入門推¶
<pb:KR4d0226_SBCK_068-5a>¶
　　手曰揖引手曰撎記䟽曰少儀妨人告事雖有君賜¶
　　肅拜¶
　　　壼說¶
今詳經文不言壼之圍徑而但言其髙之度容之量以爲¶
相求互見之功且經言其所容止於斗有五升而注乃以¶
二斗釋之則經之所言者圓壼之實數而注之所言乃借¶
以方體言之而筭法所謂虚加之數也盖壼爲圓形斗五¶
升爲竒數皆繁曲而難計故筭家之術必先借方形虚加¶
整數以定其法然後四分去一以得圓形之實此鄭氏所¶
以舎斗五升之經文而直以二斗爲說也然其言知借而¶
不知還知加而不知减乃於下文遂并方體之所虚加以¶
爲實數又皆必取全寸不計分釐定爲圓壼腹徑九寸而¶
<pb:KR4d0226_SBCK_068-5b>¶
圍二尺七寸則爲失之䟽家雖知其失而不知其所以失¶
顧乃依違其間訖無定說是以讀者不能無疑今以筭法¶
求之凢此定二斗之量者計其積實當爲三百二十四寸¶
而以其髙五寸者分之則毎髙一寸爲廣六十四寸八分¶
此六十四寸者自爲正方又取其八分者割裂而加於正¶
方之外則四靣各得二釐五毫之數乃復合此六十四寸¶
八分者五爲一方壼則其髙五寸其廣八寸五釐而外方¶
三尺二寸二分中受二斗如注之&KR0004;說矣然此方形者筭¶
術所借以爲虚加之數爾&KR0002;欲得圓壼之實數則當就此¶
方形規而圓之去其四角虚加之數四分之一使六十四¶
寸八分者但爲四十八寸六分三百二十四寸者但爲二¶
百四十三寸則壼腹之髙雖不減於五寸其廣雖不减於¶
<pb:KR4d0226_SBCK_068-6a>¶
八寸五釐而其外圍則僅爲二尺四寸一分五釐其中所¶
受僅爲斗有五升如經之云無不諧㑹矣¶
　　　深衣制度(并圗)¶
裁用細白布度用指尺¶
　中指中節爲寸¶
衣二幅不裁其長過脇下屬於裳¶
　用布二幅中屈而下垂之如今之直領衫但不裁破掖¶
　下每幅之下屬裳三幅¶
裳交解十二幅上屬於衣其長及踝¶
　用布六幅每幅裁爲二幅一頭廣一頭狹狹頭當廣頭¶
　之半以狹頭向上而聮其縫以屬於衣每三幅屬衣一¶
　幅¶
<pb:KR4d0226_SBCK_068-6b>¶
圓&KR0209;¶
　用布二幅各中屈之如衣之長屬於衣之左右而縫合¶
　其下以爲&KR0209;其本之廣如衣之長而漸圓殺之以至&KR0209;¶
　口則其徑一尺二寸¶
方領¶
　兩&KR0109;相掩祍在掖下則兩領之㑹自方¶
曲&KR0322;¶
　用布一幅如裳之長交解裁之疊兩廣頭並令向上布¶
　邉不動但稍裁其内旁太半之下令漸如魚腹末如鳥¶
　喙内向而緝之相沓綴於裳上之右旁以掩裳際右幅¶
　在下左幅在上布邉在外裁處在内¶
衣裳皆縁¶
<pb:KR4d0226_SBCK_068-7a>¶
　縁用黒繒具父母以青大父毋以繢領表裏各二寸裳¶
　下及邉表裏各一寸半皆就布縁&KR0209;口表裏亦寸一半¶
　布外接出¶
大帶¶
　帶用白繒廣四寸夾縫之其長圍要而結於前再繚之¶
　爲兩耳及垂其餘爲紳下與裳齊以繒縁其紳之兩旁¶
　及下表裏各半寸如縁之色復以五綵絛廣二分約其¶
　相結處長與紳齊¶
緇冠¶
　糊&KR0083;爲之武髙寸許前後三寸左右四寸上爲五梁辟¶
積左縫廣四寸長八寸跨頂前後著於武外反屈其兩¶
端各半寸内向黒&KR0238;之武之兩傍半寸之上竅以受笄¶
<pb:KR4d0226_SBCK_068-7b>¶
　笄用齒骨凡白物¶
幅巾¶
　用黒繒六尺許刺一邉作巾額當中作㡇兩旁三寸許¶
各綴一帶廣一寸許長二尺許循㡇中上反屈之當幅¶
　之中斜縫向後去其一角而復反之使巾頂正圓乃以¶
　額輙當頭前向後圍裹而繋其帶於緇後餘者垂之¶
黒履¶
　白絇繶純綦¶
<pb:KR4d0226_SBCK_068-8a>¶
<pb:KR4d0226_SBCK_068-9a>¶
<pb:KR4d0226_SBCK_068-10a>¶
<pb:KR4d0226_SBCK_068-11a>¶
<pb:KR4d0226_SBCK_068-12a>¶
<pb:KR4d0226_SBCK_068-13a>¶
<pb:KR4d0226_SBCK_068-14a>¶
　　　殿屋廈屋說¶
殿屋五間前皆爲堂後爲房室中間之前爲兩楹間後爲¶
室東間之前爲東楹之東又少東爲阼階上少北爲東序¶
後爲東房西間之前爲西楹之西又少西爲賔階上少北¶
爲西序後爲西房序即墻也(設位在東西序/者&KR0018;墻而立也)其南爲序端¶
東序之東西序之西爲夾(亦謂之廂又說文云廂廊也廊/東西序也此亦可見但疑序下)¶
(脫一/外字)其前爲東西堂其後爲東西夾室夾外之廣爲側階¶
房後爲北階(此其地/之盤也)其棟則中三間爲一棟横指東西至¶
兩序之上而盡遂自此處分爲四棟邪指四隅上接横棟¶
下與霤齊(此其上棟之制/所謂四阿也)其宇則横棟前後即爲南北兩¶
下横棟盡外即爲東西兩下四棟之旁即各連所向而下¶
四靣榱桷覆堂廉岀階外者謂之廡(&KR0003;文云廡堂/下周屋也)其屋盡¶
<pb:KR4d0226_SBCK_068-14b>¶
水下處謂之霤(此其下字/之制也)¶
厦屋則前五間後四間(無西房堂中三間之後/只分爲兩間東房室西)其餘並如¶
殿屋之制但五間皆爲横棟棟之前後皆爲兩下之宇横¶
棟盡外有版下垂謂之摶風摶風之下亦爲兩廡接連南¶
北以覆側階但其廡亦不出摶風之外耳(儀禮䟽云卿大/夫爲夏屋其室)¶
(兩下而/四周之)¶
　殿屋四阿連下爲廡四靣之簷其水皆多故其簷皆得¶
　以霤爲名厦屋南北兩下之廡與殿屋同故其簷亦謂¶
　之霤東西兩廡則但爲腰簷不連棟下又不出摶風之¶
　外雖或有水亦不能多故但謂之榮謂之翼而不得以¶
　霤名也(榮翼乃接簷之名䟽/乃直指摶風誤矣)¶
　　　明堂說¶
<pb:KR4d0226_SBCK_068-15a>¶
論明堂之制者非一熹&KR0060;意當有九室如井田之制東之¶
中爲青陽太廟東之南爲青陽右箇東之北爲青陽左箇¶
南之中爲明堂太廟南之東(即東/之南)爲明堂左箇南之西(即/西)¶
(之/南)爲明堂右箇西之中爲總章太廟西之南(即南/之西)爲總章¶
左箇西之北(即北/之西)爲總章右箇北之中爲玄堂太廟北之¶
東(即東/之北)爲玄堂右箇北之西(即西/之北)爲玄堂左箇中是爲太¶
廟太室凡四方之太廟異方所其左箇右箇則青陽之右¶
箇乃明堂之左箇明堂之右箇乃總章之左箇也總章之¶
右箇乃玄堂之左箇玄堂之右箇乃青陽之左箇也但随¶
其時之方位開門耳太廟太室則毎季十八日天子居焉¶
古人制事多用井田遺意此恐是也¶
<pb:KR4d0226_SBCK_068-15b>¶
<pb:KR4d0226_SBCK_068-15b>¶
　　　儀禮釋宫¶
宫室之名制不盡見於經其可攷者宫必南郷廟在&KR0230;東¶
皆有堂有門其外有大門¶
　周禮建國之神位右社稷左宗廟宫南郷而廟居左則¶
　廟在&KR0230;東也&KR0230;廟之大門一曰外門其北盖直&KR0230;故士¶
　喪禮注以&KR0230;門爲内門中門凡旣入外門其向廟也皆¶
　曲而東行又曲而北案士冠禮賔立于外門之外主人¶
　迎賔入毎曲揖至于廟門注曰入外門將東曲揖直廟¶
　將北曲又揖是也又按聘禮公迎賔于大門内每門每¶
　曲揖及廟門賈氏曰諸侯五廟太祖之廟居中二昭居¶
　東二穆居西每廟之前兩旁有隔墻墻皆有閤門諸侯¶
　受聘于太祖廟太祖廟以西隔墻有三大門東行至太¶
<pb:KR4d0226_SBCK_068-16a>¶
　祖廟凡經三閤門故曰毎門也大夫三廟其墻與門亦¶
　然故賔問　大夫迎賔入亦毎門每曲揖乃及廟門¶
　其&KR0003;當考大夫士之門惟外門内門而巳諸侯則三天¶
　子則五庠序則惟有一門郷飲酒射禮主人迎賔于門¶
　外入門即三揖至階是也¶
堂之屋南北五架中春之架曰棟次棟之架曰楣¶
　郷射禮記曰序則物當棟堂則物當楣注曰是制五架¶
　之屋也正中曰棟次曰楣前曰庪賈氏曰中春爲棟棟¶
　前一架爲楣楣前接簷爲&KR1297;今見於經者惟棟與楣而¶
　巳棟一名阿案士昏禮賔升當阿致命注曰阿棟也又¶
　曰入堂深示親親賈氏曰凡賔升皆當楣此深入當棟¶
　故云入堂深也又按聘禮賔升亦當楣賈氏曰凡堂皆¶
<pb:KR4d0226_SBCK_068-16b>¶
　五架則五架之屋通乎上下而其廣狹隆殺則異爾¶
後楣以北爲室與房¶
後楣之下以南爲堂以北爲室與房室與房東西相連¶
　爲之案少牢饋食禮主人室中獻祝祝拜于席上坐受¶
　注曰室中迫狹賈氏曰棟南兩架北亦兩架棟北楣下¶
　爲室南壁而開戸以兩架之間爲室故云迫狹也昏禮¶
　賔當阿致命鄭云入堂深明不入室是棟北乃有室也¶
　序之制則無室案郷射禮記曰序則物當棟堂則物當¶
　楣注曰序無室可以深也又禮席賔南靣注曰不言于¶
　戸牗之間者此射于序賈氏曰無室則無户牗故也釋¶
　宫曰無室曰榭榭即序也¶
人君左右房大夫士東房西室而巳¶
<pb:KR4d0226_SBCK_068-17a>¶
聘禮記&KR0002;君不見使大夫受聘升受&KR0018;右房而立大射¶
儀薦脯&KR0701;由左房是人君之房有左右也公食大夫禮¶
　記筵出自東房注曰天子諸侯左右房賈氏曰言左對¶
右言東對西大夫士惟東房西室故直云房而巳然按¶
聘禮賔舘于大夫士君使卿還玉干舘也賔亦退&KR0018;右¶
房則大夫亦有右房矣又郷飲酒禮記薦出自左房少¶
　牢饋食禮主婦薦自東房亦有左房東房之稱當攷¶
室中西南隅謂之奥¶
　邢昺曰室戸不當中而近東西南隅最爲深隠故謂之¶
　奥而𥙊祀及尊者常處焉¶
東南隅謂之窔(鳥吊/反)¶
　郭氏曰窔亦𨼆闇¶
<pb:KR4d0226_SBCK_068-17b>¶
西北隅謂之屋漏¶
　詩所謂尚不愧于屋漏是也曽子問謂之當室之白孫¶
　炎曰當室日光所漏入也鄭謂當室之白西北隅得戸¶
　明者經止曰西北隅¶
室南其戸戸東而牗西¶
說文曰戸半門也牗穿壁以木爲交窓也月令正義曰¶
　古者窟居開其上取明雨因霤之是以後人戸室爲中¶
　霤開牗者象中霤之取明也牗一名郷其扇在内案士¶
虞禮祝闔牗戸如食間啓戸啓牗郷注曰牗先闔後啓¶
扇在内也郷牗一名是也¶
戸牗之間謂之依¶
郭氏曰窓東戸西也覲禮斧扆亦以設之于此而得扆¶
<pb:KR4d0226_SBCK_068-18a>¶
　名士昏禮注曰户西者尊處以尊者及賔客位于此故¶
　又曰客位¶
戸東曰房戸之間¶
　士冠禮注曰房西室户東也寢廟以室爲主故室戸專¶
　得戸名凡言戸者皆室戸&KR0002;房戸則兼言房以别之大¶
　夫士房户之間於堂爲東西之中按詩正義曰郷飲酒¶
　義云尊于房戸之間賔主共之由無西房故以房與室¶
　戸之間爲中也又郷飲酒禮席賔于戸牗間而義曰坐¶
　賔于西北則大夫士之戸牗間在西而房内間爲正中¶
　明矣人君之制經無明證按釋宫曰兩階間謂之郷郭¶
　氏曰人君南郷當階間則人君之室正中其西爲右房¶
　而戸牗間設戾處正中矣又按詩斯干曰築室百堵西¶
<pb:KR4d0226_SBCK_068-18b>¶
南其戸箋曰天子之寢左右房異於一房者之室戸也¶
　正義曰大戸唯有一東房故室戸偏東與房相近天子¶
諸侯旣有右房則室當在其中其戸正中比一房之室¶
戸爲西當攷¶
房戸之西曰房外¶
　士昏禮記母南靣于房外女出于母左士冠禮尊于房¶
戸之間&KR0002;庶子則冠于房外南靣注曰謂尊東也是房¶
戸之西得房外之名也房之戸於房南壁亦當近東案¶
士昏禮注曰北堂在房中半以北南北直室東隅東西¶
直房戸與隅間隅間者盖房東西之中兩隅間也房中¶
　之東其南爲夾洗直房戸而在房東西之中則房戸在¶
房南壁之東偏可見矣¶
<pb:KR4d0226_SBCK_068-19a>¶
房中半以北曰北堂有北階¶
士昏禮記婦洗在北堂直室東隅注曰北堂房中半以¶
北賈氏曰房與室相連爲之房無北壁故得北堂之名¶
　按特牲饋食禮記尊兩壼於房中西墉下南上内賔立¶
　于其北東靣南上宗婦北堂北上内賔在宗婦之北乃¶
　云北堂又埽洗在北堂而直室東隅是房中半以北爲¶
　北堂也婦洗在北堂而士虞禮主婦洗足爵於房中則¶
　北堂亦通名房中矣大射儀工人士與梓人升下自北¶
　階注曰位在北堂下則北階者北堂之階也¶
堂之上東西有楹¶
　楹柱也古之築室者以垣墉爲基而屋其上惟堂上有¶
　兩楹而巳楹之設盖於前楣之下按郷射禮曰射自楹¶
<pb:KR4d0226_SBCK_068-19b>¶
　間注曰謂射於庠也又曰序則物當棟堂則物當楣物¶
　畫地爲物射時所立處也堂謂庠之堂也又曰豫則鉤¶
　楹内堂則由楹外當物北靣楫豫即序也鉤楹繞楹也¶
　物當棟而升射者必鉤楹内乃北靣就物則棟在楹之¶
　内矣物當楣而升射者由楹外北靣就物又鄭氏以爲¶
　物在楹間則楹在楣之下也又按釋宫曰梁上楹謂之¶
　梲梲侏儒柱也梁楣也侏儒柱在梁之上則楹在楣之¶
　下又可知矣¶
堂東西之中曰兩楹間¶
　公食大夫禮致豆實陳于㨕外簠簋陳於楹内兩楹間¶
　言楹内外矣又言兩楹間知凡言兩楹間者不必與楹¶
　相當堂東西之中爾¶
<pb:KR4d0226_SBCK_068-20a>¶
南北之中曰中堂¶
　聘禮受玉於中堂與東楹之間注曰中堂南北之中也¶
　入堂深尊賔事也賈氏曰後楣以南爲堂堂凡四架前¶
　楣與棟之間爲南北堂之中公當楣拜訖更前北侵半¶
　架受玉故曰入堂深也案東楹之間侵近東楹非堂東¶
　西之中而曰中堂則中堂爲南北之中明矣又按士喪¶
　禮注曰中以南謂之堂賈氏曰堂上行事非專一所&KR0002;¶
　近戸即言戸東戸西近房則言房外房東近楹即言東¶
　楹西楹近序即言東序西序近階即言東階西階其堂¶
　半以南無所&KR0071;屬者即以堂言之祝浙米于堂是也¶
堂之東西墻謂之序¶
　郭氏曰所以序别内外¶
<pb:KR4d0226_SBCK_068-20b>¶
序之外謂之夾室¶
　公食大夫禮大夫立于東夾南注曰東於堂賈氏曰序¶
　以西爲正堂序東有夾室今立于堂下當東夾是東於¶
　堂也又按公食禮宰東夾北西靣賈氏曰位在北堂之¶
　南與夾室相當特牲饋食禮豆𥸅鉶在東房注曰東房¶
　房中之東當夾北則東夾之北通爲房中矣室中之西¶
　與右房之制無明文東夾之北爲房中則西夾之北盖¶
　通爲室中其有兩房者則西夾之北通爲右房也歟¶
夾室之前曰箱亦曰東堂西堂¶
　覲禮記注曰東箱東夾之前相翔待事之處特牲饋食¶
　禮注曰西堂西夾之前近南爾賈氏曰即西箱也釋宫¶
　曰室有東西廂曰廟郭氏曰夾室前堂是東廂亦曰東¶
<pb:KR4d0226_SBCK_068-21a>¶
堂西箱亦曰西堂也釋宫又曰無東西廂有室曰&KR0230;按¶
書顧命䟽寢有東夾西夾士喪禮死于適寢主人降襲¶
絰于序東注曰序東東夾前則正寢亦有夾與箱矣釋¶
宫所謂無東西箱者或者謂廟之寢也歟凡無夾室者¶
　則序以外通謂之東堂西堂按郷射禮主人之弓矢在¶
東序東大射儀君之弓矢適東堂大射之東堂即郷射¶
　之東序東也此東西堂堂各有階案雜記夫人奔喪升¶
　自側階注曰側階旁階奔喪曰婦人奔喪升自東階注¶
　曰東階東靣階東靣階則東堂之階其西堂有西靣階¶
　也¶
東堂下西堂下曰堂東堂西¶
　大射儀賔之弓矢止于西堂下其將射也賔降取弓矢¶
<pb:KR4d0226_SBCK_068-21b>¶
　于堂西堂四即西堂下也特牲饋食禮主婦視饎㸑于¶
　西堂下記曰饎㸑在西壁則自西壁以東皆謂之西堂¶
　下矣又按太射儀執冪者升自西階注曰羞膳者從而¶
　東由堂東升自北階立于房中則東堂下可以逹北堂¶
　也¶
堂角有坫¶
　士冠禮注曰坫在堂角賈氏釋士喪禮曰堂隅有坫以¶
　土爲之或謂堂隅爲坫也¶
堂之側邉曰廉堂¶
　郷飲酒禮設席于堂廉注曰側邉曰廉喪大記正義曰¶
　堂廉堂基南畔廉稜之上也又按郷射禮衆弓倚于堂¶
　西矢在其上注曰上堂西廉則堂之四周皆有廉也¶
<pb:KR4d0226_SBCK_068-22a>¶
升堂兩階其東階曰阼階¶
　士冠禮注曰阼酢也東階所以答酢賔客也毎階有東¶
　西兩廉聘禮饔𪔂設于西階前當内廉此則西階之東¶
　廉以其近堂之中故曰内廉也士之階三等按士冠禮¶
　降三等受爵弁注曰下至也賈氏曰匠人云天子之堂¶
　九尺賈馬以爲階九等諸侯堂宜七尺階七等大夫宜¶
　五尺階五等士宜三尺故階三等也兩階各在楹之外¶
　而近序按郷射禮升階者升自西階繞楹而東燕禮勝¶
　爵者二人升自西階序進東楹之西酌散交于楹北注¶
　曰楹北西楹之北則西階在西楹之西矣士冠禮冠于¶
東序之筵而記曰冠于阼喪禮攅置于西序而檀弓曰¶
　周人殯于西階之上故知階近序也¶
<pb:KR4d0226_SBCK_068-22b>¶
堂下至門謂之庭三分庭一在此設碑¶
聘禮注曰宫必有碑所以識日景知隂陽也賈氏釋士¶
昏禮曰碑在堂下三分庭一在北按聘禮歸饔餼醯&KR0701;¶
夾碑米設于中庭注曰庭實固當中庭言中庭者南北¶
　之中也列當醯&KR0701;南列米在醯&KR0701;南而當庭南北之中¶
　則三分庭一在北可見矣聘禮注又曰設碑近如堂深¶
　堂深謂從堂廉北至房室之壁三分庭一在北設碑而¶
　碑如堂深則庭盖三堂之深也又按郷射之侯去堂三¶
　十丈大射之侯去堂五十四丈則庭之深可知而其降¶
　殺之度從可推矣¶
堂𡍼謂之陳¶
<pb:KR4d0226_SBCK_068-23a>¶
郭氏曰堂下至門徑也其北屬階其南接門内霤接凡¶
入門之後皆三揖至階昏禮注曰三揖者至内霤將曲¶
揖旣曲北靣揖當碑揖賈氏曰至内霤將曲者至門内¶
霤主人將東賔將西賔主相背時也旣曲北靣者賔主¶
各至堂塗北行向堂時也至内霤而東西行趨堂𡍼則¶
堂塗接于霤矣旣至堂塗北靣至階而不復有曲則堂¶
塗直階矣又按聘禮饔𪔂設于西階前陪𪔂當内廉注¶
　曰辟堂𡍼也則堂塗在階廉之内矣郷飲酒禮注三揖¶
　曰將進揖當陳揖當碑揖陳即堂𡍼也¶
中門屋爲門門之中有闑¶
　士冠禮曰席于門中闑西閾外注曰闑撅也玉藻正義¶
　曰闑門之中央所竪短木也釋宫曰樴在地者謂之臬¶
<pb:KR4d0226_SBCK_068-23b>¶
　郭氏曰即門橛也熱則闑者門中所竪短木在地者也¶
　其東曰闑東其西曰闑西¶
門限謂之閾¶
　釋宫曰秩謂之閾郭氏曰閾門限邢昺曰謂門下横木¶
　爲内外之限也其門之兩旁木則謂之棖棖闑之間則¶
　謂之中門見禮記¶
闔謂之扉¶
　邢昺曰闔門扉也其東扉曰左扉門之廣狹案士昏禮¶
　曰納徴儷皮記曰執皮左首随入注曰随入爲門中阨¶
狹賈氏曰皮皆横執之門中阨狹故随入也匠人云廟¶
　門容大扄七箇大扄牛𪔂之扄長三尺七箇二丈一尺¶
彼天子廟門此士之廟門降殺甚小故云阨狹也推此¶
<pb:KR4d0226_SBCK_068-24a>¶
　則自士以上宫室之制雖同而其廣狹則異矣¶
夾門之堂謂之塾¶
　釋宫曰門側之堂謂之塾郭氏曰夾門堂也門之内外¶
　其東西皆有塾一門而塾四其外塾南郷按士虞禮陳¶
　𪔂門外之右匕爼在西塾之西注曰塾有西者是室南¶
　郷又按士冠禮擯者&KR0018;東塾注曰東塾門内東堂&KR0018;之¶
　北靣則内熟北向也凡門之内兩塾之間謂之宁按聘¶
　禮賔問卿大夫迎于外門外及廟門大夫揖入擯者請¶
命賔入三揖並行注曰大夫揖入者省内事也旣有俟¶
　于宁也凡至門内霤爲三揖之始上言揖入下言三揖¶
　並行則俟于霤南門内兩塾間可知矣李廵曰宁正門¶
　内兩塾間義與鄭同謂之宁者以人君門外有正朝視¶
<pb:KR4d0226_SBCK_068-24b>¶
　朝則於此宁立故耳周人門與堂脩廣之數不著於經¶
案匠人云夏后氏世室堂脩二七廣四脩一堂脩謂堂¶
南北之深其廣則益以四分脩之一也門堂三之二室¶
　三之一門堂通謂門與塾其廣與脩取數於堂得其三¶
　之二室三之一者兩室與門各居一分也以夏后氏之¶
　制推之則周人之門殺於堂之數亦可得而知矣¶
門之内外東方曰門東西方曰門西¶
　特牲饋食禮注曰凡郷内以入爲左右郷外以出爲左¶
　右士冠禮注又曰出以東爲左入以東爲右以入爲左¶
　右則門西爲左門東爲右郷飲酒禮賔入門左燕禮卿¶
　大夫皆入門右是也以出爲左右則門東爲左門西爲¶
　右士冠禮主人迎賔出門左西靣士虞禮側享于廟門¶
<pb:KR4d0226_SBCK_068-25a>¶
　之右是也闑東曰臬右亦自入者言之也天子諸侯門¶
　外之制其見於經者天子有屏諸侯有朝案覲禮侯氏¶
　入門右告聴事出自屏南適門西注曰天子外屏釋宫¶
　曰屏謂之𣗳郭氏曰小墻當門中曲禮正義曰天子外¶
　屏屏在路門之外諸侯内屏屏在路門之内此侯氏出¶
　門而𨼆於屏則天子外屏明矣釋宫又曰門屏之間謂¶
　之宁謂宁在門之内屏之外此屏㩀諸侯内屏而言也¶
　諸侯路寢門外則有正朝大門外則有外朝按聘禮夕¶
　幣于寢門外宰入告具于君君朝服出門左南郷注曰¶
　寢門外朝也入告入路門而告賈氏曰此路門外正朝¶
　之處也是正朝在寢門外也聘禮又曰賔死介復命柩¶
　止于門外若介死惟上介造于朝注曰門外大門外也¶
<pb:KR4d0226_SBCK_068-25b>¶
　必以柩造朝逹其中心又賔拜饔餼于朝注曰拜於大¶
　門外賈氏曰大門外諸侯之外朝也賔拜於朝無入門¶
　之交則諸侯外朝在大門外明矣是外朝在大門外也¶
　諸侯三朝其燕朝在寢燕禮是也正朝與外朝之制度¶
　不見於經盖不可得而考矣¶
寢之後有下室¶
　士喪禮記士處適寢又曰朔月&KR0002;薦新則不饋于下室¶
　注曰下室如今之内堂正寢𦗟事賈氏曰下室燕寢也¶
　然則士之下室於天子諸侯則爲小寢也春秋傳曰子¶
　大叔之廟在道南其寢在廟北其寢廟之寢也廟寢在¶
　廟之北則下室在適寢之後可知矣又按喪服𫝊曰有¶
　東宫有西宮有南宮有北宮異宮而同財内則曰由命¶
<pb:KR4d0226_SBCK_068-26a>¶
　士以上父子皆異宮賈氏釋士昏禮曰異宮者别有寢¶
　若不命之士父子雖大院同居其中亦隔别各有門户¶
　則下室之外又有異宮也¶
自門以北皆周以墻¶
　聘禮釋幣于行注曰喪禮有毁宗躐行出于大門則行¶
　神之位在廟門外西方檀弓正義曰毁宗躐行毁廟門¶
　西邊墻以出柩也士喪禮爲垼于西墻下注曰西墻中¶
　庭之西特牲饋食禮主婦視禧㸑于西堂下記曰饎㸑¶
　在西壁注曰西壁堂之西墻下案門之西有墻則墻屬¶
　於門矣西墻在中庭之西則墻周乎庭矣西壁在西墻¶
　下則墻周乎堂矣墻者墉壁之總名室中謂之墉昏禮¶
尊于室中北墉下是也房與夾亦謂之墉冠禮陳服于¶
<pb:KR4d0226_SBCK_068-26b>¶
房中西墉下聘禮西夾六豆設于西墉下是也堂上謂¶
　之序室房與夾謂之墉堂下謂之壁謂之墻其實一也¶
随所在而異其名爾堂下之壁闈門在焉案士喪禮冠¶
者降適東壁見于母注曰適東壁者出闈門也時母在¶
　闈門之外婦人入廟由闈門士虞禮賔出主人送主婦¶
亦拜賔注曰女賔也不言出不言送拜之於闈門之内¶
　闈門如今東西掖門釋宫曰宫中之門謂之闈郭氏曰¶
　謂相通小門也是正門之外又有闈門而在旁壁也¶
人君之堂屋爲四注大夫士則南北兩下而巳¶
　士冠禮設洗直于東榮注曰榮屋翼也周制自卿大夫¶
　以下其室爲夏屋燕禮設洗當東霤注曰人君爲殿屋¶
　也案考工記殿四阿重屋注曰四阿&KR0002;今之四注屋殷¶
<pb:KR4d0226_SBCK_068-27a>¶
　人始爲四注屋則夏后氏之屋南北兩下而已周制天¶
　子諸侯得爲殿屋四注卿大夫以下但爲夏屋兩下四¶
　注則南北東西皆有霤兩下則唯南北有霤而東西有¶
　榮是以燕禮言東霤而大夫士禮則言東榮也霤者說¶
　文曰屋水流也徐鍇曰屋檐滴處榮者&KR0003;文曰屋捛之¶
　兩頭起者爲榮又曰梠齊謂之檐楚謂之梠郭璞注上¶
　林賦曰南榮屋南檐也義與說文同然則檐之東西起¶
　者曰榮謂之榮者爲屋之榮&KR0346;謂之屋翼者言其軒張¶
　如翬斯飛耳士喪禮升自前東榮喪大記降自西北榮¶
　是屋有四榮也門之屋雖人君亦兩下爲之燕禮之門¶
　内霤則門屋之北霤也凡屋之檐亦謂之宇案士喪禮¶
　爲銘置于宇西階上注曰宇梠也&KR0003;文曰宇屋邉也釋¶
<pb:KR4d0226_SBCK_068-27b>¶
　宫曰檐謂之樀郭氏曰屋梠邢昺曰屋檐一名樀一名¶
　梠又名宇皆屋之四垂也宇西階上者西階之上上當¶
　宇也階之上當宇則堂廉與坫亦當宇矣特牲饋食禮¶
　主婦視饎㸑于西堂下注曰南齊于坫其記又注曰南¶
　北直屋梠是也階上當宇故階當霤郷射禮記磬階間¶
　縮霤是也霤以東西爲從故曰縮霤此霤謂堂之南霤¶
　也¶
此其著於經而可考者也¶
禮經雖亡闕然於覲見天子之禮於燕射聘食見諸侯¶
　之禮餘則見大夫士之禮宫室之名制不見其有異特¶
其廣狹降殺不可考耳案書顧命成王崩於路寢其陳¶
　位也有設斧扆牗間南郷則戸牅間也西序東嚮東序¶
<pb:KR4d0226_SBCK_068-28a>¶
　西嚮則東西序也西夾南嚮則夾室也東房西房則左¶
　右房也賔階靣阼階靣則兩階前也左塾之前右塾之¶
　前則門内之塾也畢門之内則路&KR0230;門也兩階戺則堂¶
　廉也東堂西堂則東西廂也東垂西垂則東西堂之宇¶
　階上也側階則北階也又云諸侯出廟門俟則與士喪¶
　禮殯宫曰廟合也然則鄭氏謂天子廟及路寢如明堂¶
　制者盖未必然明堂位與考工記所記明堂之制度者¶
　非出於舊典亦未敢必信也又案書多士傳曰天子之¶
　堂廣九雉三分其廣以二爲内五分内以一爲髙東房¶
　西房北堂各三雉公侯七雉三分廣以二爲内五分内¶
　以一爲髙東房西房北堂各一雉伯子男五雉三分廣¶
　以二爲内五分内以一爲髙東房西房北堂各一雉士¶
<pb:KR4d0226_SBCK_068-28b>¶
　三雉三分廣以二爲内五分内以一爲髙有室無房堂¶
　注曰廣榮間相去也雉長三丈内堂東西序之内也髙¶
　穹髙也此傳&KR0003;房堂及室與經亦不合然必有所據姑¶
　存之以備參攷¶
　　　答社壇說¶
所喻社壇别&KR0083;奉報此是見行禮制更可計㑹法司檢淳¶
熈間所攽𠕋子爲佳此事在州郡爲至重今人皆不以爲¶
意太守乃能及此深可爲法又能擇賢者而屬之&KR0057;見其¶
不苟也¶
　州縣社壇方二丈五尺髙三尺四出陛稷壝如社壇之¶
　制(社以石爲主其形如鍾長二尺/五寸方一寸剡其上培其下半)四門同一壝二十五¶
　歩(壇飾各随方色/上盖以黄土)瘞坎於壇之北壬地南出陛方深取¶
<pb:KR4d0226_SBCK_068-29a>¶
　足容物¶
　　右出政和五禮新儀第二十一卷淳熈中曽有印本¶
　攽行州郡法司必有之可更檢㸔又以行事儀考之¶
　　二壇東西相並坐南向北(社壇石主在/壇上之南方)北門壝外空¶
　　地須令稍寛可容獻官席位空地之北乃作齊&KR0550;以¶
　　備風雨設獻官位(獻官南/向行事)¶
　州縣社壇方二丈五尺(四歩令每歩/六分之一)¶
　　凡言方者皆徑也此言方二丈五尺者從東至西二¶
　　丈五尺從南至北二丈五尺也(後叚壝内二十/五歩其說亦然)¶
　髙三尺¶
　　旣言壇髙三尺又言壇分三級則是以一尺爲一級¶
　　也¶
<pb:KR4d0226_SBCK_068-29b>¶
　四出陛¶
　　此陛之級即壇之級也但於四靣陛之兩傍各以石¶
　　砌作慢道隔斷使其中爲陛級外爲壇級可也¶
　社主¶
　　舊法惟社有主而稷無主不曉其意恐不可以已意¶
　　增添其言壇上之南方非壇之中也盖神位坐南向¶
　　北而𥙊器設於神位之北故此石主當壇上南陛之¶
　　上更宜詳考畫作圗子便可見&KR0002;在壇中央即無設¶
　　𥙊處矣¶
　四門同一壝二十五歩¶
　　壝方二十五歩者亦是徑二十五歩謂從東至西二¶
　　十五歩從南至北二十五歩以丈計之六尺爲歩則¶
<pb:KR4d0226_SBCK_068-30a>¶
　　爲十五丈也四角築土爲壝髙三尺許使壇上與齊¶
　　&KR0550;相望得見壝上不用瓦盖但以磚兩靣砌之使其¶
　　走水&KR0057;爲堅固四門當中開門古法不言闊狹恐須¶
　　闊一丈餘庶㡬行禮執事之人徃來寛展不相妨礙¶
　　兩旁各立一華表髙一丈許上以横木貫之如門之¶
　　狀(華表於禮無文但見州縣有如/此者或恐易得損壞不作亦得)請更依此歩數丈¶
　　數界作方眼中間以&KR0083;剪作兩壇貼之便見四靣壇¶
　　脚取壝丈數但壇靣二丈五尺乃最上一級之數下¶
　　靣更兩級一級須展一尺即壇脚須徑二丈九尺¶
　壇飾¶
　　古者社稷不屋有明文不用磚砌無所考然亦不言¶
　　磚砌者中原土密雖城壁亦不用磚今南方土踈不¶
<pb:KR4d0226_SBCK_068-30b>¶
　　砌恐易壊赤圡飾之又恐僣於郊壇不可用也¶
　瘞坎於壇之北壬地南出陛方深取足容物¶
　　瘞坎在壇之北壬地即是合在北壝門内兩壇邉各¶
　　於中央下日隔取壬地各用磚石砌作一小天井深¶
　　闊三四尺許其南作踏道上下閑時以土實之臨祭¶
　　即令人取去土掃令㓗净祭畢即使人持幣及祝版¶
　　之屬從踏道下送入坎中然後下土築實依條差人¶
　　守視¶
　燎壇¶
　　古者祭天以燔燎𥙊地以瘞埋來喻所云燎壇爲風¶
　　師雨師雷師設者是也古今禮制社稷風雨雷神各¶
　　有壇又各有方位社稷於西方風師於東北雨雷於¶
<pb:KR4d0226_SBCK_068-31a>¶
　　東南(大畧如此/不記子細)今州縣亦皆别有壇但方位多不合¶
　　古不謂建寜大&KR0022;乃無風雨雷神之壇而寓於社稷¶
　　之壇也新儀所云在神壇之左而髙於神壇者不謂¶
　　　此社稷壇左設燎壇而髙於社稷壇也¶
　植木¶
　　　按周禮社各植之以土之所冝木今當以本府之所¶
　　　宜木植之¶
　　尺¶
　　　壇壝等亦是禮制當用古尺不當用大尺¶
　　　　井田𩔖說¶
　漢文帝十三年六月除田租荀氏論曰古者什一而稅以¶
　爲天下之中正也今漢民或百一而稅可謂鮮矣然豪彊¶
<pb:KR4d0226_SBCK_068-31b>¶
冨人占田逾侈(此處疑/有闕字)輸其賦太半官收百一之稅民收¶
太半之賦官家之惠優於三代豪彊之暴酷於亡秦是上¶
惠不通威福分於豪彊也今不正其本而務除租稅適足¶
以資富疆夫土地者天下之大本也春秋之義諸侯不得¶
專封大夫不得專地今豪民占田或至數百千頃富過王¶
侯是自專封也買賣由巳是自專其地也孝武時董仲舒¶
嘗言冝限民占田至哀帝時乃限民占田不得過三十頃¶
雖有其制卒不得施然三十頃有不乎矣且夫井田之制¶
冝於民衆之時地廣民稀勿爲可也然欲廢之於寡立之¶
於衆土地旣富列在豪彊卒而規之並起怨心則生紛亂¶
制度難行由是觀之&KR0002;髙帝&KR0004;定天下及光武中興之後¶
民人稀少立之易矣就未悉備井田之法冝以口數占田¶
<pb:KR4d0226_SBCK_068-32a>¶
爲立科限民得耕種不得買賣以贍貧弱以防兼并且爲¶
制度張本不亦冝乎雖古今異制損益随時然綱紀大畧¶
其致一也本志曰古者建歩立畒六尺爲歩歩百爲&KR0341;&KR0341;¶
百爲夫夫三爲屋屋三爲井井方一里是爲九夫八家共¶
之一夫一婦受私田百畆公田十畆是爲八百八十&KR0341;餘¶
二十畆以爲廬舎出入相交佇(班志/作守)望相接疾病相救民¶
受田上田夫百畆中田夫二百畆下田夫三百畆歲更耕¶
之換易其處(何休曰司空謹别田之髙下善惡分爲三品/上田一歲一墾中田二歲一墾下田三歲一)¶
(墾肥饒不得獨樂墝埆不得/獨苦■三年一换土易居)其家衆男爲餘夫亦以口受¶
田如此比士工啇家受田五口乃當農夫一人有賦有税¶
賦謂計口發財(六字係班/志顔注)稅謂公田什一及工啇衡虞之¶
入也賦供車馬兵甲士徒之役充實府庫賜予之費稅給¶
<pb:KR4d0226_SBCK_068-32b>¶
郊宗廟百神之祀天子奉養百官禄食庶事之費(充實以/下並班)¶
(志/文)民年二十受田六十歸田種穀必雜五種以備災害中¶
弗得有𣗳以妨五穀力耕數耘收穫如㓂盗之至環廬種¶
桑菜茹有畦𤓰瓠果蓏𦵔於彊畔雞豚狗豕無失其時女¶
修𧖟織五十則可以衣帛七十則可以食肉五家爲比五¶
比爲閭四閭爲族五族爲黨五黨爲州五州爲郷郷萬二¶
千五百戸比長位下士自此以上稍登一級至郷爲大夫¶
矣於是閭有序而郷有庠序以明教庠以行禮而視化焉¶
春令民畢出於野其詩云同我婦子饁彼南畆田畯至饎¶
冬則畢入於邑其詩云同我婦子曰爲改歲入此室處春¶
則出民閭胥平旦坐於左塾比長坐於右塾畢出而後歸¶
夕亦如之入者必薪樵輕重相分班白不提挈(何休曰晏/出後時者)¶
<pb:KR4d0226_SBCK_068-33a>¶
(不得出暮不持/樵者不得入)冬則民旣入婦人同巷夜績女工一月得¶
四十五日功必相從者所以省費燭火同工拙而合習俗¶
也男女有不得其所者因而相與歌詠以言其情是月餘¶
子亦在序室(未征役/爲餘子)八歲入小學學六甲四方五行書計¶
之事始知室家長㓜之節(始知以下/班志文)十五入大學學先王¶
禮樂而知朝廷(二字/班志)君臣之禮其有秀異者移於郷學郷¶
學之秀移於國學學於小學諸侯歳貢小學之秀者於天¶
子學於大學其有秀者命曰造士行同而能偶别之以射¶
(於郷學以下以何/休說増損脩定)然後爵命焉孟春之月群居將散行人¶
振木鐸以狥於路以採詩獻之太師比其音律以聞於天¶
子(何休曰男年六十女年五十無子者官衣食之使/之民間求詩郷移於邑邑移於國國以閒於天子)三年¶
耕則餘一年之畜故三年有成成此功也故王者三載考¶
<pb:KR4d0226_SBCK_068-33b>¶
績九年耕餘三年之食進業曰登故三考黜陟再登曰平¶
餘六年食三登曰㤗平二十七歳餘九年食然後至徳流¶
洽禮樂成焉故曰如有王者必世而後仁繇此道也(九年/以下)¶
(並以班/志修定)書曰天秩有禮天罰有罪故聖人因天秩而制五¶
禮因天罰而制五刑建司馬之官設六軍之衆因井田而¶
制軍賦地方一里爲井井十爲通通十爲成成方十里成¶
十爲衆衆(班志並/作終字)十爲同同方百里同十爲封封十爲畿¶
畿方千里地四井爲邑四邑爲丘丘十六井有戎馬一匹¶
牛三頭四丘爲甸六十四井有戎馬四匹兵車一乗牛十¶
二頭甲士三人歩卒七十二人干戈備具是謂司馬之法¶
一同百里提封萬井除山川坑塹城池邑居園囿街路三¶
千六百井定岀賦六千四百井戎馬四百匹兵車百乗此¶
<pb:KR4d0226_SBCK_068-34a>¶
卿大夫采地之大者是謂百乗之家一封三百一十六里¶
提封十萬井定出賦六萬四千井戎馬四千匹兵車千乗¶
此諸侯之大者謂之千乗之國天子畿方千里提封百萬¶
井定出賦六十四萬井戎馬四萬匹兵車萬乗戎馬車徒¶
干戈素具春振旅以蒐夏㧞舎以苗秋治兵以彌冬大閱¶
以狩於農隙以講事焉五國爲屬屬有長十國爲連連有¶
帥三十國有卒卒有正二百一十國爲州州有牧牧有連¶
帥比年簡車卒正三年簡徒群牧五年大簡輿徒此先王¶
爲國立武足兵之大畧也(連帥以下/並依班志)¶
晦庵先生朱文公文集卷第六十八終¶
　　　　　　　　　　　福州府儒學訓導鄭璉校¶
