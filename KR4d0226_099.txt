# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:14:00.681922
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 99
#+PROPERTY: FILE SB04n0282-099晦庵先生朱文公文集-卷第九十九.
<pb:KR4d0226_SBCK_099-1a>¶
晦菴先生朱文公文集卷第九十九¶
　公移¶
　　　知南康榜文¶
當職乆以疾病退伏里閭比蒙誤恩假守茲土懇辭不獲¶
扶曵而來到任之初伏自惟念聖天子所以搜揚幽隠付¶
&KR0140;民社之意固&KR0005;使之宣明敎化寛恤民力非徒責以簿¶
書期會之最而巳顧雖不䏻其敢不勉今有合行詢訪&KR0134;¶
喻事件下項¶
　一本軍土瘠民稀役煩稅重前後長吏非不欲多方措¶
　　置寛䘏民力實縁上供官物旣巳浩瀚軍用所資亦¶
　　復不少只得逐急了辦目前更無餘力可以議此是¶
　　致民力日困無復安土樂生之心深可哀憐安忍坐¶
<pb:KR4d0226_SBCK_099-1b>¶
　　視今&KR0178;管下士人父老僧道軍民諸色等人有䏻知¶
　得利病根原次第合作如何措置可以寛䘏並請子¶
　細開具著實事狀不拘早晚赴軍披陳切待面加詢¶
　問審實相度多方措置庻㡬戸口歳増家給人足有¶
　以仰副聖天子愛養元元之意¶
　一本軍民俗號稱淳厚廷少諍訟獄少係囚及按圖經¶
　前代有太中大夫司馬暠司徒從事中郎司焉延義¶
　宜春縣令熊仁贍皆以孝行顯名及至國初又有義¶
　門洪氏亦以累世義居婺婦陳氏守節不嫁遂&KR0041;太¶
　宗皇帝賜以宸翰寵以官資旌表門閭蠲除徭役此¶
　足見其風俗之美非他郡之所及又况天性人心不¶
　易之理在昔旣有今豈無之患在師帥不良不加敦¶
<pb:KR4d0226_SBCK_099-2a>¶
　　勸是致頽靡日䧟偷薄今請管下士民鄉鄰父老歳¶
　　時集會並加敎戒間或因事反復丁寧使後生子弟¶
　　咸知修其孝弟忠信之行入以事其父兄出以事其¶
　　長上敦厚親族和睦鄉鄰有無相通患難相恤庻㡬¶
　　風俗之美不愧古人有以仰副聖天子敦厚風俗之¶
　　意¶
　　本軍背&KR0018;羗廬前据彭蠡地&KR0020;雄秀甲扵東南禹跡¶
　　所經太史所逰有聖賢之遺風下逮東&KR0051;陶氏則長¶
　　沙靖節祖孫相望爰及聖朝劉氏則屯田祕丞父子¶
　　相繼皆有徳業著在丹青宜其風聲氣俗猶有存者¶
　　後来之秀接踵比肩而比年以来士風衰弊而學校¶
　　養士不過三十人大比應書人數亦少雖講道修身¶
<pb:KR4d0226_SBCK_099-2b>¶
　　之士或未必肯逰學校入塲屋然詢扵物論以求物¶
　外之英豪則亦未聞卓然有可稱良由長民之吏未¶
　嘗加意使里閭後生無所從學以至扵此今請鄉黨¶
　父兄各推擇其子弟之有志扵學者遣来入學陪厨¶
　待&KR0024;聴講供課本軍亦一面多方措置増置學糧當¶
　職公務之餘亦當時時詣學與學官同共講&KR0003;經旨¶
　多方誘掖庻㡬長材秀民爲時而出有以仰副聖天¶
　子長育人材之意¶
右出榜星子都昌建昌縣并市曹曉諭管下士民父老等¶
請詳前項事理逐一遵禀仰副聖朝愛民敦化之美意并¶
牒三縣照會及别給印榜每縣各一百道委廵尉分下鄉¶
村張掛不得隠匿并牃軍學教授請從長相度合如何増¶
<pb:KR4d0226_SBCK_099-3a>¶
添贍學錢糧修立課試規矩開具回報切待措置施行¶
　　　又牒¶
(頭同南康䧛文但改寛䘏民力爲敦厲風俗合/行詢訪&KR0134;諭爲合行詢究)¶
　一&KR0051;侍中太尉長沙陶威公興建義旗康復帝室勤勞¶
　　忠順以沒其身今按圖經公始家鄱陽後徙尋陽見¶
　有遺跡在本軍都昌縣界及有廟貌在本軍城内及¶
　都昌縣水旱禱禳皆有感應未委上件事迹是與不¶
　是詣實¶
一&KR0051;太&KR0019;廬陵謝文靖公始自隠淪巳推時望及登宰¶
　輔優有武功今按圖經公始封建昌即本軍之建昌¶
　縣未審本縣曽與不曽建立祠宇¶
一&KR0051;靖節徴士陶公先生&KR0046;遯髙風可激貪懦忠義大¶
<pb:KR4d0226_SBCK_099-3b>¶
　節足厚彛倫今按圗經先生始自柴桑徙居栗里其¶
　　地在本軍近治三十里内未委本處曽與不曽建立¶
　　祠宇¶
　一按圖經建昌縣有陳太中大夫司馬暠司徒從事中¶
　郎司馬延義皆以孝行見扵陳書有墓在本縣界又¶
　有唐宜春縣令熊仁贍亦以孝行旌表門閭未委其¶
　墓及唐朝所表門閭有無損壊¶
　一按圖經白鹿洞學館雖起南唐至國初時猶存舊額¶
　　後乃廢壊未委本處目今有無屋宇¶
　一按圗經建昌縣義門洪氏本以累世義居&KR0276;婦守節¶
　嘗蒙太宗皇帝賜以宸翰寵以官資旌表門閭蠲除¶
　徭役未委其家目今有無子孫依舊義居所藏御書¶
<pb:KR4d0226_SBCK_099-4a>¶
　　見作如何崇奉所表門閭曽與不曽修葺¶
　一濂溪先生虞部周公心傳道統爲世先&KR0116;熈寧中曽¶
　知本軍未委軍學曽與不曽建立祠貌¶
　一西澗先生屯田劉公避世清朝髙蹈物表其子祕丞¶
　公亦以愽聞勁節見知扵故司馬文正公與修資治¶
　　通鑑而所著十國紀年通鑑外紀又自别行扵世故¶
　黃門蘇文定公嘗以冰清玉剛比其父子而鄉人因¶
　　以冰玉名其所居之堂今按圖經西澗舊有劉居士¶
　菴及訪聞城西䏻仁寺側有劉公墓及太史范公所¶
　撰祕丞墓碣獨冰玉堂無所登載未審其墓是與不¶
　是的實菴堂墓碣曽與不曾損壊¶
　一訪聞故贈諫議大夫陳忠肅公曽居本軍未委日前¶
<pb:KR4d0226_SBCK_099-4b>¶
　有何遺跡¶
　一&KR0060;&KR0178;本軍更有前代忠臣孝子義夫節婦圖經文字¶
　　有失該載及目今見有似此之人或山林之間科舉¶
　　之外别有懐材抱藝守道晦迹之士亦合廣行詢訪¶
　　有無遺逸¶
右牒教授&KR0045;迪功司戸毛迪功請詳逐項事理廣行詢究¶
取見詣實逐一子細條具回申以慿稽考别行措置仍榜¶
客位遍呈&KR0009;居過徃賢士大夫&KR0178;有知得本軍上件事迹¶
詳細切幸特賜&KR0271;諭及榜示市曹仰居民知委如有知得¶
上件事迹詳細之人仰子細具狀不拘早晚赴軍衙申&KR0003;¶
切待併行審實措置施行淳熈六年四月日牓¶
　　　白鹿洞牒¶
<pb:KR4d0226_SBCK_099-5a>¶
契勘本軍廬山白鹿洞書院扵國朝會要本軍圖經記文¶
石刻元係唐朝李賔客渤&KR0046;居舊有臺榭環以流水雜植¶
花木爲一時之勝南唐昇元中因建學館買田以給諸生¶
學者大集乃以國子監九經李善道爲洞主掌其敎授至¶
本朝太平興國二年知江州周述言廬山白鹿洞學徒嘗¶
數十百人望賜九經書使之肄習詔從其請俾國子監給¶
以印本仍傳送之七年又以洞主明起爲蔡州襃信縣主¶
簿七年始置南康軍遂屬郡境至祥符初直史館孫冕請¶
以爲歸老之地及卒還葬其所其子比部郎中琛復置學¶
館十間書白鹿洞之書堂六字掲扵楹間以敎子弟四方¶
之士願就學者亦給其食當塗郭祥正實爲之記後經兵¶
亂屋宇不存其記文石刻遂徙置軍城天慶&KR0026;昨來當職¶
<pb:KR4d0226_SBCK_099-5b>¶
到任之初即嘗詢訪未見的實近因接視陂塘親到其處¶
觀其四面山水清邃環合無市井之喧有泉石之勝真群¶
居講學遯迹著書之所因復&KR0099;念廬山一帶老佛之居以¶
百十計其廢壞無不興葺至扵儒生舊館只此一處旣是¶
前朝名賢古迹又蒙太宗皇帝給賜經書所以教養一方¶
之士徳意甚美而一廢累年不復振起吾道之衰旣可悼¶
懼而太宗皇帝敦化育材之意亦不著扵此&KR0022;以傳扵後¶
世尤長民之吏所不得不任其責者其廬山白鹿書院合¶
行修立(云云)¶
　　　示俗¶
孝經云用天之道因地之利(謂依時及節/耕種田土)謹身節用(謹身/謂不)¶
(作非違不犯刑憲節用/謂省使儉用不妄耗貲)以養父母(人&KR0014;行此三句之事則/身安力&KR0085;有以奉養其)¶
<pb:KR4d0226_SBCK_099-6a>¶
(父母使其父/母安穩快樂)此庻人之孝也(庻人謂百姓也&KR0014;行此上四/句之事方是孝順雖是父母)¶
(不存亦須如此方䏻保守父母産業不至破壞乃爲孝順/若父母生存不䏻奉養父母亡殁不䏻保守便是不孝之)¶
(人天所不容地所不載幽爲鬼神所/責明爲官法所誅不可不深戒也)¶
　　以上孝經庻人章正文五句係先聖至聖文宣王所¶
　　&KR0003;奉&KR0134;民間逐日持誦依此經解&KR0003;早晚思惟常切¶
　　遵守不湏更念佛號佛經無益扵身枉費力也¶
　　　曉諭兄弟争財産事¶
照對禮經凡爲人子不蓄私財而律文亦有别籍異財之¶
禁盖父母在上人子一身尚非自巳&KR0001;䏻專有豈敢私蓄¶
財貨擅据田園以爲巳物此乃天性人心自然之理先王¶
制禮後王立法所以順之而不敢違也當職昨来到任之¶
初詢訪民俗考按圖經曽以司馬大夫司馬中郎熊縣令¶
<pb:KR4d0226_SBCK_099-6b>¶
洪義門孝行義居事跡&KR0134;諭士民務修孝弟忠信之行入¶
事父兄出事長上敦厚親族和睦鄉鄰有無相通患難相¶
恤庻㡬有以仰副聖天子敦厚風俗之意今巳累月而誠¶
意不孚未有顯効比閱詞訴有建昌縣劉珫兄弟都昌縣¶
陳由仁兄弟並係母親在堂擅将家産私下指撥分併互¶
相推託不納賦稅爭論到官殊駭聞聴除巳行下建昌縣¶
及索到陳由仁等指撥&KR0028;約盡行毀抹當㕔&KR0003;諭令劉珫¶
陳由仁與其兄弟依舊同居共財上奉母親下率弟姪恊¶
力家務公共出納輸送官物外竊慮管属更有似此棄違¶
禮法傷害風敎之人而長吏不䏻以時敎訓紏禁上&KR0018;承¶
流宣化之責内自循省不勝&KR0178;懼今檢坐條法指揮下項¶
湏至曉諭者¶
<pb:KR4d0226_SBCK_099-7a>¶
　凖律(云云)¶
右除巳出榜市曹并星子縣門都昌建昌縣市張掛曉示¶
人戸知委如有祖父母父母在堂子孫擅行違法分割田¶
産析居别籍異財之人仰遵依前項條法指揮日下具狀¶
&KR0005;所立&KR0028;約赴官陳首毀抹改正侍奉父母恊和兄弟同¶
管家務公共出納輸送官物不得拖欠如不遵今来約束¶
&KR0077;致違犯到官之人必定送獄依法斷辠(云云)淳熈六年¶
八月日牓¶
　　　&KR0134;農文¶
當職乆處田間習知穡事兹沗郡&KR0009;職在&KR0134;農竊見本軍¶
巳是地瘠稅重民間又不勤力耕種耘耨鹵莾㓕裂較之¶
他處大叚不同所以土脉踈淺草盛苗稀雨澤稍愆便見¶
<pb:KR4d0226_SBCK_099-7b>¶
荒歉皆縁長吏&KR0134;課不勤使之至此深懼無以下固邦本¶
仰寛顧憂今有合行&KR0134;諭下項¶
　一大凡秋間&KR0053;成之後須趂冬月以前便&KR0005;戸下所有¶
　　田叚一例犂翻凍令酥脆至正月以後更多著遍數¶
　　節次犂杷然後布種自然田&KR0378;深熟土&KR0079;肥厚種禾¶
　　易長盛水難乾¶
　　耕田之後春間須是揀選肥好田叚多用糞壌拌和¶
　　種子種出秧苗其造糞壌亦須秋冬無事之時預先¶
　　剗取土面草根㬠曝燒&KR0069;旋用大糞拌和入種子在¶
　　内然後撒種¶
　一秧苗旣長便須及時趂早栽挿莫令遲緩過&KR0077;時節¶
　一禾苗旣長稈草亦生須是放乾田水子細辨認逐一¶
<pb:KR4d0226_SBCK_099-8a>¶
　㧞出踏在&KR0378;裏以培禾根其塍畔斜生茅草之屬亦¶
　須節次芟削取令净盡免得分耗土力侵害田苗&KR0005;¶
　來榖實必湏繁盛堅好¶
　一山原陸地可種粟麥麻豆去處亦湏趂時竭力耕種¶
　務盡地力庻幾青黃未交之際有以接續飲食不至¶
　飢餓¶
　一陂塘之利農事之本尤當恊力興修如有怠惰不趂¶
　時工作之人仰衆列狀申縣乞行懲戒如有工力浩¶
　　瀚去處私下難以紏集即仰經縣自陳官爲修築如¶
　縣司不爲措置即仰經軍投陳切待别作行遣¶
　一桑麻之利衣服所資切湏多種桑柘麻苧婦女勤力¶
　　養&KR0094;織紡造成布帛其桑木每遇秋冬即&KR0005;旁生拳¶
<pb:KR4d0226_SBCK_099-8b>¶
　曲小枝盡行斬削務令大枝氣脉全盛自然生葉厚¶
　大餧&KR0094;有力¶
　一大凡農桑之務不過前項數條然鄉土風俗亦自有¶
　　不同去處尚&KR0178;體訪有所未盡更宜廣詢愽訪謹守¶
　力行只可過扵勤勞不可失之怠惰傳曰民生在勤¶
　　勤則不匱經曰惰農自安不昬作勞不服田畒越其¶
　　罔有黍稷此皆聖賢垂訓明白凡厥庻民切宜遵守¶
右今印榜&KR0134;諭民間各請體悉前件事理父兄敎誨子弟¶
子弟遵承教誨務敦本業耕耘收歛以養父母母或惰逰¶
賭愽喫酒妨廢農桑庻幾衣食給足禮義興行感召和平¶
共躋仁夀淳熈六年十二月日¶
　　　&KR0134;農文¶
<pb:KR4d0226_SBCK_099-9a>¶
竊惟民生之本在食足食之本在農此自然之理也若夫¶
農之爲務用力勤趨事速者所得多不用力不及時者所¶
得少此亦自然之理也本軍田地磽埆土&KR0079;厚處不及三¶
五寸設使人戸及時用力以治農事猶&KR0178;所收不及他處¶
而土風習俗大率&KR0180;惰耕犂種蒔旣不及時耘耨培糞又¶
不盡力陂塘&KR0517;漑之利廢而不修桑柘麻苧之功忽而不¶
務此所以營生&KR0085;食之計大抵踈略是以田疇愈見瘦瘠¶
收拾轉見稀少加以官物重大别無資助之術一有水旱¶
必至流移下失祖考傳付之業上&KR0220;國家經常之賦使民¶
至此則長民之吏&KR0134;農之官亦安得不任其責㢤當職乆¶
在田園習知農事到官日乆自覩斯弊恨以符印有守不¶
得朝夕出入阡陌與諸父兄率其子弟從事扵耘鋤耒耜¶
<pb:KR4d0226_SBCK_099-9b>¶
之間使其婦子含哺鼔腹無復飢凍流移之患庻㡬有以¶
上副聖天子愛養元元夙夜焦勞惻怛之意昨去冬嘗印¶
榜&KR0134;諭管内人戸其扵農畆桑&KR0094;之業孝弟忠信之方詳¶
備悉至諒巳聞知然近以春初出按外郊道傍之田猶有¶
未破土者是父兄子弟猶未體當職之意而不䏻勤力以¶
趨時也念以教訓未明未忍&KR0205;行笞責今以中春舉行舊¶
典奉宣聖天子徳意仍以舊牓并星子知縣王文林種桑¶
等法再行印給凡我父兄及汝子弟其敬聴之㢤試以其¶
&KR0003;随事推行扵朝夕之間必有功効當職自今以徃更當¶
時出郊野廵行察視有不如教罰亦必行先此&KR0134;諭各宜¶
知悉¶
　　&KR0134;諭築埂岸¶
<pb:KR4d0226_SBCK_099-10a>¶
今曉示農民火急趂此未耕種之際遞相&KR0134;率各&KR0005;今秋¶
田畆&KR0271;濬陂塘修築埂岸毋至後時追悔毋及二月日榜¶
　　　&KR0134;諭救荒¶
契勘本軍&KR0249;内乆闕雨澤祈禱未應田禾巳有乾損去處¶
皆由長吏不明政刑乖錯致此災殃永念厥愆實深悼懼¶
除巳具申朝省及諸監司乞行寛恤賑濟及檢計軍倉兩¶
縣常平米見&KR0249;萬數不少又巳多方招邀米舡日近出糶¶
仍兊借諸色錢徃外州循環收糴凖備賑濟况朝廷愛民¶
如子聞此災傷非晚必有存恤指揮&KR0005;来决然不至大叚¶
狼狽今有預行&KR0134;諭&KR0005;来事件下項¶
　一本軍日前災傷人戸多致流移一離郷土道路艱辛¶
　　徃徃失所甚者横有死亡抛下墳墓田園屋宇便無¶
<pb:KR4d0226_SBCK_099-10b>¶
　人爲主一向狼藉至今遺迹尚有存者詢問来歴令¶
　人痛心况今淮南湖北等路亦不甚熟捨此徃彼等¶
　是飢餓有何所益今&KR0134;人戸各體州縣多方救恤之¶
　意仰俟朝廷非常寛大之恩各且安心著業更切祈¶
　禱神明車戽水&KR0308;救取見存些少禾榖依限陳訴所¶
　傷田叚頃畆聴候官司减放稅租賑濟米斛不可容¶
　易流移别致後悔¶
　一今&KR0134;上戸有力之家切湏存恤接濟本家地客務令¶
　&KR0085;食兔致流移将来田土抛&KR0189;公私受弊¶
　一今&KR0134;上戸接濟佃火之外所有餘米即湏各發公平¶
　廣大仁愛之心莫増價例莫减升㪷日逐細民告糴¶
　　即與應副則不惟貧民下戸&KR0023;免流移飢餓之患而¶
<pb:KR4d0226_SBCK_099-11a>¶
　上戸之所保全亦自不爲不多其糶米數多之人官¶
　　司必當施行保明申奏推賞其餘措借出放亦許自¶
　依鄉例&KR0005;来填還不&KR0085;官司當爲根究如有故違不¶
　肯糶米之人即仰下戸經縣陳訴從官司究實¶
　一今&KR0134;貧民下戸既是平日仰給扵上戸今當此凶荒¶
　　又湏頼其救接亦仰各依本分凡事循理遇闕食時¶
　　只得上門告糴或乞賖借生榖舉米如妄行需索鼓¶
　衆作閙至奪錢米如有似此之人定當追捉根勘重¶
　行决配逺惡州軍其尤重者又當别作行遣¶
　一早禾巳多損旱無可奈何只得更&KR0005;早田多種蕎麥¶
　及大小麥接濟食用¶
　　曉諭逃移民戸¶
<pb:KR4d0226_SBCK_099-11b>¶
　檢會趙知軍任内訪聞本軍三縣民貧年榖稍不登熟¶
　徃徃捨墳墓離鄉井轉移之他者非其本心逃移未出¶
　境而豪右請佃之狀巳至縣司其弊多端或止押狀而¶
　無戸帖或桃請因而冐耕者或計㑹鄉司作逃移多年¶
　而兔科例者或有戸帖而官無簿者或免科例限滿而¶
　詭名冐請者或有強占而人不可誰何者所有都分之¶
　内遞相容蔽遂至租稅皆無稽考及其陳狀歸業鄉司¶
　邀阻及上戸強占百般沮難淹留歳月無以自明又復¶
　棄之而去深可矜䘏已散榜&KR0249;下縣分元給曉諭切慮¶
　文榜沉匿合行再給文榜曉諭¶
右今印榜曉示逃移民戸具狀赴使軍陳訴切待追人根¶
究施行各令知委¶
<pb:KR4d0226_SBCK_099-12a>¶
　　　減木炭錢曉諭¶
　近㩀人戸陳訴木炭折錢太重遂行申請乞行均减今¶
　凖提&KR0039;鑄錢衙委官考究科敷輕重及水程近逺特行¶
　裁减自淳熈七年爲始數内建昌縣每料元科錢貳伯¶
　陸拾文省今裁减錢四十文省實納錢二百二十文省¶
　除巳出榜縣市曉示人戸知委外竊&KR0178;鄉村人戸未䏻¶
　通知湏至散榜曉示者¶
右出榜建昌縣&KR0249;下鄉村曉示人戸知委据戸下合納木¶
炭斤秤依今来减定實錢送納如本縣鄉司人吏輙敢過¶
數催科即仰人戸徑赴本軍陳訴切待追人根勘㫁勒各¶
令知委¶
　　　夏稅牌由¶
<pb:KR4d0226_SBCK_099-12b>¶
契勘人戸逓年送納夏稅和買本色折帛錢多是無慿照¶
應合納數目是&KR0241;送納或多或少及有人戸在約束前巳¶
納之數當来亦無照慿兼下戸不成端疋之數依巳降指¶
揮每尺納錢一百文足巳行下星子都昌建昌縣每戸置¶
立牌由分明&KR0271;&KR0003;某啚某都人戸合納夏稅折帛和買紬¶
絹各若干給付人戸收執湏&KR0249;扵省限内盡數具鈔同牌¶
由赴塲照數送納如不賫牌由同鈔前来定不交受其有¶
人戸在今来約束以前赴所属送納者亦仰給付牌由數¶
内若有少欠仰人戸照牌由數目依數納&KR0085;湏至曉諭¶
　　　受納秋苗曉諭¶
　檢會趙知軍任内契勘星子都昌建昌縣每年受納人¶
　戸秋苗所收水脚雇舡起綱頭子市例等錢數多是人¶
<pb:KR4d0226_SBCK_099-13a>¶
　戸輸納重有所費深屬不便使軍今&KR0005;三縣人戸應合¶
　納秋苗每正米一石收雇舡水脚起綱頭子并專㪷市¶
　例緫减作六百七十文足其勘合促零錢係照鈔收納¶
　除外並不得多交民戸一文&KR0060;慮合干人依前例外非¶
　理巧作名目别行乞覓錢米巳散榜&KR0249;下縣分曉諭切¶
　慮元給文榜沉匿合行再給文榜曉諭者¶
右除巳再牒受納官常切鈐束外今立賞錢三十貫文出¶
榜縣&KR0249;下要閙處張掛曉示人戸知委自今後應輸納戸¶
下米斛每正米一碩除前項立定雇舡起綱市例錢六百¶
七十文&KR0085;并随鈔收勘合促零錢外不許例外乞覓民戸¶
一文如有合干人依前例外非理巧作名目别作乞錢米¶
之人不拘多寡許人戸經官陳告&KR0005;犯人根究依條㫁勘¶
<pb:KR4d0226_SBCK_099-13b>¶
罪追賞施行的不虚示各令知委¶
　　　减秋苗¶
照對本軍去年交納人戸秋苗每一石正米連省耗加耗¶
共計一石七㪷六勝今年冬米許人戸從便赴軍倉交納¶
今扵去年所納數上每一石更與减米一㪷合行曉示者¶
　　　曉示人戸送納秋苗¶
契勘&KR0249;屬都昌建昌縣逓年所納人戸秋苗並係起發上¶
供之數縁是上戸&KR0259;子等人把持縣道兠收在已與公吏¶
通同作弊拖延不納窺伺縣道窘束全無措置即&KR0005;下等¶
秈米以應副預借爲名動欲减饒合數唯是循良細民各¶
縣却復倍收加耗髙量斛面多端邀阻及勒令折錢将收¶
到水脚錢等侵移使用縁此起發綱運大叚遲滯且又欠¶
<pb:KR4d0226_SBCK_099-14a>¶
折不足事繋利害今照淳熈六年苗米起催在即若不預¶
行措置定致上供轉見拖壓細民愈受重困今相度欲互¶
差都昌建昌縣官前去各縣受納與减加耗縻費之&KR0011;令¶
人戸自行打盪斛面不得阻節如有諸郷人戸情願赴軍¶
倉輸納苗米並聴從便重與優加裁减務使樂輸及行下¶
約束都昌建昌縣不許預借官物如有不遵約束輙&KR0005;米¶
斛預借縣道本軍&KR0005;来並不理爲納過之數本軍除巳具¶
申諸監司照㑹外湏至曉示¶
　　　曉示科賣民戸麴引及抑勒打酒¶
　勘㑹民間吉凶㑹聚或修造之&KR0011;若用酒依條聴随力¶
　沽買如不用亦從其便並不得抑勒今訪聞諸縣并佐¶
　官&KR0550;每遇人戸　輙以承買麴引爲名科納人戸錢¶
<pb:KR4d0226_SBCK_099-14b>¶
　物以至坊場違法抑勒人戸打酒切&KR0178;良民&KR0013;害㛰葬¶
　造作失時湏至約束¶
右今印榜曉示民戸知委今後如遇吉凶聚㑹或修造之¶
&KR0011;官司&KR0186;敢科買麴引或酒務坊場抑勒買酒並仰指定¶
見證具狀徑赴使軍陳告切待拘收犯人根勘依條施行¶
　　　約束科差夫役¶
訪聞&KR0249;下諸縣以和雇爲名科差夫力應副過徃官員修¶
造舡扛諸般役使以至縣官出入公幹亦令保正長關喚¶
夫力荷轎擔擎有妨農業甚者至令陪貼錢物爲害尤甚¶
除巳行下約束外如更有似此去處仰&KR0013;擾人戸徑赴本¶
軍投訴切待依法重作施行¶
　　　約束差公人及朱鈔事¶
<pb:KR4d0226_SBCK_099-15a>¶
應今後本縣違法&KR0186;差公人下鄉追擾許人戸赴軍陳訴¶
定追犯人重㫁¶
應軍縣倉庫送納過人戸錢米經日不得朱鈔仰人戸赴¶
軍陳訴定追犯人勘㫁當官給還¶
應人戸二稅如巳送納&KR0023;鈔而本縣重疊追擾許人戸執¶
鈔赴軍陳訴定追承行鄉司等人重㫁勒罷¶
　　　社倉事目(勑命并跋語附)¶
宣教郎直祕閣新提舉兩浙東路常平茶塩公事朱熹今¶
具社倉事目如後¶
　一逐年十二月分委諸部社首保正副&KR0005;舊保簿重行編¶
　　排其間有停藏逃軍及作過無行止之人&KR0046;匿在内¶
　　仰社首隊長覺察申報尉司追捉解縣根究其引致¶
<pb:KR4d0226_SBCK_099-15b>¶
　之家亦乞一例㫁罪次年三月内&KR0005;所排保簿赴鄉¶
　官交納鄉官&KR0039;檢如有漏落及妄有増添一戸一口¶
　不實即許人告審實申縣乞行根治如無欺弊即&KR0005;¶
　其簿紐筭人口指定米數大人若干小兒减半候支¶
　貸日&KR0005;人戸請米狀拖對批填&KR0101;官依狀支散¶
　一逐年五月下旬新陳未接之際預扵四月上旬申府¶
　乞依例給貸仍乞選差本縣清強官一員人吏一名¶
　㪷子一名前来與鄉官同共支貸¶
　一申府差官訖一面出榜排定日分分都支散(先逺後/近一日)¶
(一/都)曉示人戸(産錢六百文以上及自有/營運衣食不闕不得請貸)各依日限具¶
　狀(狀内開&KR0003;大/人小兒口數)結保(每十人結爲一保逓相保委如/保内逃亡之人同保均備取保)¶
(十人以下不/成保不支)正身赴倉請米仍仰社首保正副隊長¶
<pb:KR4d0226_SBCK_099-16a>¶
　大保長並各赴倉識認面目照對保簿如無僞冐重¶
　疊即與簽押保明(其社首保正等人不/保而掌主保明者聴)其日監官同¶
　鄉官入倉㩀狀依次支散其保明不實别有情弊者¶
　許人告首随事施行其餘即不得妄有邀阻如人戸¶
　不願請貸亦不得妄有抑勒¶
　一收支米用淳熈七年十二月本府給到新漆黒官桶¶
　及官㪷(每桶受米/五省半)仰㪷子依公平量其&KR0101;官鄉官人¶
　從逐&KR0550;只許兩人入中門其餘並在門外不得近前¶
　挨拶&KR0884;奪人戸所請米斛如違許&KR0013;擾人當㕔告覆¶
　重作施行¶
　一豐年如遇人戸請貸官米即開兩倉存留一倉若遇¶
　飢歉則開第三倉專賑貸深山窮谷耕田之民庻㡬¶
<pb:KR4d0226_SBCK_099-16b>¶
　豐&KR0189;賑貸有節¶
　一人戸所貸官米至冬納還(不得過十/一月下旬)先扵十月上旬¶
　定日申府乞依例差官&KR0005;帶吏㪷前来公共受納兩¶
　平交量舊例每石收耗米二㪷今更不收上件耗米¶
　　又慮倉敖折閱無所從出每石量收三升凖備折閱¶
　及支吏㪷等人飯米其米正行附暦收支¶
　一申府差官訖即一面出榜排定日分分都交納(先近/後逺)¶
(一日/一都)仰社首隊長吿報保頭保頭吿報人戸遞相紏¶
　率造一色乾硬糙米具狀(同保共爲一狀未足不得/交納如保内有人逃亡即)¶
(同保均/備納足)赴倉交納&KR0101;官鄉官吏㪷等人至日赴倉受¶
　　納不得妄有阻節及過數多取其餘並依給米約束¶
　　施行(其收米人吏斗子要知首尾/次年夏支貸日不可差換)¶
<pb:KR4d0226_SBCK_099-17a>¶
　一收支米訖逐日轉上本縣所給印暦事畢日具緫數¶
　申府縣照㑹¶
　一每遇支散交納日本縣差到人吏一名㪷子一名社¶
　倉筭交司一名倉子兩名每名日支飯米一㪷(約半/月)¶
　發遣褁足米二石共計米一十七石五斗又貼書一¶
　名貼斗一名各日支飯米一斗(約半/月)發遣褁足米六¶
　斗共計四石二斗縣官人從七名鄕官人從共一十¶
　名每名日支飯米五升(十/日)共計米八石五斗巳上共¶
　計米三十石二斗一年收支兩次共用米六十石四¶
　斗逐年盖墻并買藁薦修&KR0024;倉厫約米九石通計米¶
　六十九石四斗¶
　一排保式某里第某都社首某人今同本都大保長隊¶
<pb:KR4d0226_SBCK_099-17b>¶
　　長編排到都内人口數下項¶
　　　甲戸(大人&KR0002;干口小兒&KR0002;干口居住地名某處或/産戸開&KR0003;産錢&KR0002;干或白煙耕田開店買賣)¶
(土著外来係某年移来逐戸開)¶
　　　餘開¶
右某等今編排到都内人戸口數在前即無漏落及増&KR0264;¶
一戸一口不實如招人戸陳首&KR0372;伏解縣㫁罪謹狀¶
　　　年月日大保長姓名　押　狀¶
　　　　　　　隊長姓名¶
　　　　　　　保正副姓名¶
　　　　　　　社首姓名¶
　一請米狀式某都第某保隊長某人大保長某人下某¶
　處地名保頭某人等㡬人今遞相保委就社倉借米¶
<pb:KR4d0226_SBCK_099-18a>¶
　每大人&KR0002;干小兒减半候冬收日備乾硬糙米每石¶
　量收耗米三升前来送納保内一名走失事故保内¶
　人情願均備取足不敢有違謹狀¶
　　　年月日保頭姓名¶
　　　　　　甲戸開名¶
　　　　　　大保長姓名¶
　　　　　　隊長姓名¶
　　　　　　保長姓名¶
　　　　　　社首姓名¶
　一社倉支貸交收米斛合係社首保正副告報隊長保¶
　長隊長保長告報人戸如闕隊長許人戸就社倉陳¶
　&KR0003;告報社首依公差&KR0024;如闕社首即申尉司定差¶
<pb:KR4d0226_SBCK_099-18b>¶
　一簿書鎻鑰鄉官公共分掌其大項收支湏監監官簽¶
　押其餘零碎出納即委鄉官公共掌&KR0249;務要均平不¶
　　得徇私容情別生姦弊¶
　一如遇豐年人戸不願請貸至七八月而産戸願請者¶
　聴¶
　一倉内屋宇什物仰守倉人常切照&KR0249;不得毀損及借¶
　　出他用如有損失鄉官&KR0039;檢勒守倉人備償如些小¶
　　損壊逐時修整大叚改造臨時具因依申府乞撥米¶
　斛¶
具位朱熹奏節文¶
　一臣所居建寧府崇安縣開耀鄉有社倉一所其法可¶
　　以推廣行之他處欲望聖慈行下諸路州軍曉諭人¶
<pb:KR4d0226_SBCK_099-19a>¶
　　戸有願置立者州縣量支常平米斛責付本郷出等¶
　　人戸主執歛散随宜立約實爲乆逺之利其建寧府¶
　　社倉見行事目謹録一道進呈伏望聖慈詳察特賜¶
　　施行¶
十一月二十八日三省同奉聖旨令戸部看詳聞奏¶
　　　　勑命¶
行在尚書戸部¶
凖淳熈八年十二月二十八日勑中書門下省尚書省¶
　送到戸部狀凖淳熈八年十一月二十八日尚書省送¶
到宣教郎直祕閣新提舉兩浙東路常平茶塩公事朱¶
熹劄子奏臣所居建寧府崇安縣開耀鄉有社倉一所¶
係昨乾道四年郷民艱食本府給到常平米六百石委¶
<pb:KR4d0226_SBCK_099-19b>¶
　臣與本郷土居朝奉郎劉如愚同共賑貸至冬收到元¶
　米次年夏間本府復令依舊貸與人戸冬間納還臣等¶
　申府措置每石量&KR0053;息米二斗自後逐年依此歛散或¶
　遇小歉即蠲其息之半大饑即盡蠲之至今十有四年¶
　量支息米造成倉厫三間&KR0053;貯巳&KR0005;元米六百石納還¶
　本府其見管三千一百石並是累年人戸納到息米巳¶
　申本府照㑹&KR0005;来依前歛散更不收息每石只&KR0053;耗米¶
　三升係臣與本郷土居官及士人數人同共掌&KR0249;遇歛¶
　散時即申府差縣官一員監視出納以此之故一郷四¶
　五十里之間雖遇凶年人不闕食&KR0060;謂其法可以推廣¶
　行之他處而法令無文人情難強妄意欲乞聖慈特依¶
　義役體例行下諸路州軍曉諭人戸有願依此置立杜¶
<pb:KR4d0226_SBCK_099-20a>¶
　倉者州縣量支常平米斛責與夲郷出等人戸主執歛¶
　散毎石收息二斗仍差本郷土居官員士人有行義者¶
　與本縣官同共出納&KR0053;到息米十倍本米之數即送元¶
　米還官却&KR0005;息米歛散每石只&KR0053;耗米三升其有富家¶
　情願出米作本者亦從其便息米及數亦與撥還如有¶
　郷土風俗不同者更許随宜立約申官遵守實爲乆逺¶
　之利其不願置立去處官司不得抑勒則亦不至搔擾¶
　此皆今日之言雖無所濟扵目前之急然實公私儲蓄¶
　預備乆逺之計及今歉歳施行人必願從者衆伏望聖¶
　慈詳察特賜施行取進止三省同奉聖旨令戸部看詳¶
　聞奏本部今檢凖紹興重修常平免役令下項諸州常¶
　平錢榖及場務錢不足申提舉司通一路之數移用仍¶
<pb:KR4d0226_SBCK_099-20b>¶
　聽互相兊便支撥諸義倉附常平倉監專兼&KR0249;敖屋以¶
　轉運司倉充其積藏而應兊換者凖常平法(無轉運司/倉處撥充)¶
(常平/物)諸義倉計夏秋正稅(無正稅榖處物帛之/&KR0011;折爲榖者凖此)毎一㪷¶
　別納五合(應豐熟計一縣九/分以上即納一升)同正稅爲一鈔不&KR0053;頭子¶
　脚乗錢及耗限一日先次交入本倉(出剰通正税候盤/量畢亦限一日據)¶
(數紐/撥)即正稅不及一㪷并本戸放稅二分以上及&KR0012;貧¶
　不濟者免納諸義倉榖唯充賑給不得他用縣遇災傷¶
　當職官體量自第四等以下闕食戸給散&KR0002;放稅七分¶
　以上通第三等給並預申提舉司審度行訖奏諸災傷¶
　計一縣放稅七分以上第四等以下戸乏種食者雖舊¶
　有欠閣不以月分聴結保貸借即榖不堪充種子者紐¶
　直以錢各成貫石給限一年随稅納仍免息州預以應¶
<pb:KR4d0226_SBCK_099-21a>¶
　支數保明申提舉司行訖申尚書戸部(雖計一縣放稅/不及七分而夲)¶
(戸放稅及七/分者凖此)本部看詳欲行下諸路提舉司徧下本路¶
　諸州縣曉示任從民便如願依上件施行仰本鄉土居¶
　或&KR0009;居官員有行義者具狀赴本州縣自陳量扵義倉¶
　米内支撥其歛散之事與本鄉&KR0132;老公共措置洲縣並¶
　不湏干預抑勒仍仰提舉司類聚具申聴候朝廷指揮¶
　奏聞事十二月二十二日三省同奉聖旨依戸部看詳¶
　到事理施行奉&KR0217;如右牒到奉行前批十二月二十四¶
　日辰時付戸部施行仍&KR0028;合屬去處湏至指揮¶
兩浙東路提舉常平司主者仰一依今來勑命指揮疾速¶
施行仍&KR0028;合屬去處符到奉行¶
　　淳熈八年十二月　日下¶
<pb:KR4d0226_SBCK_099-21b>¶
　　　書令史郭　令史頓圯主事全安仁¶
　　將作少監兼權戸部郎中兼&KR0096;　押¶
　　新　除　郎　官　未上¶
　　郎　中¶
　　　䟦語¶
淳熈八年冬十有一月已亥臣熹以備使浙東奉行荒政¶
&KR0041;恩召入延和殿戒諭臨遣因得具以所居建寧府崇安¶
縣&KR0271;耀鄉社倉本末推&KR0003;條奏誤蒙&KR0271;納即詔頒其法扵¶
四方而臣熹又以使事適&KR0023;奉承仰戴皇仁頓首幸甚因¶
竊惟念里社有倉實陏唐遺法徃歳里中妄意此舉所以¶
&KR0053;恤&KR0046;民者盖偶合其㣲指顧以國家未定著令是以不¶
䏻逺及且懼其弗克乆今乃得&KR0041;上恩徧下郡國&KR0005;遂得¶
<pb:KR4d0226_SBCK_099-22a>¶
與闔宇之間含生之&KR0011;均&KR0013;仁聖之澤扵無窮固已不勝¶
大幸而&KR0189;陬下里斗升之積又得上爲明詔之所稱揚下¶
爲四方之所取則抑又有榮耀焉故敢具刻尚書戸部所¶
&KR0013;&KR0217;命下浙東提舉常平司者厝于故里本倉聴事而記¶
其&KR0003;如此俾千萬年含哺鼔腹之禱有以無忘帝力之所¶
自云淳熈九年四月丙辰宣教郞直祕閣提舉兩浙東路¶
常平茶塩公事借緋臣朱熹拜手稽首謹言¶
　　　勸立社倉榜¶
當司恭奉聖旨建立社倉巳行印榜遍下&KR0249;内州縣勸諭¶
尋㩀紹興府㑹稽縣鄉官新嘉興主簿諸&KR0081;修職(名千/䏻)狀¶
乞請官米置倉給貸而致政張承務(名宗/文)新台州司戸王¶
迪功(名&KR0002;/水)衢州龍㳺縣&KR0061;承節(名起/予)等又乞各出本家米¶
<pb:KR4d0226_SBCK_099-22b>¶
榖置倉給貸當司契勘前件官員心存惻怛惠及鄉閭出¶
力輸財有足嘉尚除巳遵依所降指揮具由朝廷外湏至¶
再行勸勉量出米榖恭禀聖旨建立社倉庻㡬益廣朝廷¶
發政施仁之意有以養成閭里睦婣任䘏之風再此勸諭¶
各請知委九年六月八日¶
　　　約束侵占田業牓¶
本司簽㕔申照對本司見行下諸縣根刷沒官田産有下¶
項事件申乞指揮湏至曉示¶
　一今來根刷諸司沒官戸絶等田産并新漲海塗溪漲¶
　　淤成田地等多是豪&KR0020;等第并官戸公吏等人不曽¶
　　經官請佃擅&KR0053;侵占暗&KR0053;花利不納官租其間雖有¶
　　經官請佃止量立些少租課計囑主行人吏又且不¶
<pb:KR4d0226_SBCK_099-23a>¶
　曽催納入常平倉上下蒙庇官司無縁得知今出榜¶
　遍扵縣鎮鄉村張掛曉示限一月經官陳首與免罪¶
　從公紐立租課就行給佃更與免追日前冐占花利¶
　如犯人尚敢恃其豪&KR0020;仍前坐占限滿不首如官司¶
　&KR0116;察得知或因諸色人告首定當送所司根究從條¶
　㫁罪追日前花利入官仍盡給告人租佃¶
　一諸司沒官田産多是本縣公吏與有䕃人詭名請佃¶
　或與出名人分受花利上下蒙庇不曽納租如此積¶
　弊何縁覺察今來出牓曉示諸色人如有似此之人¶
　　仰經官陳首當與&KR0005;所首出田産不拘多寡盡給告¶
　人租契如詭名人并出名人䏻在一月内赴官首&KR0003;¶
　當與免罪從公紐立租課就令租賃仍免追日前花¶
<pb:KR4d0226_SBCK_099-23b>¶
　　利如限滿不首&KR0013;人陳告或官司覺察得知當送所¶
　　司根勘依條施行¶
　　　約束不得搔擾保正等牓¶
當職照對在法保正副&KR0249;幹鄉村盗賊闘毆煙火橋道公¶
事大保長催納稅租及随租所納錢數一稅一替今來訪¶
聞&KR0249;下諸縣縣官不䏻仰體成法妄有科擾致見一經役¶
次家産遂空深屬利害今有約束事件下項¶
　一保正&KR0249;幹鄉村盗賊煙火橋道公事委是繁重今一¶
　　縣之内有令有丞有簿有尉號爲四衙雜出文引别¶
　　置木牌各立程限盡令趂赴申展繳押需索百出多¶
　　剏名色立爲定例分文不可違少如押到則有到頭¶
　錢繳引則有繳䟦錢展限錢定限常限所用之錢復¶
<pb:KR4d0226_SBCK_099-24a>¶
　有多寡又有批朱縫印日齪之&KR0011;一引狀之出乞取¶
　動是數項稍有稽違則枷錮箠楚無所不至且以保¶
　正一身豈䏻徧受諸衙督責¶
　一追催二稅非保正副之責今來縣道盡以文引勒令¶
　拘催其間有頑慢不肯輸納之人又有無著落稅賦¶
　徃徃迫以期限不堪杖責勒令填納無所赴愬豈有¶
　旣充重役復兼催科可謂重困¶
　一保正副最爲重役豈堪復有科擾今來縣道畧不加¶
　　䘏應干敷買物件必巧作名目公然出引令保正副¶
　買辦如修造&KR0351;舎迎送官員整葺祠宇置造軍器似¶
　此之&KR0011;其名不一竹木瓦磚油&KR0264;麻苧等物例以和¶
　買爲名不曽支給分文又如役使工匠科差人夫勒¶
<pb:KR4d0226_SBCK_099-24b>¶
　出錢米陪備供輸椎剥肌髓至此爲甚¶
　一縣官或遇檢驗定奪打量體究等事下鄉多是過數¶
　&KR0005;帶當直雖公吏軰亦用轎乗排備酒饌需索錢物¶
　動是取辦保正亦有本官喫食令保正供買及所經¶
　過都分雖無公事干渉例有過鄉錢過水錢其爲搔¶
　擾非止一端¶
　一訪聞縣道差募保正拘催二稅自承認之日便先期¶
　借絹借米硬令空作人戸姓名投納在官曽未旬月¶
　分限完較或三五日一次或五六日一次人吏鄉司¶
　皆有常例需索稍不如數雖所催分數已及却計較¶
　毫&KR0117;&KR0005;多爲少未免箠楚一月之内盡是趂赴比較¶
　之日即不曽得在鄉催稅及至催納次第則又别出¶
<pb:KR4d0226_SBCK_099-25a>¶
　　一簿謂之剗簿增&KR0264;改易不可稽考有坍溪落江逃¶
　　亡死絶有名無實之稅縣道不與勘會著實臨期動¶
　　是勒令填納以至典賣屋業無可填備一次充應催¶
　　稅至有三四年者雖所欠尺寸升合些少官物亦行¶
　　綰繋無䏻得脫百姓受此抑勒破蕩之苦而縣道恬¶
　　不加䘏委是無辜¶
右鏤榜示所&KR0249;鄉分鄉村市鎮張掛其縣道扵前件約束¶
事件如有違戾許保正副催科保長徑赴本司陳訴切待¶
追究著實即行按奏公吏依法重行㫁治施行淳熈九年¶
八月■日牓¶
　　　减半賞格牓¶
浙東提舉常平司¶
<pb:KR4d0226_SBCK_099-25b>¶
　二月二十五日凖尚書省劄子備提舉司奏今歳災傷¶
　條畫賑䘏事件數内一項去歳上戸别納糶濟之人近¶
　己蒙聖旨&KR0024;受官資無不感戴然去歳蒙降减半指揮¶
　止扵紹興一府施行今歳一路皆&KR0189;事醴不同今檢㑹¶
　當年耿延年所乞事理許扵浙東一路通行奉聖旨令¶
　吏部檢坐乾道七年八月一日賞格節次指揮行下浙¶
　東州縣勸諭富室上戸賑濟賑糶應格之人保明推賞¶
　如後來檢&KR0191;得災傷最重處許提舉司開具保明申尚¶
　書省取旨與依减半指揮施行劄付本司湏至曉諭¶
右當司除巳恭依聖旨指揮行下諸州縣勸諭外今印榜¶
曉示富室上戸仰體朝廷恤民之意廣出米&KR0150;以拊鄉閭¶
有欲依募之家先赴本司自陳切待摽撥就比近災傷最¶
<pb:KR4d0226_SBCK_099-26a>¶
重州縣入納即爲保明申奏朝廷乞&KR0024;官資應得上件减¶
半指揮不致有胥吏阻抑故榜九月七日¶
　　　約束糶米及刼掠榜¶
照對&KR0249;下州縣中夏以來乆不得雨髙低早禾多有旱損¶
切慮人民不安理合存䘏曉諭¶
　一州縣目今米價髙貴止縁早禾旱傷其中晚之田自¶
　　有得雨足可灌漑成熟去處兼當司巳蒙朝廷給降¶
　　本錢及取撥别色官錢見今廣招廣南福建浙西等¶
　　處客販般運米斛到來投糶凖備闕米州縣般運前¶
　　去出糶切&KR0178;有米積蓄上戸與停塌之家未知前項¶
　　事因以謂旱損少米意圖邀求厚利閉糴不糶(此項/除巳)¶
(牒諸州府請速行遍下屬縣勸諭有米積蓄上戸停/塌之家趂此米榖未登之際各依時價自行出糶應)¶
<pb:KR4d0226_SBCK_099-26b>¶
(副細民食用如敢&KR0186;有違戾切待根究重行㫁遣如/是向去民間大叚艱食切待别行申奏朝廷乞更多)¶
(撥錢米前/来濟糶)¶
　一州縣火客佃戸耕作主家田土用力爲多全仰主家¶
　借貸應副今來旱損其田主自當優䘏賙給存養無¶
　　令失所訪聞多有坐視火客佃戸狼狽失業恬不介¶
　意切&KR0178;因而失所却致無人布種荒廢田畆(此頃除/巳牒諸)¶
(州府請遍行下諸縣&KR0134;諭&KR0063;有田之家請以田客平/日耕布勤勞爲念常加優䘏&KR0063;副存養勿令失業云)¶
(云)¶
　一州縣旱傷去處慮有無知村民不務農業專事扇惑¶
　聚衆輙以借貸爲名扵村曈之間廣張聲&KR0020;亂行逼¶
　脅以至刼掠居民財物米&KR0150;(此項當司檢凖律強盗/不得財徒二年一疋徒)¶
(三年二疋加一等十疋及傷人者絞殺人者斬其持/杖者雖不得財流三千里五匹絞傷人者斬今来切)¶
<pb:KR4d0226_SBCK_099-27a>¶
(慮愚民不曉條法悞犯刑名深可憐憫除巳牒諸州/府請遍下諸縣曉諭民戸知委各自安業勿致扇惑)¶
(輕犯典憲/後悔無及)¶
右今鏤榜曉諭民戸知悉故榜¶
　　　再放苗米分數榜¶
　契勘本路今年旱傷檢放苗米多有不實去處曽具奏¶
　請今來當職詢訪不實最多未欲按劾施行今來到任¶
　巳是深冬難以檢勘湏至别行措置&KR0005;諸州縣人戸災¶
　傷苗米等第更行蠲放除巳奏聞及申尚書省外湏至¶
　暁諭¶
右今&KR0005;本路州縣人戸苗米元檢放五分巳上鄉分全戸¶
五斗巳下全放元檢放四分以上鄉分全戸四斗以下全¶
放元檢放三分以上鄉分全戸三斗以下全放元檢放二¶
<pb:KR4d0226_SBCK_099-27b>¶
分以上鄉分全戸二斗以下全放元檢放一分以上鄕分¶
全戸一斗以下全放其紹興府人戸湏有丁之家方得蠲¶
放其湖田米亦依例蠲放施行今印榜曉示人戸知委如¶
州縣再行催理仰經本司陳訴切待追究按劾施行¶
　　　約束檢旱¶
照對今歳適當旱歉州縣合差官徧徃鄉村檢視每見差¶
出官員多是過數&KR0005;帶人從反行湏索搔動村落以納圖¶
&KR0125;爲名不論人戸髙低每畆科配頃畆頭性之&KR0011;又不親¶
行田畆從實檢校反&KR0005;訴荒人戸非理監繋勒令服熟殊¶
失救荒䘏民之意今來當職斟酌每官一員止得帶&KR0550;子¶
一名吏貼一人當直八名仰從本州縣陳乞計日給錢米¶
各自賫行並不許分毫搔擾保正副及大小保長湏親行¶
<pb:KR4d0226_SBCK_099-28a>¶
田畆從實檢放如有違戾許人戸徑到本司陳訴切待追¶
治施行¶
　　　浙東客次牓¶
熹叨&KR0013;臨遣專以刺舉爲職自惟昧陋雖不足以盡知官¶
吏之賢否然旣尸其任不敢不悉心詢究故自到任以來¶
凡所論薦皆必稽諸公論考其事實然後剡奏不敢狥私¶
容情以自䧟扵罔上之誅凡我同寮亦望究心職事律巳¶
愛民以待考察不必投書獻啓自陳脚色挾持&KR0020;援宛轉¶
請求徒失所以自重之道而反貽絀辱之羞也或&KR0178;實有¶
賢哲之士潜晦不耀而熹之愚不足以知之則却望相與¶
推揚具以見教熹敢不承命加察焉¶
　　　除秦檜祠移文¶
<pb:KR4d0226_SBCK_099-28b>¶
&KR0060;見故相秦檜歸自虜庭久專國柄内忍事讐之恥外張¶
震主之威以恣睢戮善良銷沮人心忠義剛直之氣以喜¶
怒爲進退崇奨天下佞䛕偷惰之風究其設心何止誤國¶
岳侯旣死扵棘寺魏公復竄扵嶺隅連逮趙汾之獄盖&KR0005;¶
掩衆正而盡誅徘徊漢&KR0166;之旁已聞圖九錫而来獻天不¶
誅檜誰其弱秦今中外之有識猶皆憤惋而不平而朝廷¶
扵其家亦且擯絶而不用况永嘉號禮義之地學校實風¶
化之源尚使有祠無乃未講雖&KR0162;田以示濡沬&KR0178;出市恩¶
然設像以厠英賢何以爲訓¶
晦庵先生朱文公文集卷第九十九¶
　　　　　　　　　　　　候官縣儒學訓導劉簪校¶
