# -*- mode: mandoku-view -*-
#+TITLE: 晦庵集
#+DATE: 2015-09-23 10:22:53
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 99

<md:KR4d0226_SBCK_099-1a>¶
九十九¶　　　　　宋　朱子　撰
　　公移¶
　　　知南康榜文¶
當職久以疾病退伏里閭比蒙誤恩假守兹土懇辭不
獲¶扶曳而來到任之初伏自惟念聖天子所以搜揚幽
隠付¶畀民社之意固將使之宣明教化寛恤民力非徒
責以簿¶書期㑹之最而已顧雖不能其敢不勉今有合
<pb:KR4d0226_WYG_099-1b>
行詢訪勸¶喻事件下項¶
　一本軍土瘠民稀役煩税重前後長吏非不欲多方
　　措¶置寛恤民力實縁上供官物既已浩瀚軍用所
　　資亦¶復不少只得逐急了辦目前更無餘力可以
　　議此是¶知民力日困無復安土樂生之心深可哀
　　憐安忍坐<md:KR4d0226_SBCK_099-1b>¶視今恐管下士人父老僧道軍民諸色
　　等人有能知¶得利病根原次第合作如何措置可
　　以寛䘏並請子¶細開具著實事狀不拘早晚赴軍
<pb:KR4d0226_WYG_099-2a>
　　披陳切待面加詢¶問審實相度多方措置庶幾户
　　口嵗増家給人足有¶以仰副聖天子愛養元元之
　　意¶
　一本軍民俗號稱淳厚庭少諍訟獄少係囚及按圖
　　經¶前代有太中大夫司馬暠司徒從事中郎司馬
　　延義¶宜春縣令熊仁贍皆以孝行顯名及至國初
　　又有義¶門洪氏亦以累世義居&KR0276;婦陳氏守節不
　　嫁遂蒙太¶宗皇帝賜以宸翰寵以官資旌表門閭
<pb:KR4d0226_WYG_099-2b>
　　蠲除徭役此¶足見其風俗之美非他郡之所及又
　　況天性人心不¶易之理在昔既有今豈無之患在
　　師帥不良不加敦<md:KR4d0226_SBCK_099-2a>¶勸是致頽靡日陷偷薄今請管
　　下士民鄉鄰父老嵗¶時集㑹並加教戒間或因事
　　反復丁寜使後生子弟¶咸知修其孝弟忠信之行
　　入以事其父兄出以事其¶長上敦厚親族和睦鄉
　　鄰有無相通患難相恤庶幾¶風俗之美不愧古人
　　有以仰副聖天子敦厚風俗之¶意
<pb:KR4d0226_WYG_099-3a>
　一本軍背負匡廬前据彭蠡地勢雄秀甲於東南禹
　　跡¶所經太史所遊有聖賢之遺風下逮東晉陶氏
　　則長¶沙靖節祖孫相望爰及聖朝劉氏則屯田祕
　　丞父子¶相繼皆有徳業著在丹青宜其風聲氣俗
　　猶有存者¶後來之秀接踵比肩而比年以來士風
　　衰弊而學校¶養士不過三十人大比應書人數亦
　　少雖講道修身<md:KR4d0226_SBCK_099-2b>¶之士或未必肯遊學校入場屋然
　　詢於物論以求物¶外之英豪則亦未聞卓然有可
<pb:KR4d0226_WYG_099-3b>
　　稱良由長民之吏未¶嘗加意使里閭後生無所從
　　學以至於此今請鄉黨¶父兄各推擇其子弟之有
　　志於學者遣來入學陪厨¶待補聴講供課本軍亦
　　一面多方措置増置學糧當¶職公務之餘亦當時
　　時詣學與學官同共講説經㫖¶多方誘掖庶幾長
　　材秀民為時而出有以仰副聖天¶子長育人材之意¶
右出榜星子都昌建昌縣并市曹曉諭管下士民父老
等¶請詳前項事理逐一尊稟仰副聖朝愛民敦化之美
<pb:KR4d0226_WYG_099-4a>
意并¶牒三縣照㑹及别給印榜毎縣各一百道委巡尉
分下鄉¶村張掛不得隠匿并牒軍學教授請從長相度
合如何増<md:KR4d0226_SBCK_099-3a>¶添贍學錢糧脩立課試規矩開具回報切待
措置施行¶
　　　又牒¶
　　　　(頭同南康榜文但改寛䘏民力為敦厲風俗/合行詢訪勸諭為合行詢究)¶
　一晉侍中太尉長沙陶威公興建義旗匡復帝室勤
　　勞¶忠順以没其身今按圖經公始家鄱陽後徙尋
<pb:KR4d0226_WYG_099-4b>
　　陽見¶有遺跡在本軍都昌縣界及有廟貎在本軍
　　城内及¶都昌縣水旱禱禳皆有感應未委上件事
　　迹是與不¶是詣實¶
　一晉太傅廬陵謝文靖公始自隠淪已推時望及登
　　宰¶輔優有武功今按圖經公始封建昌即本軍之
　　建昌¶縣未審本縣曽與不曽建立祠宇¶
　一晉靖節徴士陶公先生隠遯髙風可激貪懦忠義
　　大<md:KR4d0226_SBCK_099-3b>¶節足厚彞倫今按圖經先生始自柴桑徙居栗
<pb:KR4d0226_WYG_099-5a>
　　里其¶地在本軍近治三十里内未委本處曽與不
　　曽建立¶祠宇¶
　一按圖經建昌縣有陳太中大夫司馬暠司徒從事
　　中¶郎司馬延義皆以孝行見於陳書有墓在本縣
　　界又¶有唐宜春縣令熊仁贍亦以孝行旌表門閭
　　未委其¶墓及唐朝所表門閭有無損壊¶
　一按圖經白鹿洞學館雖起南唐至國初時猶存舊
　　額¶後乃廢壊未委本處目今有無屋宇
<pb:KR4d0226_WYG_099-5b>
　一按圖經建昌縣義門洪氏本以累世義居&KR0276;婦守
　　節¶嘗蒙太宗皇帝賜以宸翰寵以官資旌表門閭
　　蠲除¶徭役未委其家目今有無子孫依舊義居所
　　藏御書<md:KR4d0226_SBCK_099-4a>¶見作如何崇奉所表門閭曽與不曽修葺¶
　一濂溪先生虞部周公心傳道統為世先覺熈寜中
　　曽¶知本軍未委軍學曾與不曽建立祠貎¶
　一西澗先生屯田劉公避世清朝髙蹈物表其子祕
　　丞¶公亦以博聞勁節見知於故司馬文正公與修
<pb:KR4d0226_WYG_099-6a>
　　資治¶通鑑而所著十國紀年通鑑外紀又自别行
　　於世故¶黄門蘇文定公嘗以冰清玉剛比其父子
　　而鄉人因¶以冰玉名其所居之堂今按圖經西澗
　　舊有劉居士¶庵及訪聞城西能仁寺側有劉公墓
　　及太史范公所¶撰祕丞墓碣獨冰玉堂無所登載
　　未審其墓是與不¶是的實庵堂墓碣曾與不曾損
　　壊¶
　一訪聞故贈諫議大夫陳忠肅公曽居本軍未委日
<pb:KR4d0226_WYG_099-6b>
　　前<md:KR4d0226_SBCK_099-4b>¶有何遺跡¶
　一竊恐本軍更有前代忠臣孝子義夫節婦圖經文
　　字¶有失該載及目今見有似此之人或山林之間
　　科舉¶之外别有懐材抱藝守道晦迹之士亦合廣
　　行詢訪¶有無遺逸¶
右牒教授楊迪功司户毛迪功請詳逐項事理廣行詢
究¶取見詣實逐一子細條具回申以慿稽考别行措置
仍榜¶客位遍呈寄居過往賢士大夫恐有知得本軍上
<pb:KR4d0226_WYG_099-7a>
件事迹¶詳細切幸特賜開諭及榜示市曹仰居民知委
如有知得¶上件事迹詳細之人仰子細具狀不拘早晚
赴軍衙申説¶切待併行審實措置施行淳熈六年四月
日榜¶
　　　白鹿洞牒<md:KR4d0226_SBCK_099-5a>¶契勘本軍廬山白鹿洞書院於國朝㑹要本軍圖經記
文¶石刻元係唐朝李賓客渤隠居舊有臺榭環以流水
雜植¶花木為一時之勝南唐昇元中因建學館買田以
<pb:KR4d0226_WYG_099-7b>
給諸生¶學者大集乃以國子監九經李善道為洞主掌
其教授至¶本朝太平興國二年知江州周述言廬山白
鹿洞學徒嘗¶數十百人望賜九經書使之肄習詔從其
請俾國子監給¶以印本仍傳送之七年又以洞主明起
為蔡州襃信縣主¶簿七年始置南康軍遂屬郡境至祥
符初直史館孫冕請¶以為歸老之地及卒還塟其所其
子比部郎中琛復置學¶館十間書白鹿洞之書堂六字
揭於楹間以教子弟四方¶之士願就學者亦給其食當
<pb:KR4d0226_WYG_099-8a>
塗郭祥正實為之記後經兵¶亂屋宇不存其記文石刻
遂徙置軍城天慶觀昨來當職<md:KR4d0226_SBCK_099-5b>¶到任之初即嘗詢訪未
見的實近因按視陂塘親到其處¶觀其四面山水清邃
環合無市井之喧有泉石之勝真羣¶居講學遯迹著書
之所因復慨念廬山一帯老佛之居以¶百十計其廢壊
無不興葺至於儒生舊館只此一處既是¶前朝名賢古
迹又蒙太宗皇帝給賜經書所以教養一方¶之士徳意
甚美而一廢累年不復振起吾道之衰既可悼¶懼而太
<pb:KR4d0226_WYG_099-8b>
宗皇帝敦化育材之意亦不著於此邦以傳於後¶世尤
長民之吏所不得不任其責者其廬山白鹿書院合¶行
修立(云云/)¶
　　　示俗¶
孝經云用天之道因地之利(謂依時及節/耕種田土)謹身節用(謹/身)
(謂不¶作非違不犯刑憲節/用謂省使儉用不妄耗費)以養父母(人能行此三句之/事則身安力足有)
(以奉養其<md:KR4d0226_SBCK_099-6a>¶父母使/其父母安穏快樂)此庶人之孝也(庶人謂百姓也能行/此上四句之事方是)
(孝順雖是父母¶不存亦須如此方能保守父母産業不/至破壊乃為孝順若父母生存不能奉養父母亡殁不)
<pb:KR4d0226_WYG_099-9a>
(能保守便是不孝之¶人天所不容地所不載幽/為鬼神所責明為官法所誅不可不深戒也)¶
　　以上孝經庶人章正文五句係先聖至聖文宣王
　　所¶説奉勸民間逐日持誦依此經解説早晚思惟
　　常切¶遵守不須更念佛號佛經無益於身枉費力
　　也¶
　　　曉諭兄弟争財産事¶
照對禮經凡為人子不蓄私財而律文亦有别籍異財
之¶禁葢父母在上人子一身尚非自己所能専有豈敢
<pb:KR4d0226_WYG_099-9b>
私蓄¶財貨擅据田園以為己物此乃天性人心自然之
理先王¶制禮後王立法所以順之而不敢違也當職昨
來到任之¶初詢訪民俗考按圖經曾以司馬大夫司馬
中郎熊縣令<md:KR4d0226_SBCK_099-6b>¶洪義門孝行義居事跡勸諭士民務修孝
弟忠信之行入¶事父兄出事長上敦厚親族和睦鄉鄰
有無相通患難相¶恤庶幾有以仰副聖天子敦厚風俗
之意今已累月而誠¶意不孚未有顯効比閲詞訴有建
昌縣劉珫兄弟都昌縣¶陳由仁兄弟並係母親在堂擅
<pb:KR4d0226_WYG_099-10a>
將家産私下指撥分併亙¶相推託不納賦税争論到官
殊駭聞聴除已行下建昌縣¶及索到陳由仁等指撥闗
約盡已毁抹當㕔説諭令劉珫¶陳由仁與其兄弟依舊
同居共財上奉母親下率弟姪協¶力家務公共出納輸
送官物外竊慮管屬更有似此棄違¶禮法傷害風教之
人而長吏不能以時教訓糾禁上負承¶流宣化之責内
自循省不勝恐懼今檢坐條法指揮下項¶須至曉諭者<md:KR4d0226_SBCK_099-7a>¶　凖律(云云/)
<pb:KR4d0226_WYG_099-10b>
右除已出榜市曹并星子縣門都昌建昌縣市張掛曉
示¶人户知委如有祖父母父母在堂子孫擅行違法分
割田¶産析居别籍異財之人仰遵依前項條法指揮日
下具狀¶將所立闗納赴官陳首毁抹改正侍奉父母協
和兄弟同¶管家務公共出納輸送官物不得拖欠如不
遵今來約束¶却致違犯到官之人必定送獄依法㫁辠
(云云/)淳熈六年¶八月日榜¶
　　　勸農文
<pb:KR4d0226_WYG_099-11a>
當職久處田間習知穡事兹忝郡寄職在勸農竊見本
軍¶已是地瘠税重民間又不勤力耕種耘耨鹵莽滅裂
較之¶他處大段不同所以土脈疎淺草盛苗稀雨澤稍
愆便見<md:KR4d0226_SBCK_099-7b>¶荒歉皆縁長吏勸課不勤使之至此深懼無以
下固邦本¶仰寛顧憂今有合行勸諭下項¶
　一大凡秋間收成之後須趂冬月以前便將户下所
　¶　有田段一例犂翻凍令酥脆至正月以後更多著
　　遍數¶節次犂杷然後布種自然田泥深熟土肉肥
<pb:KR4d0226_WYG_099-11b>
　　厚種禾¶易長盛水難乾¶
　一耕田之後春間須是揀選肥好田段多用糞壤拌
　　和¶種子種出秧苗其造糞壤亦須秋冬無事之時
　　預先¶剗取土面草根㬠曝燒灰施用大糞拌和入
　　種子在¶内然後撒種¶
　一秧苗既長便須及時趂早栽挿莫令遲緩過却時節¶
　一禾苗既長稈草亦生須是放乾田水子細辨認逐
　<md:KR4d0226_SBCK_099-8a>¶　一拔出踏在泥裏以培禾根其塍畔斜生茅草之
<pb:KR4d0226_WYG_099-12a>
　　屬亦¶須節次芟削取令净盡免得分耗土力侵害
　　田苗將¶來榖實必須繁盛堅好¶
　一山原陸地可種粟麥麻豆去處亦須趂時竭力耕
　　種¶務盡地力庶幾青黄未交之際有以接續飲食
　　不至¶飢餓¶
　一陂塘之利農事之本尤當協力興修如有怠惰不
　　趂¶時工作之人仰衆列狀申縣乞行懲戒如有工
　　力浩¶瀚去處私下難以糾集即仰經縣自陳官為
<pb:KR4d0226_WYG_099-12b>
　　修築如¶縣司不為措置即仰經軍投陳切待别作
　　行遣¶
　一桑麻之利衣服所資切須多種桑柘麻苧婦女勤
　　力¶養蠶織紡造成布帛其桑木毎遇秋冬即將旁
　　生拳<md:KR4d0226_SBCK_099-8b>¶曲小枝盡行斬削務令大枝氣脈全盛自然
　　生葉厚¶大餧蠶有力¶
　一大凡農桑之務不過前項數條然鄉土風俗亦自
　¶　有不同去處尚恐體訪有所未盡更宜廣詢博訪
<pb:KR4d0226_WYG_099-13a>
　　謹守¶力行只可過於勤勞不可失之怠惰傳曰民
　　生在勤¶勤則不匱經曰惰農自安不昏作勞不服
　　田畝越其¶罔有黍稷此皆聖賢垂訓明白凡厥庶
　　民切宜遵守¶
右今印榜勸諭民間各請體悉前件事理父兄教誨子
弟¶子弟遵承教誨務敦本業耕耘收歛以養父母毋或
惰游¶賭博喫酒妨廢農桑庶幾衣食給足禮義興行感
召和平¶共躋仁夀淳熈六年十二月日
<pb:KR4d0226_WYG_099-13b>
　　　勸農文<md:KR4d0226_SBCK_099-9a>¶竊惟民生之本在食足食之本在農此自然之理也若
夫¶農之為務用力勸趨事速者所得多不用力不及時
者所¶得少此亦自然之理也本軍田地磽确土肉厚處
不及三¶五寸設使人户及時用力以治農事猶恐所收
不及他處¶而土風習俗大率懶惰耕犂種蒔既不及時
耘耨培糞又¶不盡力陂塘灌溉之利廢而不修桑柘麻
苧之功忽而不¶務此所以營生足食之計大抵疎畧是
<pb:KR4d0226_WYG_099-14a>
以田疇愈見瘦瘠¶收拾轉見稀少加以官物重大别無
資助之術一有水旱¶必至流移下失祖考傳付之業上
虧國家經常之賦使民¶至此則長民之吏勸農之官亦
安得不任其責哉當職久¶在田園習知農事到官日久
目覩斯弊恨以符印有守不¶得朝夕出入阡陌與諸父
兄率其子弟從事於耘鋤耒耜<md:KR4d0226_SBCK_099-9b>¶之間使其婦子含哺鼓
腹無復飢凍流移之患庶幾有以¶上副聖天子愛養元
元夙夜焦勞惻怛之意昨去冬嘗印¶榜勸諭管内人户
<pb:KR4d0226_WYG_099-14b>
其於農畝桑蠶之業孝弟忠信之方詳¶備悉至諒已聞
知然近以春初出按外郊道傍之田猶有¶未破土者是
父兄子弟猶未體當職之意而不能勤力以¶趨時也念
以教訓未明未忍遽行笞責今以中春舉行舊¶典奉宣
聖天子徳意仍以舊榜并星子知縣王文林種桑¶等法
再行印給凡我父兄及汝子弟其敬聴之哉試以其¶説
隨事推行於朝夕之間必有功効當職自今以往更當¶
時出郊野巡行察視有不如教罰亦必行先此勸諭各
<pb:KR4d0226_WYG_099-15a>
宜¶知悉¶
　　　勸諭築埂岸<md:KR4d0226_SBCK_099-10a>¶今曉示農民火急趂此未耕種之際遞相勸率各將今
秋¶田畝開濬陂塘修築埂岸毋至後時追悔毋及二月
日榜¶
　　　勸諭救荒¶
契勘本軍管内久闕雨澤祈禱未應田禾已有乾損去
處¶皆由長吏不明政刑乖錯致此災殃永念厥愆實深
<pb:KR4d0226_WYG_099-15b>
悼懼¶除已具申朝省及諸監司乞行寛恤賑濟及檢計
軍倉兩¶縣常平米見管萬數不少又已多方招邀米船
日近出糶¶仍兑借諸色錢往外州循環收糴凖備賑濟
況朝廷愛民¶如子聞此災傷非晚必有存恤指揮將來
决然不至大段¶狼狽今有預行勸諭將來事件下項¶
　一本軍日前災傷人户多至流移一離鄉土道路艱
　　辛¶往往失所甚者横有死亡抛下墳墓田園屋宇
　　便無<md:KR4d0226_SBCK_099-10b>¶人為主一向狼藉至今遺跡尚有存者詢問
<pb:KR4d0226_WYG_099-16a>
　　來歴令¶人痛心况今淮南湖北等路亦不甚熟捨
　　此往彼等¶是飢餓有何所益今勸人户各體州縣
　　多方救恤之¶意仰俟朝廷非常寛大之恩各且安
　　心著業更切祈¶禱神明車戽水漿救取見存些少
　　禾榖依限陳訴所¶傷田段頃畝聴候官司減放税
　　租賑濟米斛不可容¶易流移别致後悔¶
　一今勸上户有力之家切須存恤接濟本家地客務
　　令¶足食免致流移將來田土抛荒公私受弊
<pb:KR4d0226_WYG_099-16b>
　一今勸上户接濟佃火之外所有餘米即須各發公
　　平¶廣大仁愛之心莫增價例莫減升㪷日逐細民
　　告糴¶即與應副則不惟貧民下户獲免流移飢餓
　　之患而<md:KR4d0226_SBCK_099-11a>¶上户之所保全亦自不為不多其糶米數
　　多之人官¶司必當施行保明申奏推賞其餘措借
　　出放亦許自¶依鄉例將來填還不足官司當為根
　　究如有故違不¶肯糶米之人即仰下户經縣陳訴
　　從官司究實
<pb:KR4d0226_WYG_099-17a>
　一今勸貧民下户既是平日仰給於上户今當此凶
　　荒¶又須賴其救濟亦仰各依本分凡事循理遇闕
　　食時¶只得上門告糴或乞賖借生榖舉米如妄行
　　需索皷¶衆作閙至奪錢米如有似此之人定當追
　　捉根勘重¶行决配逺惡州軍其尤重者又當别作
　　行遣¶
　一早禾已多損旱無可奈何只得更將早田多種蕎
　　麥¶及大小麥接濟食用
<pb:KR4d0226_WYG_099-17b>
　　　曉諭逃移民户<md:KR4d0226_SBCK_099-11b>¶　檢㑹趙知軍任内訪聞本軍三縣民貧年榖稍不登
　熟¶往往捨墳墓離鄉井轉移之他者非其本心逃移
　未出¶境而豪右請佃之狀已至縣司其弊多端或止
　押狀而¶無户帖或逃請因而冒耕者或計㑹鄉司作
　逃移多年¶而免科例者或有户帖而官無簿者或免
　科例限滿而¶詭名冒請者或有强占而人不可誰何
　者所有都分之¶内遞相容蔽遂至租税皆無稽考及
<pb:KR4d0226_WYG_099-18a>
　其陳狀歸業鄉司¶邀阻及上户强占百般沮難淹留
　嵗月無以自明又復¶棄之而去深可矜䘏已散榜管
　下縣分元給曉諭切慮¶文榜沈匿合行再給文榜曉
　諭¶
右今印榜曉示逃移民户具狀赴使軍陳訴切待追人
根¶究施行各令知悉<md:KR4d0226_SBCK_099-12a>¶　　　減木炭錢曉諭¶
　近據人户陳訴木炭折錢太重遂行申請乞行均減
<pb:KR4d0226_WYG_099-18b>
　今¶凖提㸃鑄錢衙委官考究科敷輕重及水程近逺
　特行¶裁減自淳熈七年為始數内建昌縣毎料元科
　錢貳百¶陸拾文省今裁減錢四十文省實納錢二百
　二十文省¶除已出榜縣市曉示人户知悉外竊恐鄉
　村人户未能¶通知須至散榜曉示者¶
右出榜建昌縣管下鄉村曉示人户知悉据户下合納
木¶炭斤秤依今來減定實錢送納如本縣鄉司人吏輒
敢過¶數催科即仰人户徑赴本軍陳訴切待追人根勘
<pb:KR4d0226_WYG_099-19a>
㫁勒各¶令知悉¶
　　　夏税牌由<md:KR4d0226_SBCK_099-12b>¶契勘人户遞年送納夏税和買本色折帛錢多是無慿
照¶應合納數目是致送納或多或少及有人户在約束
前已¶納之數當來亦無照慿兼下户不成端疋之數依
已降指¶揮每尺納錢一百文足已行下星子都昌建昌
縣毎户置¶立牌由分明開説某啚某都人户合納夏税
折帛和買紬¶絹各若干給付人户收執須管於省限内
<pb:KR4d0226_WYG_099-19b>
盡數具鈔同牌¶由赴場照數送納如不賫牌由同鈔前
來定不交受其有¶人户在今來約束以前赴所屬送納
者亦仰給付牌由數¶内若有少欠仰人户照牌由數目
依數納足須至曉諭¶
　　　受納秋苗曉諭¶
　檢㑹趙知軍任内契勘星子都昌建昌縣毎年受納
　¶人户秋苗所收水脚雇船起綱頭子市例等錢數多
　是人<md:KR4d0226_SBCK_099-13a>¶户輸納重有所費深屬不便使軍今將三縣人
<pb:KR4d0226_WYG_099-20a>
　户應合¶納秋苗每正米一石收雇船水脚起綱頭子
　并専㪷市¶例總減作六百七十文足其勘合促零錢
　係照鈔收納¶除外並不得多交民户一文竊慮合干
　人依前例外非¶理巧作名目别行乞覔錢米已散榜
　管下縣分曉諭切¶慮元給文榜沈匿合行再給文榜
　曉諭者¶
右除已再牒受納官常切鈐束外今立賞錢三十貫文
出¶榜縣管下要閙處張掛曉示人户知悉自今後應輸
<pb:KR4d0226_WYG_099-20b>
納户¶下米斛每正米一碩除前項立定雇船起綱市例
錢六百¶七十文足并隨鈔收勘合促零錢外不許例外
乞覔民户¶一文如有合千人依前例外非理巧作名目
别作乞錢米¶之人不拘多寡許人户經官陳告將犯人
根究依條㫁勘<md:KR4d0226_SBCK_099-13b>¶罪追賞施行的不虚示各令知悉¶
　　　減秋苗¶
照對本軍去年交納人户秋苗每一石正米連省耗加
耗¶共計一石七㪷六升今年冬米許人户從便赴軍倉
<pb:KR4d0226_WYG_099-21a>
交納¶今於去年所納數上每一石更與减米一㪷合行
曉示者¶
　　　曉示人户送納秋苗¶
契勘管屬都昌建昌縣遞年所納人户秋苗並係起發
上¶供之數縁是工户攬子等人把持縣道兠収在已與
公吏¶通同作弊拖延不納窺伺縣道窘束全無措置即
將下等¶秈米以應副預借為名動欲減饒合數唯是循
良細民各¶縣却復倍收加耗髙量斛面多端邀阻及勒
<pb:KR4d0226_WYG_099-21b>
令折錢將收¶到水脚錢等侵移使用緣此起發綱運大
段遲滯且又欠<md:KR4d0226_SBCK_099-14a>¶折不足事係利害今照淳熈六年苗米
起催在即若不預¶行措置定致上供轉見拖壓細民愈
受重困今相度欲互¶差都昌建昌縣官前去各縣受納
與減加耗縻費之類令¶人户自行打盪斛面不得阻節
如有諸鄉人户情願赴軍¶倉輸納苗米並聼從便重與
優加裁減務使樂輸及行下¶約束都昌建昌縣不許預
借官物如有不遵約束輒將米¶斛預借縣道本軍將來
<pb:KR4d0226_WYG_099-22a>
並不理為納過之數本軍除已具¶申諸監司照㑹外須
至曉示¶
　　　曉示科賣民户麴引及抑勒打酒¶
　勘㑹民間吉凶㑹聚或修造之類若用酒依條聴隨
　力¶沽買如不用亦從其便並不得抑勒今訪聞諸縣
　並佐¶官㕔每遇人户(闕/)　輒以承買麴引為名科納
　人户錢<md:KR4d0226_SBCK_099-14b>¶物以至坊場違法抑勒人户打酒切恐良民
　被害婚塟¶造作失時須至約束
<pb:KR4d0226_WYG_099-22b>
右今印榜曉示民户知悉今後如遇吉凶聚㑹或修造
之¶類官司輒敢科買麴引或酒務坊場抑勒買酒並仰
指定¶見證具狀徑赴使軍陳告切待拘收犯人根勘依
條施行¶
　　　約束科差夫役¶
訪聞管下諸縣以和雇為名科差夫力應副過往官員
修¶造船扛諸般役使以至縣官出入公幹亦令保正長
闗唤¶夫力荷轎擔擎有妨農業甚者至令陪貼錢物為
<pb:KR4d0226_WYG_099-23a>
害尤甚¶除已行下約束外如更有似此去處仰被擾人
户徑赴本¶軍投訴切待依法重作施行¶
　　　約束差公人及朱鈔事<md:KR4d0226_SBCK_099-15a>¶應今後本縣違法輒差公人下鄉追擾許人户赴軍陳
訴¶定追犯人重㫁¶
應軍縣倉庫送納過人户錢米經日不得朱鈔仰人户
赴¶軍陳訴定追犯人勘㫁當官給還¶
應人户二税如已送納獲鈔而本縣重叠追擾許人户
<pb:KR4d0226_WYG_099-23b>
執¶鈔赴軍陳訴定追承行鄉司等人重㫁勒罷¶
　　　社倉事目(勅命并跋語附/)¶
宣教郎直祕閣新提舉兩浙東路常平茶鹽公事朱熹
今¶具社倉事目如後¶
　一逐年十二月分委諸部社首保正副將舊保簿重
　　行編¶排其間有停藏逃軍及作過無行止之人隠
　　匿在内¶仰社首隊長覺察申報尉司追捉解縣根
　　究其引致<md:KR4d0226_SBCK_099-15b>¶之家亦乞一例㫁罪次年三月内將所
<pb:KR4d0226_WYG_099-24a>
　　排保簿赴鄉¶官交納鄉官㸃檢如有漏落及妄有
　　増添一户一口¶不實即許入告審實申縣乞行根
　　治如無欺弊即將¶其簿紐算人口指定米數大人
　　若干小兒減半候支¶貸日將人户請米狀拖對批
　　填監官依狀支散¶
　一逐年五月下旬新陳未接之際預於四月上旬申
　　府¶乞依例給貸仍乞選差本縣清强官一員人吏
　　一名¶㪷子一名前來與鄉官同共支貸
<pb:KR4d0226_WYG_099-24b>
　一申府差官訖一面出榜排定日分分都支散(先逺/後近)
　　(一日/¶一都)曉示人户(産錢六百文以上及自有/營運衣食不闕不得請貸)各依日
　　限具¶狀(狀内開説大/人小兒口數)結保(每十人結為一保遞相/保委如保内逃亡之人)
　　(同保均備取保¶十人/以下不成保不支)正身赴倉請米仍仰社首保
　　正副隊長<md:KR4d0226_SBCK_099-16a>¶大保長並各赴倉識認面目照對保簿
　　如無偽冒重¶疊即與簽押保明(其社首保正等人/不保而掌主保明)
　　(者/聴)其日監官同¶鄉官入倉據狀依次支散其保明
　　不實别有情弊者¶許人告首隨事施行其餘即不
<pb:KR4d0226_WYG_099-25a>
　　得妄有邀阻如人户¶不願請貸亦不得妄有抑勒¶
　一收支米用淳熈七年十二月本府給到新添黒官
　　桶¶及官㪷(毎桶受米/五筲半)仰㪷子依公平量其監官鄉
　　官人¶從逐㕔只許兩人入中門其餘並在門外不
　　得近前¶挨拶攙奪人户所請米斛如違許被擾人
　　當㕔告覆¶重作施行¶
　一豐年如遇人户請貸官米即開兩倉存留一倉若
　　遇¶饑歉則開第三倉専賑貸深山窮谷耕田之民
<pb:KR4d0226_WYG_099-25b>
　　<md:KR4d0226_SBCK_099-16b>¶庶幾豐荒賑貸有節¶
　一人户所貸官米至冬納還(不得過十/一月下旬)先於十月上
　　旬¶定日申府乞依例差官將帯吏㪷前來公共受
　　納兩¶平交量舊例每石收耗米二㪷今更不收上
　　件耗米¶又慮倉厫折閲無所從出毎石量收三升
　　凖備折閲¶及支吏㪷等人飯米其米正行附厯收
　　支¶
　一申府差官訖即一面出榜排定日分分都交納(先/近)
<pb:KR4d0226_WYG_099-26a>
　　(後逺¶一/日一都)仰社首隊長告報保頭保頭告報人户遞
　　相糾¶率造一色乾硬糙米具狀(同保共為一狀未/足不得交納如保)
　　(内有人逃亡即/¶同保均備納足)赴倉交納監官鄉官吏㪷等人至
　　日赴倉受¶納不得妄有阻節及過數多取其餘並
　　依給米約束¶施行(其收米人吏斗子要知首尾/次年夏支貸日不可差換)<md:KR4d0226_SBCK_099-17a>¶　一收支米訖逐日轉上本縣所給印厯事畢日具總
　　數¶申府縣照㑹¶
　一每遇支散交納日本縣差到人吏一名㪷子一名
<pb:KR4d0226_WYG_099-26b>
　　社¶倉算交司一名倉子兩名每名日支飯米一㪷
　　(約半/月)¶發遣褁足米二石共計米一十七石五斗又
　　貼書一¶名貼斗一名各日支飯米一斗(約半/月)發遣
　　褁足米六¶斗共計四石二斗縣官人從七名鄉官
　　人從共一十¶名每名日支飯米五升(十/日)共計米八
　　石五斗已上共¶計米三十石二斗一年收支兩次
　　共用米六十石四¶斗逐年葢牆并買藳薦修補倉
　　厫約米九石通計米¶六十九石四斗
<pb:KR4d0226_WYG_099-27a>
　一排保式某里第某都社首某人今同本都大保長
　　隊<md:KR4d0226_SBCK_099-17b>¶長編排到都内人口數下項¶
　　　甲户(大人若干口小兒若干口居住地名某處/或産户開説産錢若干或白煙耕田開店)
　　　　　(買賣¶土著外來係某年移來逐户開¶列/)
　　　餘開¶
右某等今編排到都内人户口數在前即無漏落及増
添¶一户一口不實如招人户陳首甘伏解縣㫁罪謹狀¶
　　　年月日大保長姓名　　　　押　　　　狀
<pb:KR4d0226_WYG_099-27b>
　　　　　　　隊長姓名¶
　　　　　　　保正副姓名¶
　　　　　　　社首姓名¶
　一請米狀式某都第某保隊長某人大保長某人下
　　某¶處地名保頭某人等幾人今遞相保委就社倉
　　借米<md:KR4d0226_SBCK_099-18a>¶每大人若干小兒減半候冬收日備乾硬糙
　　米每石¶量收耗米三升前來送納保内一名走失
　　事故保内¶人情願均備取足不敢有違謹狀
<pb:KR4d0226_WYG_099-28a>
　　　年月日保頭姓名¶
　　　　　　甲户開名¶
　　　　　　大保長姓名¶
　　　　　　隊長姓名¶
　　　　　　保長姓名¶
　　　　　　社首姓名¶
　一社倉支貸交收米斛合係社首保正副告報隊長
　　保¶長隊長保長告報人户如闕隊長許人户就社
<pb:KR4d0226_WYG_099-28b>
　　倉陳¶説告報社首依公差補如闕社首即申尉司
　　定差<md:KR4d0226_SBCK_099-18b>¶　一簿書鎖鑰鄉官公共分掌其大項收支須監管官
　　簽¶押其餘零碎出納即委鄉官公共掌管務要均
　　平不¶得徇私容情别生奸弊¶
　一如遇豐年人户不願請貸至七八月而産户願請
　　者¶聴¶
　一倉内屋宇什物仰守倉人常切照管不得毁損及
<pb:KR4d0226_WYG_099-29a>
　　借¶出他用如有損失鄉官㸃檢勒守倉人備償如
　　些小¶損壊逐時修整大段改造臨時具因依申府
　　乞撥米¶斛¶
具位朱熹奏節文¶
　一臣所居建寜府崇安縣開耀鄉有社倉一所其法
　　可¶以推廣行之他處欲望聖慈行下諸路州軍曉
　　諭人<md:KR4d0226_SBCK_099-19a>¶户有願置立者州縣量支常平米斛責付本
　　鄉出等¶人户主執歛散隨宜立約實為久逺之利
<pb:KR4d0226_WYG_099-29b>
　　其建寜府¶社倉見行事目謹録一道進呈伏望聖
　　慈詳察特賜¶施行¶
十一月二十八日三省同奉聖㫖令户部看詳聞奏¶
　　　　&KR0239;命¶
行在尚書户部¶
　凖淳熈八年十二月二十八日&KR0239;中書門下省尚書
　省¶送到户部狀凖淳熈八年十一月二十八日尚書
　省送¶到宣教郎直秘閣新提舉兩浙東路常平茶鹽
<pb:KR4d0226_WYG_099-30a>
　公事朱¶熹劄子奏臣所居建寜府崇安縣開耀鄉有
　社倉一所¶係昨乾道四年鄉民艱食本府給到常平
　米六百石委<md:KR4d0226_SBCK_099-19b>¶臣與本鄉土居朝奉郎劉如愚同共賑
　貸至冬收到元¶米次年夏間本府復令依舊貸與人
　户冬間納還臣等¶申府措置每石量收息米二斗自
　後逐年依此歛散或¶遇小歉即蠲其息之半大饑即
　盡蠲之至今十有四年¶量支息米造成倉厫三間收
　貯已將元米六百石納還¶本府其見管三千一百石
<pb:KR4d0226_WYG_099-30b>
　並是累年人户納到息米已¶申本府照㑹將來依前
　歛散更不收息每石只收耗米¶三升係臣與本鄉土
　居官及士人數人同共掌管遇斂¶散時即申府差縣
　官一員監視出納以此之故一鄉四¶五十里之間雖
　遇凶年人不闕食竊謂其法可以推廣¶行之他處而
　法令無文人情難强妄意欲乞聖慈特依¶義役體例
　行下諸路州軍曉諭人户有願依此置立社<md:KR4d0226_SBCK_099-20a>¶倉者州
　縣量支常平米斛責與本鄉出等人户主執斂¶散每石
<pb:KR4d0226_WYG_099-31a>
　收息二斗仍差本鄉土居官員士人有行義者¶與本
　縣官同共出納收到息米十倍本米之數即送元¶米
　還官却將息米歛散毎石只收耗米三升其有富家¶
　情願出米作本者亦從其便息米及數亦與撥還如
　¶有鄉土風俗不同者更許隨宜立約申官遵守實為
　久逺¶之利其不願置立去處官司不得抑勒則亦不
　至搔擾¶此皆今日之言雖無所濟於目前之急然實
　公私儲蓄¶預備久逺之計及今歉嵗施行人必願從
<pb:KR4d0226_WYG_099-31b>
　者衆伏望聖¶慈詳察特賜施行取進止三省同奉聖
　㫖令户部㸔詳¶聞奏本部今檢凖紹興重修常平免
　役令下項諸州常¶平錢榖及場務錢不足申提舉司
　通一路之數移用仍<md:KR4d0226_SBCK_099-20b>¶聴互相兑便支撥諸義倉附常
　平倉監専兼管厫屋以¶轉運司倉充其積藏而應兑
　換者凖常平法(無轉運司倉處/撥充¶常平物)諸義倉計夏秋正税
　(無正税榖處物帛之/類折為榖者凖此)每一㪷¶别納五合(應豐熟計一/縣九分以上)
　(即納/一升)同正税為一鈔不收頭子¶脚乗錢及耗限一日
<pb:KR4d0226_WYG_099-32a>
　先次交入本倉(出剩通正税候盤量畢/亦限一日據¶數紐撥)即正税不及
　一㪷并本户放税二分以上及孤貧¶不濟者免納諸
　義倉榖唯充賑給不得他用縣遇災傷¶當職官體量
　自第四等以下闕食户給散若放税七分¶以上通第
　三等給並預申提舉司審度行訖奏諸災傷¶計一縣
　放税七分以上第四等以下户乏種食者雖舊¶有欠
　閣不以月分聴結保貸借即榖不堪充種子者紐¶直
　以錢各成貫石給限二年隨税納仍免息州預以應<md:KR4d0226_SBCK_099-21a>¶
<pb:KR4d0226_WYG_099-32b>
　支數保明申提舉司行訖申尚書户部(雖計一縣放/税不及七分)
　(而本¶户放税及/七分者凖此)本部看詳欲行下諸路提舉司徧下
　本路¶諸州縣曉示任從民便如願依上件施行仰本
　鄉土居¶或寄居官員有行義者具狀赴本州縣自陳
　量於義倉¶米内支撥其歛散之事與本鄉耆老公共
　措置州縣並¶不須干預抑勒仍仰提舉司類聚具申
　聴候朝廷指揮¶奏聞事十二月二十二日三省同奉
　聖㫖依户部看詳¶到事理施行奉&KR0239;如右牒到奉行
<pb:KR4d0226_WYG_099-33a>
　前批十二月二十四¶日辰時付户部施行仍闗合屬
　去處須至指揮¶
兩浙東路提舉常平司主者仰一依今來勅命指揮疾
速¶施行仍闗合屬去處符到奉行¶
　　淳熈八年十二月　　　日下<md:KR4d0226_SBCK_099-21b>¶　　　書令史郭□令史頓圯主事全安仁¶
　　將作少監兼權户部郎中兼權　　押¶
　　新　　除　　　郎　　　官　　未上
<pb:KR4d0226_WYG_099-33b>
　　郎　　　　　　　　　　中¶
　　　跋語¶
淳熈八年冬十有一月己亥臣熹以備使浙東奉行荒
政¶蒙恩召入延和殿戒諭臨遣因得具以所居建寜府
崇安¶縣開耀鄉社倉本末推説條奏誤蒙開納即詔頒
其法於¶四方而臣熹又以使事適獲奉承仰戴皇仁頓
首幸甚因¶竊惟念里社有倉實隋唐遺法往嵗里中妄
意此舉所以¶收恤隠民者葢偶合其微指顧以國家未
<pb:KR4d0226_WYG_099-34a>
定著令是以不¶能逺及且懼其弗克久今乃得蒙上恩
徧下郡國將遂得<md:KR4d0226_SBCK_099-22a>¶與闔宇之間含生之類均被仁聖之
澤於無窮固已不勝¶大幸而荒陬下里斗升之積又得
上為明詔之所稱揚下¶為四方之所取則抑又有榮耀
焉故敢具刻尚書户部所¶被勅命下浙東提舉常平司
者厝於故里本倉㕔事而記¶其説如此俾千萬年含哺
皷腹之儔有以無忘帝力之所¶自云淳熈九年四月丙
辰宣教郎直祕閣提舉兩浙東路¶常平茶鹽公事借緋
<pb:KR4d0226_WYG_099-34b>
臣朱熹拜手稽首謹言¶
　　　勸立社倉榜¶
當司恭奉聖㫖建立社倉已行印榜遍下管内州縣勸
諭¶尋據紹興府㑹稽縣鄉官新嘉興主簿諸葛修職(名/千)
(能/)狀¶乞請官米置倉給貸而致政張承務(名宗/文)新台州
司户王¶迪功(名若/水)衢州龍游縣袁承節(名起/予)等又乞各
出本家米<md:KR4d0226_SBCK_099-22b>¶榖置倉給貸當司契勘前件官員心存惻怛
惠及鄉閭出¶力輸財有足嘉尚除已遵依所降指揮具
<pb:KR4d0226_WYG_099-35a>
申朝廷外須至¶再行勸勉量出米榖恭禀聖㫖建立社
倉庶幾益廣朝廷¶發政施仁之意有以養成閭里睦婣
任䘏之風再此勸諭¶各請知悉九年六月八日¶
　　　約束侵占田業榜¶
本司簽㕔申照對本司見行下諸縣根刷没官田産有
下¶項事件申乞指揮須至曉示¶
　一今來根刷諸司没官户絶等田産并新漲海塗溪
　　漲¶淤成田地等多是豪勢等第并官户公吏等人
<pb:KR4d0226_WYG_099-35b>
　　不曽¶經官請佃擅收侵占暗收花利不納官租其
　　間雖有¶經官請佃止量立些少租課計囑主行人
　　吏又且不<md:KR4d0226_SBCK_099-23a>¶曽催納入常平倉上下蒙庇官司無縁
　　得知今出榜¶遍於縣鎮鄉村張掛曉示限一月經
　　官陳首與免罪¶從公紐立租課就行給佃更與免
　　追日前冐占花利¶如犯人尚敢恃其豪勢仍前坐
　　占限滿不首如官司¶覺察得知或因諸色人告首
　　定當送所司根究從條¶㫁罪追日前花利入官仍
<pb:KR4d0226_WYG_099-36a>
　　盡給告人租佃¶
　一諸司没官田産多是本縣公吏與有䕃人詭名請
　　佃¶或與出名人分受花利上下蒙庇不曽納租如
　　此積¶弊何緣覺察今來出榜曉示諸色人如有似此
　　¶之人仰經官陳首當與將所首出田産不拘多寡
　　盡給告¶人租契如詭名人并出名人能在一月内
　　赴官首説¶當與免罪從公紐立租課就令租賃仍
　　免追日前花<md:KR4d0226_SBCK_099-23b>¶利如限滿不首被人陳告或官司覺
<pb:KR4d0226_WYG_099-36b>
　　察得知當送所¶司根勘依條施行¶
　　　約束不得搔擾保正等榜¶
當職照對在法保正副管幹鄉村盗賊鬭毆煙火橋道
公¶事大保長催約税租及隨租所納錢數一税一替今
來訪¶聞管下諸縣縣官不能仰體成法妄有科擾致見
一經役¶次家産遂空深屬利害今有約束事件下項¶
　一保正管幹鄉村盜賊煙火橋道公事委是繁重今
　¶　一縣之内有令有丞有簿有尉號為四衙雜出文
<pb:KR4d0226_WYG_099-37a>
　　引别¶置木牌各立程限盡令趂赴申展繳押需索
　　百出多¶剏名色立為定例分文不可違少如押到
　　則有到頭¶錢繳引則有繳跋錢展限錢定限常限
　　所用之錢復<md:KR4d0226_SBCK_099-24a>¶有多寡又有批朱縫印日齪之類一
　　引狀之出乞取¶動是數項稍有稽違則枷錮箠楚
　　無所不至且以保¶正一身豈能徧受諸衙督責¶
　一追催二税非保正副之責今來縣道盡以文引勒
　　令¶拘催其間有頑慢不肯輸納之人又有無著落
<pb:KR4d0226_WYG_099-37b>
　　税賦¶往往迫以期限不堪杖責勒令填納無所赴
　　愬豈有¶既充重役復兼催科可謂重困¶
　一保正副最為重役豈堪復有科擾今來縣道畧不
　　加¶䘏應干敷買物件必巧作名目公然出引令保
　　正副¶買辦如修造廨舎迎送官員整葺祠宇置造
　　軍器似¶此之類其名不一竹木瓦磚油漆麻苧
　　等物例以和¶買為名不曽支給分文又如役使工
　　匠科差人夫勒<md:KR4d0226_SBCK_099-24b>¶出錢米陪備供輸椎剥肌髓至此
<pb:KR4d0226_WYG_099-38a>
　　為甚¶
　一縣官或遇檢驗定奪打量體究等事下鄉多是過
　　數¶將帯當直雖公吏輩亦用轎乗排備酒饌需索
　　錢物¶動是取辦保正亦有本官喫食令保正供買
　　及所經¶過都分雖無公事干涉例有過鄉錢過水
　　錢其為搔¶擾非止一端¶
　一訪聞縣道差募保正拘催二税自承認之日便先
　　期¶借絹借米硬令空作人户姓名投納在官曽未
<pb:KR4d0226_WYG_099-38b>
　　旬月¶分限完較或三五日一次或五六日一次人
　　吏鄉司¶皆有常例需索稍不如數雖所催分數已
　　及却計較¶毫釐將多為少未免箠楚一月之内盡
　　是趂赴比較¶之日即不曽得在鄉催税及至催納
　　次第則又别出<md:KR4d0226_SBCK_099-25a>¶一簿謂之剗簿増添改易不可稽
　　考有坍溪落江逃¶亡死絶有名無實之税縣道不
　　與勘㑹著實臨期動¶是勒令填納以至典賣屋業
　　無可填備一次充應催¶税至有三四年者雖所欠
<pb:KR4d0226_WYG_099-39a>
　　尺寸升合些少官物亦行¶綰繫無能得脱百姓受
　　此抑勒破蕩之苦而縣道恬¶不加䘏委是無辜¶
右鏤榜示所管鄉分鄉村市鎮張掛其縣道於前件約
束¶事件如有違戾許保正副催科保長徑赴本司陳訴
切待¶追究著實即行按奏公吏依法重行㫁治施行淳
熈九年¶八月某日榜¶
　　　減半賞格榜¶
浙東提舉常平司<md:KR4d0226_SBCK_099-25b>¶
<pb:KR4d0226_WYG_099-39b>
　二月二十五日凖尚書省劄子備提舉司奏今嵗災
　傷¶條畫賑䘏事件數内一項去嵗上户别納糶濟之
　人近¶已蒙聖㫖補受官資無不感戴然去嵗蒙降減
　半指揮¶止於紹興一府施行今嵗一路皆荒事體不
　同今檢㑹¶當年耿延年所乞事理許於浙東一路通
　行奉聖㫖令¶吏部檢坐乾道七年八月一日賞格節
　次指揮行下浙¶東州縣勸諭富室上户賑濟賑糶應
　格之人保明推賞¶如後來檢踏得災傷最重處許提
<pb:KR4d0226_WYG_099-40a>
　舉司開具保明申尚¶書省取㫖與依減半指揮施行
　劄付本司須至曉諭¶
右當司除已恭依聖㫖指揮行下諸州縣勸諭外今印
榜¶曉示富室上户仰體朝廷恤民之意廣出米榖以拊
鄉閭¶有欲依募之家先赴本司自陳切待摽撥就比近
災傷最<md:KR4d0226_SBCK_099-26a>¶重州縣入納即為保明申奏朝廷乞補官資應
得上件減¶半指揮不致有胥吏阻抑故榜九月七日¶
　　　約束糶米及刼掠榜
<pb:KR4d0226_WYG_099-40b>
照對管下州縣中夏以來久不得雨髙低早禾多有旱
損¶切慮人民不安理合存䘏曉諭¶
　一州縣目今米價髙貴止緣早禾旱傷其中晚之田
　　自¶有得雨足可灌溉成熟去處兼當司已蒙朝廷
　　給降¶本錢及取撥别色官錢見今廣招廣南福建
　　浙西等¶處客販搬運米斛到來投糶凖備闕米州
　　縣搬運前¶去出糶切恐有米積蓄上户與停塌之
　　家未知前項¶事因以謂旱損少米意圖邀求厚利
<pb:KR4d0226_WYG_099-41a>
　　閉糴不糶(此項除已¶牒諸州府請速行遍下屬縣/勸諭有米積蓄上户停塌之家趂此米)
　　(榖未登之際各依時價自行出糶應<md:KR4d0226_SBCK_099-26b>¶副細民食用/如敢輒有違戾切待根究重行㫁遣如是向去民)
　　(間大段艱食切待别行申奏朝/廷乞更多¶撥錢米前來濟糶)¶
　一州縣火客佃户耕作主家田土用力為多全仰主
　　家¶借貸應副今來旱損其田主自當優䘏賙給存
　　養無¶令失所訪聞多有坐視火客佃户狼狽失業
　　恬不介¶意切恐因而失所却致無人布種荒廢田
　　畝(此項除已牒諸¶州府請遍行下諸縣勸諭應有/田之家請以田客所日耕布勤勞為念常加優)
<pb:KR4d0226_WYG_099-41b>
　　(䘏應副存養勿/令失業云¶云)¶
　一州縣旱傷去處慮有無知村民不務農業専事扇
　　惑¶聚衆輒以借貸為名於村疃之間廣張聲勢亂
　　行逼¶脅以至刼掠居民財物米榖(此項當司檢凖/律强盜不得財)
　　(徒二年一疋徒¶三年二疋加一等十疋及傷人者/絞殺人者斬其持杖者雖不得財流三千里五匹)
　　(絞傷人者斬今來切<md:KR4d0226_SBCK_099-27a>¶慮愚民不曉條法悮犯刑名/深可憐憫除已牒諸州府請遍下諸縣曉諭民户)
　　(知悉各自安業勿致扇/惑¶輕犯典憲後悔無及)¶¶
　　　再放苗米分數榜
<pb:KR4d0226_WYG_099-42a>
　契勘本路今年旱傷檢放苗米多有不實去處曽具
　奏¶請今來當職詢訪不實最多未欲按劾施行今來
　到任¶已是深冬難以檢劾須至别行措置將諸州縣
　人户災¶傷苗米等第更行蠲放除已奏聞及申尚書
　省外須至¶曉諭¶
右今將本路州縣人户苗米元檢放五分已上鄉分全
户¶五斗已下全放元檢放四分以上鄉分全户四斗以
下全¶放元檢放三分以上鄉分全户三斗以下全放元
<pb:KR4d0226_WYG_099-42b>
檢放二<md:KR4d0226_SBCK_099-27b>¶分以上鄉分全户二斗以下全放元檢放一分
以上鄉分¶全户一斗以下全放其紹興府人户須有丁
之家方得蠲¶放其湖田米亦依例蠲放施行今印榜曉
示人户知悉如¶州縣再行催理仰經本司陳訴切待追
究按劾施行¶
　　　約束檢旱¶
照對今嵗適當旱歉州縣合差官徧往鄉村檢視每見
差¶出官員多是過數將帯人從反行須索搔動村落以
<pb:KR4d0226_WYG_099-43a>
納圖¶册為名不論人户髙低每畝科配項畝頭牲之類
又不親¶行田畝從實檢校反將訴荒人户非理監繫勒
令服熟殊¶失救荒䘏民之意今來當職斟酌每官一員
止得帯㕔子¶一名吏貼一人當直八名仰從本州縣陳
乞計日給錢米¶各自賫行並不許分毫搔擾保正副及
大小保長須親行<md:KR4d0226_SBCK_099-28a>¶田畝從實檢放如有違戾許人户徑
到本司陳訴切待追¶治施行¶
　　　浙東客次榜
<pb:KR4d0226_WYG_099-43b>
熹叨被臨遣専以刺舉為職自惟昧陋雖不足以盡知
官¶吏之賢否然既尸其任不敢不悉心詢究故自到任
以來¶凡所論薦皆必稽諸公論考其事實然後剡奏不
敢狥私¶容情以自䧟於罔上之誅凡我同寮亦望究心
職事律已¶愛民以待考察不必投書獻啟自陳脚色挾
持勢援宛轉¶請求徒失所以自重之道而反貽絀辱之
羞也或恐實有¶賢哲之士潛晦不耀而熹之愚不足以
知之則却望相與¶推揚具以見教熹敢不承命加察焉
<pb:KR4d0226_WYG_099-44a>
　　　除秦檜祠移文<md:KR4d0226_SBCK_099-28b>¶竊見故相秦檜歸自金庭久専國柄内忍事讐之恥外
張¶震主之威以恣睢戮善良銷沮人心忠義剛直之氣
以喜¶怒為進退崇奬天下佞諛偷惰之風究其設心何
止誤國¶岳侯既死於棘寺魏公復竄於嶺隅連逮趙汾
之獄葢將¶掩衆正而盡誅徘徊漢鼎之旁已聞圖九錫
而來獻天不¶誅檜誰其弱秦今中外之有識猶皆憤惋
而不平而朝廷¶於其家亦且擯絶而不用况永嘉號禮
<pb:KR4d0226_WYG_099-44b>
義之地學校實風¶化之源尚使有祠無乃未講雖捐田
以示濡沫恐出市恩¶然設像以厠英賢何以為訓¶
　
　
　
　
　
　晦庵集卷九十九¶

<pb:KR4d0226_WYG_100-1a>
欽定四庫全書
　晦庵集卷一百　　　　　　宋　¶朱子　撰
　
