# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:57.321858
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0282-049晦庵先生朱文公文集-卷第四十九.
<pb:KR4d0226_SBCK_049-1a>¶
晦庵先生朱文公文集卷第四十九¶
　書(問答/一本作知舊/門人問荅)¶
　　　答王子合(遇)¶
前月末送伯恭至鵝湖陸子夀兄弟來㑹講論之間深覺¶
有益此月八日方分手而歸也伯恭奉祠巳乆亦毎談志¶
行之美也所諭變化氣質方可言學此意甚善但如鄙意¶
則以爲惟學爲能變化氣質耳&KR0002;不讀書窮理主敬存心¶
而徒切切計較於今昨是非之間恐其勞而無&KR0024;也不審¶
明者以爲如何¶
　　　答王子合¶
　向來觀復其見天地之心乎易傳云動之端乃天地之¶
　心也未覩其㫖近思得之敢質於先生遇謂天地之心¶
<pb:KR4d0226_SBCK_049-1b>¶
　生生不巳太極一動二氣運行互爲其根盖未嘗或息¶
　非可以動静言也其曰動之端云者指流行之體示之¶
　即生物之原者也遺書云天只是以生爲道天地之心¶
　固在於生物然於生處觀之則偏於動而不知動之所¶
　以然非指其端無以見生生之理也在人則惻隱之心¶
　是也乍見孺子將入井必有&KR0502;惕惻隱此心不逺於此¶
　察之庶可見矣此心雖非心之本體然始𤼵見在是故¶
　推此心則廓乎天地之間無所不愛人惟汨於欲而不¶
　知復則是心泯然不見猶窮隂沍蔽萬物歸根生生之¶
　理雖未嘗或息何自見之一陽微動生意油然此復所¶
　以見天地之心也在學者工夫則平日涵養語黙作止¶
　湏要識得端倪則心體昭然可黙識矣故伊川云善學¶
<pb:KR4d0226_SBCK_049-2a>¶
　者不&KR0002;於巳𤼵之際觀之觀於巳𤼵識其未𤼵克巳不¶
　已一旦復之則造次顚沛皆見此心之妙始可以言仁¶
矣¶
所喻復見天地心之&KR0003;甚善然此湏通動静隂陽善悪觀¶
之見得各是一理而此意無所不通始盡其曲折耳學者¶
工夫則只如易傳所&KR0003;知其不善則速改以從善此是要¶
約處&KR0002;&KR0003;湏要識得端倪而心體可識則却是添却一事¶
也鄙見如此或恐未然更告諭及子晦相見煩致意未及¶
奉書歐陽慶嗣書云甚頼切磨之益想日有至論也¶
　　　答王子合¶
所喻思慮不一胷次凝𣻉此學者之通患然難驟革莫&KR0002;¶
移此心以窮理使向於彼者專則繫於此者不解而自釋¶
<pb:KR4d0226_SBCK_049-2b>¶
矣¶
　　　答王子合¶
子晦所謂使無童子之言則曽子亦泊然委順未足以病¶
其死唯童子之言一入其聴而士死於大夫之簀則有所¶
不安故必舉扶而易之然後無一毫愧心而安其死此數¶
句甚善但謂大夫有賜於士之禮則未知所據似未安也¶
子合所謂大夫之簀季孫安得賜諸曽子曽子亦安得受¶
諸季孫曾子固曰我未之能易則其平日蓋欲易之矣此¶
論亦善但謂曾子辭季孫之仕則亦無據而曰不欲爲巳¶
甚而黽勉以受其賜則又生於世俗委曲計較之私而非¶
聖賢之心矣又云死生之際則異於是蓋有一毫不正則¶
有累於其生如此則是人之生也可無不爲必將死而後¶
<pb:KR4d0226_SBCK_049-3a>¶
始爲計也此亦必不然矣今但平心而論則季孫之賜曽¶
子之受皆爲非禮或者因仍習俗嘗有是事而未能正耳¶
但及其疾病不可以變之時一聞人言而必舉扶以易之¶
則非大賢不能矣此事切要處只在此毫𨤲頃刻之間固¶
不必以其受之爲合禮而可安亦不必以爲與世周旋不¶
得巳而受之也况善吾生乃所以善吾死豈有平時黽勉¶
狥情安於僣禮必俟將死而後不肯一毫之差而足以善¶
其死耶且&KR0002;如此則聖賢臨死之際事緒紛然亦不勝其¶
改革矣&KR0002;曽子之事計其未死之前有人言之則必即時¶
易之而不俟將死之日矣然就二&KR0003;論之謂受簀合禮者¶
但失之輕易粗畧考之不精而謂黽勉周旋者其巧曲支¶
離所以爲心術之害者甚大恐不止於此一事要當推𩔖¶
<pb:KR4d0226_SBCK_049-3b>¶
究索㧞本塞源然後心得其正而可語聖賢之學也鄙見¶
如此幸復相與考之再以見喻¶
　　　答王子合¶
昨承問及復卦之&KR0003;如所諭固善然亦有&KR0003;蓋隂陽生殺¶
固無間斷而亦不容並行且如人方窮物欲豈可便謂其¶
間天理元不間斷而且肆其欲哉要湏窮欲之心㓕息然¶
後天理乃得萌耳程夫子所謂天地間雖無截然爲隂爲¶
陽之理然其升降生殺之大分不可無也此語最爲完備¶
然隂陽動静是造化之機不能相無者&KR0002;善惡則有眞妄¶
之分人當克彼以復此然後可耳至所謂可識心體者則¶
終覺有病蓋窮理之學只是要識如何爲是如何爲非事¶
物之來無所疑惑耳非以此心又識一心然後得爲窮理¶
<pb:KR4d0226_SBCK_049-4a>¶
也曾子受季孫之賜無可縁飾只得做不是所以後來湏¶
要易了方死只如此㸔多少直截&KR0002;謂因仍習俗非曽子¶
之爲然則向所謂黽勉周旋者又豈得爲曽子之爲邪要¶
之一等是錯了不&KR0002;只如此㸔猶不失爲仁者易辭之過¶
也如何如何¶
　　　答王子合¶
所問禮文曲折此在經訓甚明但今世人情有不能行者¶
且依温公書儀之&KR0003;亦不爲無據也(見成服及/祥禫處)然今日月¶
已乆計已如此行之矣家祭一節熹頃居䘮不曾行但至¶
時節略具飯食墨衰入廟酌酒曕拜而已然亦卒哭後方¶
如此前此無衣服可入廟也今服其䘮未葬亦不敢行祭¶
非畧之乃謹之也不審明者以爲如何¶
<pb:KR4d0226_SBCK_049-4b>¶
　　　答王子合¶
前書所論實地功夫者甚善但常存此意時復提撕勿令¶
墜墯乃佳今時學者未論外誘多只是因循怠墯自放倒¶
耳眞不可以不戒至於出門有礙之&KR0003;則似未然自家持¶
守處固是不可放過至於應世接物同異淺深豈容固必¶
但㸔得破把得定自不妨各隨分量應副將去何必如此¶
懷不平之心而浪自苦哉&KR0138;有此等意思恐亦便是本原¶
有不察處政不可作兩截㸔也今書所論中庸大㫖蓋多¶
得之但言其上下察也其者指道體而言察者昭著之義¶
言道體之流行𤼵見昭著如此也謝楊之意似皆以爲觀¶
察之察&KR0002;如其言則此其字應是指人而言不知此時豈¶
有人之可指而亦豈上下文之意耶吕氏以夫婦所知所¶
<pb:KR4d0226_SBCK_049-5a>¶
能爲費聖人所不知不能爲隱此爲用横渠&KR0003;而異乎伊¶
川者然伊川亦不&KR0003;著費隱二字如何分畫但想其意不¶
如此耳天地閉爲不恕一語雖有病然大意取象是如此¶
如易之隂陽以天地自然之氣論之則不可相無以君子¶
小人之象言之則聖人之意未嘗不欲天下之盡爲君子¶
而無一小人也豈相病哉其&KR0017;不神是老子語謝氏語解¶
所引正與其語録相表裏不知如何見得優劣處恐不必¶
如此分别也(恐别有&KR0003;/更煩詳喻)二十七章&KR0003;則所分畫似全未是¶
恐更當以章句之&KR0003;考之乾知太始&KR0003;者多爲主宰之論¶
似&KR0002;微妙而反粗淺蓋&KR0002;如此則乾與太始各是一物而¶
以此一物管彼一物如今言某官知某州事也故伊川先¶
生只以當字釋之則其言雖&KR0002;淺近却無二物之嫌意自¶
<pb:KR4d0226_SBCK_049-5b>¶
渾全也不顯二字二十六章者别無他義故只用詩意卒¶
章所引縁自章首尚絅之云與章末無聲無臭皆有隱微¶
深宻之意故知其當别爲一義與詩不同也知逺之近知¶
風之自據表而知裏也知微之顯由内以逹外也宗廟南¶
向堂室皆南向但室户在室南壁之東偏而南向牖在室¶
南壁之西偏而南向故以室西南隅爲奥而爲尊者之居¶
所謂宗室牖下也既以西南爲尊者之位則室中之位固¶
以東郷爲尊矣非謂廟東郷而太祖東向也然亦非獨太¶
祖也凡廟皆南郷而本廟之主在其廟室中皆東郷但祫¶
祭於太廟之時則獨太祖不易其位而羣廟之主合食於¶
前者皆南郷北郷以叙昭穆耳禘祭於太廟則又以所出¶
之帝爲東郷而太祖反居南郷爲配位也(通典開元禮釋/奠先聖東向先)¶
<pb:KR4d0226_SBCK_049-6a>¶
(師南向乃/古禮也)堂上之位則以南向爲尊如儀禮郷飲酒賔廣¶
牖前南向今沈存中&KR0003;祭禮朝踐於堂亦以南向爲尊而¶
政和新儀亦有是&KR0003;但未見所據之本文又秦漢間廣武¶
君王陵母皆云東向坐田蚡傳亦云自坐東郷而坐其兄¶
南郷此則不知其爲室中爲堂上但猶以東郷爲尊則可¶
見矣¶
　　　答王子合¶
别&KR0083;所論甚悉但如此講論愈覺支離𫝑須異時靣見口¶
講指畫乃可究見底藴今且當就理義分明處理㑹令徑¶
路滑熟庶於上逹處有可漸進之階耳祭禮廟室西上證¶
據甚多但通典注中有夫人之主處右之&KR0003;而賈頊祭儀¶
又云夫人版皆設於府君之左韓魏公祭圖亦以妣位居¶
<pb:KR4d0226_SBCK_049-6b>¶
考之東詳此廟室既以西爲上則不應考東而妣西恐通¶
典或字誤耳(此書雖舛杭/本亦多舊誤)孝子之稱據禮亦有如此通稱¶
者如云孝子某使介子某執其常事之𩔖但今當各以其¶
屬書之似爲穩當耳¶
　　　答王子合(丁未十二月/二十五日)¶
謝氏致生致死之&KR0003;亦是且借此字以明當𥙊與不當祭¶
之意致生之者如事死如事生事亡如事存是也致死之¶
者如絶地天通廢撤淫祀之𩔖是也&KR0002;於所當祭者疑其¶
有又疑其無則誠意不至矣是不得不致生之也於所不¶
當祭者疑其無又疑其有則不能無恐懼畏怯矣是不得¶
不致死之也此意與檀弓論明器處自不相害如&KR0017;神二¶
字或以一氣消息而言或以二氣隂陽而言&KR0003;處雖不同¶
<pb:KR4d0226_SBCK_049-7a>¶
然其理則一而巳矣人以爲神便是致生之以爲不神便¶
是致死之然此兩句獨㸔却有病須連上文㸔可與不可¶
兩字方見道理實處不是私意造作&KR0002;不然即是應觀法¶
界性一切唯心造之&KR0003;矣其他未暇詳論蓋成伯告歸甚¶
迫故且附此餘俟來春相見靣論大率尊徳性一條章句¶
似巳詳備更熟玩之自見功夫分别處日用間常切提撕¶
著實下手方見得力處&KR0002;只解&KR0003;無有了期不濟事也¶
　　　答王子合¶
細㸔前書諸&KR0003;謝氏之言大槩得之&KR0002;以本文上下考之¶
即誠不免有病乃&KR0002;其意則所謂致生之者即是人以爲¶
神致死之者即是人以爲不神之意耳天神地示人&KR0017;只¶
是一理亦只是一氣中庸所云未嘗分别人&KR0017;不在内也¶
<pb:KR4d0226_SBCK_049-7b>¶
人&KR0017;固是終歸於盡然誠意所格便如在其上下左右豈¶
可謂祀典所載不謂是耶竒恠不測皆人心自爲之固是¶
如此然亦湏辨得是合有合無&KR0002;都不分别則又只是一¶
切唯心造之&KR0003;而古今小&KR0003;所載&KR0017;恠事皆爲有實矣此¶
又不可不察也¶
　　　答王子合¶
動静無端隂陽無始本不可以先後言然就中間截㫁言¶
之則亦不害其有先後也觀周子所言太極動而生陽則¶
其未動之前固巳嘗静矣又言静極復動則巳静之後固¶
必有動矣如春秋冬夏元亨利貞固不能無先後然不冬¶
則何以爲春而不貞又何以爲元就此㸔之又自有先後¶
也又如克巳復禮然後可以爲仁固不可謂前此無仁然¶
<pb:KR4d0226_SBCK_049-8a>¶
必由静而後動也惟精惟一而後可以執中固不可謂前¶
此無中然亦由静而後動也舉此𩔖而推之反復循環無¶
非至理但㸔從甚處&KR0003;起則當處便自有先後也¶
性之善猶水之下此善字却是就人物禀受以後而言據¶
其𤼵用之&KR0004;對其成就之極又自爲隂陽也念念相逢事¶
事相續無頃刻不如此大意亦與前叚相似細推之可見¶
來喻所引乃舊本後來思之不能又生支節轉費分踈故¶
嘗削去然今得子合如此商量却好不然則此意終不分¶
明也¶
愛人利物等語亦不甚精後巳刪去矣仁字湏是就一事¶
上見統體之全就統體處見一事之實方始活絡無𣻉礙¶
處¶
<pb:KR4d0226_SBCK_049-8b>¶
此叚甚好如云氣之所聚理即在焉然理終爲主此即所¶
謂妙合也又云自其生化之所自出而言故曰妙合此句¶
却不甚親切¶
&KR0017;神第一叚甚好¶
二氣之分即一氣之運所謂一動一静互爲其根分隂分¶
陽兩儀立焉者也在人者以分言之則精爲隂而氣爲陽¶
故&KR0334;爲&KR0017;而䰟爲神以運言之則消爲隂而息爲陽故伸¶
爲神而歸爲&KR0017;然䰟性動故當其伸時非無&KR0334;也而必以¶
䰟爲主&KR0334;性静故方其歸時非無䰟也而必以&KR0334;爲主則¶
亦&KR0004;無二理矣¶
幽𣻉之&KR0334;終歸於盡以此論伯有爲厲之事則可矣然亦¶
湏兼䰟&KR0334;而言不可專指幽隂也若論䰟&KR0334;之正則便只¶
<pb:KR4d0226_SBCK_049-9a>¶
是隂陽元非他物&KR0002;天地之隂陽無窮則人物之䰟&KR0334;無¶
盡所以誠意所格有感必通&KR0057;不得專以隂𣻉未散終歸¶
於盡爲&KR0003;矣¶
大學直卿㸔過有疑處巳貼在内可詳之但知止則止字¶
爲重言知其所當止也知至則知字爲重言其知識到極¶
處也今曰格物致知格是極乎知之至其地位固如此然¶
其文意不同亦不可以不察¶
　　　答王子合¶
隂陽之氣相勝而不能相無其爲善惡之象則異乎此蓋¶
以氣言則動静無端隂陽無始其本固並立而無先後之¶
序善惡之分也&KR0002;以善惡之象而言則人之性本獨有善¶
而無惡其爲學亦欲去惡而全善不復得以不能相無者¶
<pb:KR4d0226_SBCK_049-9b>¶
而爲言矣今以隂陽爲善惡之象而又曰不能相無故必¶
曰小人日爲不善而善心未嘗不間見以爲隂不能無陽¶
之證然則&KR0154;不曰君子日爲善而惡心亦未嘗不間見以¶
爲陽不能無隂之證耶蓋亦知其無是理矣且又曰克盡¶
巳私純是義理亦不離乎隂陽之正則善固可以無惡矣¶
所謂不能相無者又安在耶大凡義理精微之際合散交¶
錯其變無窮而不相違悖且以隂陽善惡論之則隂陽之¶
正皆善也其沴皆惡也(周子所謂剛善剛惡/柔亦如之者是也)以象𩔖言則¶
陽善而隂惡以動静言則陽客而隂主此𩔖甚多要當大¶
其心以觀之不可以一&KR0003;拘也¶
窮理之學誠不可以頓進然必窮之以漸俟其積累之多¶
而廓然貫通乃爲識大體耳今以窮理之學不可頓進而¶
<pb:KR4d0226_SBCK_049-10a>¶
欲先識夫大體則未知所謂大體者果何物耶¶
道即理也以人所共由而言則謂之道以其各有條理而¶
言則謂之理其目則不出乎君臣父子兄弟夫婦朋友之¶
間而其實無二物也今曰子貢曽㸃知道矣而窮理未盡¶
則未知所謂道者又何物耶¶
心猶鏡也但無塵垢之蔽則本體自明物來能照今欲自¶
識此心是猶欲以鏡自照而見夫鏡也旣無此理則非别¶
以一心又識一心而何後書所論欲識端倪未免助長者¶
得之矣然猶曰其體不可不識似亦未離前日窠臼也(細/㸔)¶
(後書巳改識字爲知字又云心體/之知亦似已覺前弊但未脫然耳)¶
　　　答王子合¶
　聖人以此洗心¶
<pb:KR4d0226_SBCK_049-10b>¶
聖人以此洗心此字指蓍卦之徳六爻之義而言洗心言¶
聖人玩此理而黙𢍆其妙也退藏於宻但言未感物之時¶
耳及其吉㐫與民同患則所用者亦此理而巳其所以知¶
來者向之所謂貟而神者也其所以藏徃者向之所謂方¶
以知者也神武不殺言聖人之不假&KR0114;筮而知&KR0123;凶也是¶
以明於天之道以下乃言教民卜筮之事而聖人亦未嘗¶
不敬而信之以神明其徳也此章文義只如此程先生&KR0003;¶
或是一時意到而言不暇考其文義今但玩味其意别看¶
可也&KR0002;牽合經㫖則費力耳¶
　孟子言性善一章伊川先生謂性之本又謂極本窮源¶
　之性明道先生則謂人生而静以上不容&KR0003;&KR0138;&KR0003;性時¶
　便巳不是性凡人&KR0003;性只是&KR0003;繼之者善也伊川以爲¶
<pb:KR4d0226_SBCK_049-11a>¶
　本而明道言其繼何也&KR0060;思伊川之言只謂性之本然¶
　耳明道言人生而静以上不容&KR0003;則周子之所謂無極¶
　也不可容言也&KR0002;太極則性之謂也太極固純是善自¶
　無極而言則只可謂之繼明道之言所以𤼵明周子之¶
　意也伊川之意只是&KR0003;性之本然無不善耳所以爲極¶
本窮源之性與明道之意不相妨鄙見如此¶
周子所謂無極而太極非謂太極之上别有無極也但言¶
太極非有物耳如云上天之載無聲無臭故下文云無極¶
之眞二五之精旣言無極則不復别舉太極也&KR0002;如今&KR0003;¶
則此處豈不欠一太極字耶人生而静静者固是性然只¶
有生字便𢃄却氣質了但生字巳上又不容&KR0003;蓋此道理¶
未有形見處故今&KR0138;&KR0003;性便湏𢃄著氣質無能懸空&KR0003;得¶
<pb:KR4d0226_SBCK_049-11b>¶
性者繼之者善本是&KR0003;造化𤼵育之功明道此處却是就¶
人性𤼵用處&KR0003;如孟子所謂乃&KR0002;其情則可以爲善之𩔖¶
是也伊川所言極本窮源之性乃是對氣質之性而言言¶
其氣質雖善惡不同然極本窮源而論之則性未嘗不善¶
也¶
　易變易也隨時變易以從道也易即道也然以變易而¶
　得名道者自然不易之理也從之者亦適當之而已非¶
　以此而從彼也¶
易之所以變易者固皆是理之當然聖人作易則因其爻¶
象之變灼見理之所當然者而繫之辭教人以變易從道¶
之方耳如乾&KR0004;則潜二則見之𩔖皆隨時變易以從道之¶
謂也¶
<pb:KR4d0226_SBCK_049-12a>¶
　乾聖人之分也可欲之善屬焉坤學者之分也有諸巳¶
　之信屬焉(云云)¶
此&KR0003;大槩得之但乾坤皆以性情爲言不當分無形有形¶
只可論自然與用力之異耳¶
　八卦之位如何¶
康節&KR0003;伏羲八卦乾位本在南坤位本在北文王重易時¶
更定此位其&KR0003;甚長大槩近於附㑹穿鑿故不曽深留意¶
然&KR0003;卦所&KR0003;卦位竟亦不能使人暁然且當闕之不必彊¶
通也¶
　　　答王子合¶
&KR0060;謂聖人旣巳玩易而黙𢍆其妙自然退藏於宻吉凶¶
與民同患更無先後之可言¶
<pb:KR4d0226_SBCK_049-12b>¶
理固無先後然時與事則不能無先後之殊矣此等處須¶
子細著實理㑹不可一向掠空&KR0003;向上去無收殺也¶
　性之&KR0004;只有善本無惡之可言乃四徳之元五常之仁¶
　也孟子所謂性善者此是也明道言繼之者善方言性¶
　之𤼵用則四端之心是也烏得與情合而言之¶
性之始終一於善而巳不當云性之&KR0004;只有善也&KR0002;如所¶
云則謂性之終爲有惡可乎性之𤼵用非情而何情之&KR0004;¶
則可謂有善而無惡耳乃&KR0002;其情&KR0002;字恐亦未必訓順也¶
　　　答王子合(巳酉閏五/月十八日)¶
所喻祠記前日之書似已奉報不知後來頗見邸報否語¶
黙隱顯自有時節前日膚仲亦以修學來求記謹不敢作¶
矣今只有解釋經義與時事無大相關且流俗所不觀故¶
<pb:KR4d0226_SBCK_049-13a>¶
猶不免偷閑整頓然亦凛凛不敢自保况敢作文章&KR0003;道¶
理大書深刻與人遮屋壁使見其姓名指瑕求釁以重世¶
俗之憎病乎李伯諌&KR0004;去時極要整頓學校後來病痛多¶
般立脚不住都放倒了大抵吾軰於貨色兩關打不透便¶
更無話可&KR0003;也大學解義平穩但諸生聴者湏時時抽摘¶
問難審其聴後果能反復㝷繹與否近覺講學之功不在¶
向前只在退後&KR0002;非温故不能知新蓋非惟不能知新且¶
并故者亦不記得日用之間便成相忘雖欲不放其良心¶
不可得矣此事切宜自警并以提撕學者爲佳如其不然¶
則吕藍田所謂無可講者眞不虚矣&KR0002;得它就此得些滋¶
味趣向立得一箇基址即向後自住不得&KR0002;都茫然無本¶
可據徒然費人詞&KR0003;乆逺成得甚事切望於此留意不湏¶
<pb:KR4d0226_SBCK_049-13b>¶
鐫碑立名只爲一時觀羙無益於人邂逅或能生事也¶
　　　答王子合¶
使天下皆知此理而求止焉固是新民之事然其所以使¶
之如此者必有道矣示之表儀固是所以新之之本然已¶
屬明明徳之分矣須知政教法度之施於民者亦無不欲¶
其止於至善也定静安慮得五字是功效次第不是工夫¶
節目興孝興弟不倍上行下效之意上章巳言之矣(治/國)此¶
章再舉之者(平天/下)乃欲引起下文君子必須絜矩然後可¶
以平天下之意不然則雖民化其上以興於善而天下終¶
不免於不平也故此一章首尾皆以絜矩之意推之而未¶
嘗復言躬行化下之&KR0003;然則治國平天下雖無二道然其¶
設施之際不可謂無異術也¶
<pb:KR4d0226_SBCK_049-14a>¶
意雖心之所𤼵然誠意工夫却只在致知上做來&KR0002;見得¶
道理無纎毫不盡處即意自無不誠矣意誠然後心得其¶
正自有先後今曰主於心而由中以出安有不誠正是顚¶
倒&KR0003;了¶
　以上四&KR0003;請詳之横渠先生有言義理有疑即濯去舊¶
　見以來新意此言最有理蓋舊見巳是錯了今又就上¶
　靣更起意思擘畫分踈費力愈多而於本經正文意思¶
　轉見昏了湏是一切放下只將經文虚心涵泳令其本¶
　意瞭然心目之間無少差互則却回頭來看舊來見處¶
　其是非得失不崇朝而决矣¶
　　答王子合¶
示喻曲折具暁所謂但區區之意&KR0004;見彼間風俗鄙陋汙¶
<pb:KR4d0226_SBCK_049-14b>¶
濁上不知有禮法下不知有條禁其細民無知猶或可憐¶
而號爲士子者恃彊挾詐靡所不爲其可疾爲&KR0057;甚故於¶
此軰苟得其情則必痛治之蓋惟恐其不嚴而無以警動¶
於愚俗至於廉退好修之士柔良鰥寡之民則未嘗以此¶
加之也細民籍籍不知此意妄生恐懼而彼爲士者亦何¶
遽至畏縮而不敢來相見乎&KR0002;果有之即是其見識不高¶
趨向凡下無以異於愚民爲政者亦安能毎人而恱之哉¶
至如經界一事固知不能無小擾蓋驅田里之民使之隨¶
官荷畚持鍤掲竿引繩以犇走於山林田畆之間豈&KR0002;其¶
杜門安坐飽食而嬉之爲逸哉但以爲&KR0002;不爲此則貧民¶
受害無有已時故忍而爲之庶其一勞而永逸耳&KR0002;一一¶
恤此必待其人人情願而後行之則無時而可行矣且如¶
<pb:KR4d0226_SBCK_049-15a>¶
此間紹興年間正施行時人人嗟怨如在湯火之中是時¶
固目見之亦以爲非所當行但訖事之後田稅均齊里閭¶
安靖公私皆享其利遂無一人以爲非者凡事亦要其乆¶
逺如何耳但惜乎此事未及下手而上下共以私意壞之¶
使人預憂其擾而不見其利此則非熹之罪而當世自有¶
任其責者尚何言哉然當時&KR0002;更施行則其擾不但土封¶
而巳不知噂沓又復如何也&KR0002;便指土封爲擾而謂經界¶
之不善則如子合者亦未究此利害也桂林之行亦引此¶
自列然後得免後世當有知此心者耳新學既成氣象開¶
豁但願自今以往游其間者亦各放開心胷莫作舊時卑¶
汚暗昧見識乃爲佳耳¶
　　　答王子合¶
<pb:KR4d0226_SBCK_049-15b>¶
所喻土封事當時却無人來論訴亦無人子細&KR0003;及熹又¶
㝷即去郡故其事不及露而失於究治耳但如來喻所云¶
所費不多不能與之訟於官府則其爲害應亦不至太甚¶
但今巳不行無可得&KR0003;便且借此爲話端而興謗議耳&KR0002;¶
果盡行則熹自料雖使更用嚴刑峻法此等小擾亦恐終¶
不能免其謗必有大於此者而如子合者亦將有畨悔青¶
苗之議矣此可付一笑也少時見所在立土封皆爲人題¶
作李椿年墓豈不知人之常情悪勞喜逸顧以爲利害之¶
實有不得而避者耳如禹治水益焚山周公驅猛獸豈能¶
不役人徒而坐致成功想見當時亦必湏有不樂者但有¶
見識人須自見得利害之實知其勞我者乃所以逸我自¶
不怨耳子合議漢事甚熟亦曾㸔漢高&KR0004;定天下蕭何大¶
<pb:KR4d0226_SBCK_049-16a>¶
治宫室又從婁敬&KR0003;徙齊楚大姓數十萬於長安不知當¶
時是費幾箇土封底功夫而不聞天下之不安其於今日¶
事𫝑何如也子餘留此乆適熹病不得朝夕相聚又見渠¶
長上不欲痛下鈐鎚後來自覺如此含胡恐誤朋友方著¶
力催儧功夫則渠巳有行日矣其有尚𪧐留者用新法課¶
程近日却頗長進信乎小仁者大仁之賊而無靣目者乃¶
長乆人情也¶
　　　答林伯和¶
示諭前此蓋嘗愽求師友而至今未能有得足見求道懇¶
切之意以熹觀之此殆師友之間所以相告者未必盡循¶
聖門學者入徳之序使賢者未有親切用力之處而然耳¶
大抵聖人之教愽之以文然後約之以禮而大學之道以¶
<pb:KR4d0226_SBCK_049-16b>¶
明明徳爲先新民爲後近世語道者務爲高妙直截旣無¶
愽文之功而所以約之者又非有復禮之實其工於記誦¶
文詞之習者則又未嘗反求諸身而囂然遽以判斷古今¶
高談治體自任是皆使人迷於入徳之序而䧟於空虚愽¶
雜之中其資質敦篤慤實可以爲善而智識或不逮人者¶
往往&KR0057;&KR0013;其害此不可不察也爲老兄今日之計莫&KR0002;且¶
以持敬爲先而加以講學省察之助蓋人心之病不放縦¶
即昬惰如賢者必無放縱之患但恐不免有昬惰處&KR0002;日¶
用之間務以整齊嚴肅自持常加警䇿即不至昬惰矣講¶
學莫先於語孟而讀論孟者又須逐章熟讀切巳深思不¶
通然後考諸先儒之&KR0003;以𤼵明之如二程先生&KR0003;得親切¶
處直須㸔得爛熟與經文一般成誦在心乃可加省察之¶
<pb:KR4d0226_SBCK_049-17a>¶
功蓋與講學互相𤼵明但日用應接思慮隱微之間毎毎¶
加察其善端之𤼵慊於吾心而合於聖賢之言則勉厲而¶
力行之其邪志之萌愧於吾心而戾於聖賢之訓則果决¶
而速去之大抵見善必爲聞悪必去不使有頃刻悠悠意¶
態則爲學之本立矣異時漸有餘力然後以次漸讀諸書¶
旁通當世之務蓋亦未晚今不湏預爲過計之憂以失先¶
後之序也&KR0002;不務此而但欲爲依本分無過悪人則不惟¶
無以自進於日新正恐無本可據亦未必果能依本分無¶
過悪也無由靣諭姑此布萬一幸試留意焉此&KR0083;勿以示¶
人但叔和幾道及林兄昆仲諸人亦不可不知耳¶
　　　答林叔和¶
示喻爲學本末足見雅志嘗觀當世儒先論學&KR0004;非甚異¶
<pb:KR4d0226_SBCK_049-17b>¶
止縁自視太過必謂它人所論一無可取遂致各立門庭¶
互相非毀使學者觀聴惶惑不知所從&KR0060;意莫&KR0002;平視彼¶
巳公聽並觀兼取衆長以爲巳善擇其切於巳者先次用¶
力而於其所未及者姑置而兩存之俟所用力果有一入¶
頭處然後以次推究纎悉詳盡不使或有一事之遺然後¶
可謂善學不可遽是此而非彼入主而出奴也¶
　　　答林叔和¶
襄事旣在秋冬日下想亦少寛雖或紛冗不得近書𠕋然¶
此心此理隨處操存隨處體察亦無徃而非學也只在日¶
間常切警省勿令昬惰耳¶
　　　答林叔和¶
孟子程子所&KR0003;才字之意不同既是聖賢之言後學如何¶
<pb:KR4d0226_SBCK_049-18a>¶
便敢判齗但此事道理只就自巳身上體認便自見得而¶
其所以爲是非得失者亦不容無分別也如集註中以程¶
子爲宻即是見得孟子所&KR0003;未免少有踈處今但以程子¶
爲主而推其&KR0003;以隂&KR0024;孟子之不足則於理無遺而兩書¶
之&KR0003;亦不至甚相妨矣¶
　　　答林熈之¶
易文言徳不孤正是𤼵明大字意思謂徳盛者得之矣然¶
與物同亦是此意試玩敬義立而與物同之意當得之恐¶
不可云只是&KR0003;與物同也¶
　　　答陳膚仲(孔碩)¶
所論詩序之疑舊嘗有此論而朋友多不謂然亦不能與¶
之力爭姑著吾&KR0003;以俟後之知者而巳𨵿雎序文之失固¶
<pb:KR4d0226_SBCK_049-18b>¶
然論語之意亦謂其樂得淑女也不過而爲淫其哀夫不¶
得也不過而爲傷正如詩文之謂耳但序者不暁乃析哀¶
樂淫傷爲四事而所謂傷善之心者&KR0057;爲無理是則不可¶
不察也然此等處姑黙識之不湏遽與人辨今人耳學都¶
不將心究索難與論是非也大抵諸經文字有古今之殊¶
又爲傳注障礙&KR0002;非理明義精卒難决擇不如且讀論孟¶
大學中庸平易明白而意自深逺只要人玩味㝷繹目下¶
便可踐履也陸學固有似禪處然鄙意近覺婺州朋友專¶
事聞見而於自巳身心全無功夫所以毎勸學者兼取其¶
善要得身心稍稍端静方於義理知所决擇非欲其兀然¶
無作以冀於一旦豁然大悟也吾道之衰正坐學者各守¶
巳偏不能兼取衆善所以終有不明不行之弊非是細事¶
<pb:KR4d0226_SBCK_049-19a>¶
　　　答陳膚仲¶
來書云今且反復諸書以收心至涵養工夫日有所奪未¶
見其效此又殊不可暁天讀書固收心之一助然今只讀¶
書時收得心而不讀書時便爲事所奪則是心之存也常¶
少而其放也常多矣且胡爲而不移此讀書工夫向不讀¶
書處用力使動静兩得而此心無時不存乎然所謂㴠養¶
功夫亦非是閉眉合眼如土偶人然後謂之涵養也只要¶
應事接物處之不失此心各得其理而巳諸書解偶未有¶
定本謾此奉報可試思之&KR0002;於此得力却逺勝㸔解也聞¶
有用度不足之憂何故如此豈非意氣太豪日用間羞言¶
撙節計量之事而又多狥人情應副求假不免有虚内事¶
外之弊耶此雖與吝嗇鄙細者相去懸隔然其爲失中則¶
<pb:KR4d0226_SBCK_049-19b>¶
均恐亦當自省而改之也¶
　　　答陳膚仲¶
累書喻及教導曲折甚善此傳丞便來雖不得書𫝊亦具¶
言近况知人情頗相信足以爲喜但更須自家勉力使義¶
理精通踐履牢實足以應學者之求而服其心則成巳成¶
物兩無𧇊欠如其不然只靠些&KR1169;矩賞罰以束縛之則亦¶
粗足以齊其外而巳究竟亦何益乎科舉文字固不可廢¶
然近年飜弄得&KR0017;恠百出都無誠實正當意思一味穿穴¶
旁支曲徑以爲新竒最是永嘉浮僞纎巧不美&KR0057;甚而後¶
生軰多宗師之此是今日莫大之弊向來知舉軰蓋知惡¶
之而不能識其病之所在顧反抉摘一字一句以爲瑕疵¶
使人&KR0339;𥬇今欲革之莫&KR0002;取三十年前渾厚純正明白俊¶
<pb:KR4d0226_SBCK_049-20a>¶
偉之文誦以爲法此亦正人心作士氣之一事也大學&KR0003;¶
得如何近得王子合書彼亦&KR0003;此&KR0009;得講義來頗詳悉恨¶
未見膚仲所講有便幸録來也絜矩文義更宜反復上下¶
句意未可容易立&KR0003;&KR0002;如所喻則老老興孝等句與絜矩¶
之道有何交渉耶熹兩年擾擾今幸粗定辭職未允巳再¶
請矣此非欲爲高自是義無可受之&KR0003;不得不力辭世俗¶
不解人意&KR0057;悶人也大學近修得益精宻平實恨未有别¶
本可&KR0009;去易啓䝉太極西銘通書解義學記各一本謾往¶
四明頗通問否曽見其讀西銘&KR0003;否全然不識文理便敢¶
妄議前軰令人不平然亦甚可𥬇也向來辨論理非不直¶
所自愧者&KR0004;無懇惻之意而以戯侮之心出之所以召怨¶
而起閙也¶
<pb:KR4d0226_SBCK_049-20b>¶
　　　答陳膚仲¶
講&KR0003;次第且如此亦得但終是平日不曽做得工夫今旋¶
揑合恐未必能有益耳又有本不欲爲而卒爲之本欲爲¶
而終不能爲者此皆規模不定持守不固之驗凡事從今¶
更宜審細見得是當便立定脚跟斷不移易如此方立得¶
事&KR0002;只如此輕易浮泛終何所成不但教導一事也絜矩¶
更無可疑且更詳味須破得舊&KR0003;方立得新&KR0003;不然只是¶
㸔得未透未可容易下語也近覺朋友讀書多是苟簡未¶
曽暁㑹得便只如此打過何况更要它更將巳暁㑹得處¶
反復玩味言外别見新意决是有所不能矣以此理㑹文¶
字只是備禮無一事做得到底悠悠泛泛半明半暗都不¶
成次第如何得有一箇半箇𤼵憤忘食索性理㑹教十分¶
<pb:KR4d0226_SBCK_049-21a>¶
透徹少慰衰朽之望乎西銘後題是去年未離家時所題¶
後來不能去得然此是道理所繫我且直之固不容有所¶
避也仁仲所&KR0003;因書報及謾欲知耳所云不必置辨今時¶
流俗例爲此&KR0003;乃是自見道理不明&KR0138;有此&KR0003;便有此&KR0003;¶
之害如許行之並耕白圭之治水二十取一&KR0002;似今人所¶
見則孟子亦何用與之辨耶釋奠儀政和五禮中陳設行¶
事兩條中有自相牴牾處(著尊犧尊象尊/酌献先聖先師)不知曽見此失¶
否向在南康曽有申禮部狀論之頗詳今未必有本但細¶
考之可見王伯照本却未見有便幸録&KR0009;并所定須知見¶
&KR0009;更加叅考方可刋行也政和禮只首章仲秋下便踈脫¶
舊見申明中巳改正近寫得一本却是此條如有舊日頒¶
降印本可檢㸔不然即託人於太常問之也學記本當作¶
<pb:KR4d0226_SBCK_049-21b>¶
但近日道學朋黨之論方起著甚來由立此標榜招拳惹¶
踢耶巳展者不可縮此却容斟酌耳又况韓文公脚下不¶
是做文章處爲人指𥬇却恠他不得也¶
　　　答陳膚仲¶
老老長長恤孤正是治國之事皆人君躬行以化其下者¶
至於有夫三者之效則國治矣故欲平天下者必須先有¶
此箇本領效驗然後有以爲地而致其絜矩之功所謂平¶
天下在治其國者也文𫝑甚明無可疑者其不能絜矩之¶
病章句或問三處&KR0003;極分明如來喻所謂奪其財力使不¶
得養其父母者亦無疑矣又何以更有憤然不平善心爲¶
之不生之&KR0003;耶凡此等處皆是處心不寧静㸔書不子細¶
之病與前日所論釋奠禮文踈畧處大抵略相似更宜深¶
<pb:KR4d0226_SBCK_049-22a>¶
以爲戒讀書别無法只要耐煩子細是第一義也¶
　　　答陳膚仲¶
承以家務叢委妨於學問爲憂此固無可奈何者然亦只¶
此便是用功實地但毎事㸔得道理不令容易放過更於¶
其間見得平日病痛痛加翦除則爲學之道何以加此&KR0002;¶
起一脫去之心生一排遣之念則理事却成兩截讀書亦¶
無用處矣但得少間隙時不可閑坐&KR0003;話過了時日須偷¶
些小工夫㸔些小文字窮究聖賢所&KR0003;底道理乃可以培¶
植本原庶幾枝葉自然張旺耳¶
　　　答滕徳粹(璘)¶
僕與足下雖幸𫉬同土壤而自先世巳去郷井中間才得¶
一歸埽丘墓省族姻今又二十餘年以故於郷里後來之¶
<pb:KR4d0226_SBCK_049-22b>¶
秀少所接識計其不相存録亦巳乆矣而昆仲乃獨惠然¶
枉書道&KR0003;過盛非所敢當然所論爲學之意則正區區所¶
望於郷人者甚幸甚幸夫學者患不知其所歸趣與其所¶
以蔽害之者是以徘&KR0422;岐路而不能得所從入今足下旣¶
知程氏之學不異於孔孟之傳而讀其書矣又知科舉之¶
奪志佛老之殊歸皆不足事則亦循是而定取舎焉爾復¶
何疑而千里以問於僕之不能耶意者於其所欲去者旣¶
未能脫然於胷中所欲就者又雜然並進而不無貪多欲¶
速之意是以雖知其然而未免於茫然無得之歎耳足下¶
誠&KR0002;有志則願暫置於彼而致精於此取其一書自首而¶
尾日之所玩不使過一二章心念躬行&KR0002;不知復有他書¶
者如是終篇而後更受業焉則漸涵之乆心定理明而將¶
<pb:KR4d0226_SBCK_049-23a>¶
有以自得之矣論語一書聖門親切之訓程氏之所以教¶
&KR0057;以爲先足下不以愚言爲不信則願自此書始因風寓¶
謝他未暇及昆仲書無異指故不復别致幸察¶
　　　答滕徳粹¶
所問禱祠之惑此盖燭理未明之故又爲憂患所迫故立¶
不定今雖未能遽明但且謹守自家規矩一靣講學窮理¶
遇聖賢有&KR0003;此事處便更著力加意理㑹積累功夫漸清¶
日乆一旦忽然有開明處便自然不爲所惑矣今未能然¶
且當謹守聖賢訓戒以爲根脚如程子所謂不敢自信而¶
信其師者始有&KR0009;足之地不然則飄揺沒溺終不能有以¶
自立矣¶
　　　答滕徳粹¶
<pb:KR4d0226_SBCK_049-23b>¶
&KR0024;試得失如何此不見&KR0024;試牓然計此亦分定矣雖斷置¶
不下徒自紛紜豈能移易毫髮於其間哉而其所以害夫¶
學問之道者則爲不細蓋物欲利害之私日交戰於胷中¶
亦何暇而及於玩索存養之功也耶近思所疑但熟玩之¶
自當漸見次第但恐心不專一則無由可通耳¶
　　　答滕徳粹¶
到官旣乆民情利病必巳周知更宜毎事加意使隨事有¶
以及人則亦可以充其職業而無愧於廪食矣親炙諸賢¶
想亦有益日用之間常更加持守講習之功以求其逺者¶
大者則區區之所願也¶
　　　答滕徳粹¶
知官閑頗得讀書不知做得何工夫嵗月如流易得空過¶
<pb:KR4d0226_SBCK_049-24a>¶
彼中朋友書來多稱徳粹之賢然鄙意所望者則不止此¶
願更勉力益加探討之功勿令異時相見無疑可問乃所¶
望耳谿堂雜文乆欲爲作序但以當時收拾得太少詩篇¶
四六之外雜文僅有兩篇想亦未是當時著力處未有意¶
思可以𤼵明又不成只做一篇通用不著題底文字以故¶
遲遲至今欲留此人等候草成附去又此數日正爲諸處¶
人督迫文字困憊殊甚不免且小須也釋氏之&KR0003;易以惑¶
人誠如來喻然如所謂&KR0002;有所喜則巳是中其毒矣恐湏¶
於吾學有進歩處庶幾可解不然雖欲如淫聲美色以逺¶
之恐巳無及於事而毒之浸淫侵蝕日以益深也¶
　　　答滕徳粹¶
所示語&KR0003;一條甚善但程先生&KR0003;自不可廢今作實事推¶
<pb:KR4d0226_SBCK_049-24b>¶
&KR0003;太廣却恐又有礙也兼㸔文字且虚心體認實用工處¶
而就巳分用力方有實效&KR0002;一向只如此立&KR0003;却不濟事¶
也大抵學問以變化氣質爲功不知向年遲緩悠悠意思¶
頗能有所改革否&KR0002;猶未也更須痛自鞭䇿乃副所望耳¶
　　　答滕徳粹¶
示喻讀莊周書泛觀無害但不必深留意耳&KR0002;謂巳知爲¶
學之大端而自比於明道則恐未然明道乃是當時巳見¶
大意而尚有疑其&KR0003;之想似故始雖愽取而終卒棄之向¶
來相聚見徳粹似於此理見得未甚端的且尚不能無疑¶
於釋子之論今&KR0002;更以莊周之&KR0003;助之恐爲所漂蕩而無¶
以自立也况今日諸先生議論流傳於世得失巳分明又¶
非當日之比耶&KR0002;論泛觀則世間文字皆須㸔過又不特¶
<pb:KR4d0226_SBCK_049-25a>¶
莊子也承有意此來不如乗間早决此計流光易失衰老¶
&KR0057;不可恃果欲究竟此事似不宜太因循也¶
　　　答滕徳粹¶
熹昨者再辭恩命復叨祠禄幸且杜門無足言者前書所¶
喻深悉學道愛人之志然退藏之計巳决不𫉬奉以周旋¶
聞郷州絹稅近遂有蠲减之命亦足爲慶也¶
　　　答滕徳粹¶
　璘近讀論語禮之用和爲貴觀諸家解多以和爲樂璘¶
　思之和固是樂然便以和爲樂恐未穩當須於禮中自¶
　求所謂和乃可因問之長上或設喻以見告曰所謂禮¶
　者猶天尊地卑而乾坤定卑高以陳而貴賤位截然甚¶
嚴也及其用則天道下濟而光明地道卑而上行此豈¶
<pb:KR4d0226_SBCK_049-25b>¶
非和乎璘當時聽之甚以爲然矣巳而思之亦恐只是¶
　影&KR0003;過畢竟禮中之和不可見望先生有以教之如曲¶
禮所陳禮之條目甚詳不知何者爲和乎¶
和固不可便指爲樂然乃樂之所由生所設喻亦甚當如¶
曲禮之目皆禮也然皆理義所宜人情所安行之而上下¶
親踈各得其所豈非和乎¶
　舎弟珙近自太學附信歸問仁知動静之&KR0003;蓋學中近¶
　以爲論題也然&KR0003;者只云仁之静亦未嘗不動而大體¶
　則静處是仁知之動亦未嘗不静而大體則動處是知¶
　多是以文辭影&KR0003;過畢竟不明言動静如何璘取精義¶
　讀之亦未能暁因子細玩味此兩句乃&KR0002;有所暁蓋仁¶
　者静知者動仁知非動静也乃仁知之人其性情或動¶
<pb:KR4d0226_SBCK_049-26a>¶
　或静耳而&KR0003;者只就仁知上求動静所以多&KR0003;不明譬¶
　如圓者動方者静不可便指方圓爲動静也然璘雖暁¶
　得如此却未知仁者之所以静知者之所以動如何形¶
　容望先生詳賜指教¶
仁者敦厚和粹安於義理故静知者明徹䟽通逹於事變¶
故動但詳味仁智二字氣象自見得動静處非但可施於¶
文字而巳¶
　　　答滕徳粹¶
示喻縷縷備悉但&KR0002;果能眞使私情不勝正理便是&KR0192;然¶
可據之地不必舎此而他求也顧恐或未能耳記序之作¶
或不免俯徇俗情誠如來喻然其間亦不敢甚逺其實異¶
時善讀者當自得之也衰病日侵求去未𫉬便民之事所¶
<pb:KR4d0226_SBCK_049-26b>¶
不敢忘然其可否亦何可必少須旬月復申前請耳淳叟¶
國正想時相見有何講論方丈計亦時㑹見也因便附此¶
草草惟千萬以時進學自重¶
　　　答滕徳粹¶
示問曲折具悉大抵守官且以㢘勤愛民爲先其它事難¶
預論幸四明多賢士可以從遊不惟可以咨决所疑至於¶
爲學脩身亦皆可以取益熹所識者楊敬仲(蕳)吕子約(監/米)¶
(倉)所聞者沈國正(煥)𡊮和叔(爕)到彼皆可從游也¶
　　　答滕徳粹¶
熹冬來却幸稍健正思叔重來得數日之欵亦足少慰離¶
索但念吾友昆仲不知近日功夫如何切宜痛加矯厲専¶
一用功庶幾不至悠悠虚度時日也¶
<pb:KR4d0226_SBCK_049-27a>¶
　　　答滕徳章(珙)¶
知教授里門來學者衆甚善甚善大抵今日後生軰以科¶
舉爲急不暇聽人&KR0003;好話此是大病須先與&KR0003;破此病令¶
其安心俟命然後可教告以收拾身心討論義理次第當¶
有進耳序文甚佳文字只取逹意而巳正不必過爲華靡¶
辨巧也¶
　　　答滕徳章¶
示喻大學之&KR0003;甚善熹舊所爲書近加修訂稍有條理&KR0024;¶
闕處正如來喻矣令人抄寫未得奉&KR0009;也所論義利之&KR0003;¶
得之聽訟之云則不必如此&KR0003;君止於仁以體仁足以長¶
人居上不寛等語觀之可見蓋爲人上者無此意思即上¶
下乖暌壅隔而無以相有矣所引淇澳詩但以形容盛徳¶
<pb:KR4d0226_SBCK_049-27b>¶
至善之充盛宣著耳其餘則舊解巳詳更熟考之當自見¶
也¶
　　　答滕徳章¶
吾友秋試不利士友所嘆然淹速有時不足深計且當力¶
學脩巳爲急耳陸丈教人於收歛學者散亂身心甚有功¶
然講學趣向亦不可緩要當兩進乃佳耳熹病餘衰耗不¶
敢㸔文字恐勞心𤼵病耳後生精敏且當勉學未可以此¶
爲例也¶
　　　答滕徳章¶
熹衰病益侵無足言者南軒之文近方爲編得一本然尚¶
有不敢盡載者東萊文字須其弟編定乃可行然近日書¶
坊皆巳妄有流傳不可得而禁戢矣示諭溪堂序䟦此固¶
<pb:KR4d0226_SBCK_049-28a>¶
所不忘但年來病思昬憒作文甚艱又欠人債&KR0018;頗多須¶
少暇乃可爲耳聞徳粹以新侯之來頗不安迹仕宦遭此¶
是亦命但當以道自守不可輕爲之屈也¶
　　　答滕徳章¶
徳粹之來幸此欵曲所恨賢者在逺未遂合并之願耳廷¶
對甚佳三復增歎然今旣得脫去場屋足以專意爲巳之¶
學更望勉力以慰平日期望之意此間曲折徳粹歸想能¶
言之不復縷縷也¶
　　　答滕徳章¶
縣僻官卑想亦少事然勾銷簿鈔所繫不輕政自不可忽¶
也暇日讀何書作何事業學問别無他巧只要持守純固¶
講誦精熟耳兩事皆以專一悠乆爲功二三間斷爲敗不¶
<pb:KR4d0226_SBCK_049-28b>¶
可不深念也安定詩舊所未見温潤和平眞有徳之言也¶
　　　答滕徳章¶
到官既乆聞學政甚修想見横經之暇亦自不妨進修之¶
益也熹衰病益侵無足言者郷在彼刋得四經四子當時¶
挍勘自謂甚子細今觀其間乃猶有誤字(如書禹貢厥貢/羽毛之羽誤作)¶
(禹字詩下武三后在/天之三誤作王字)今不能盡記或因過目遇有此𩔖幸¶
令匠人隨手改正也古易音訓最後數版有欲改易處今¶
寫去所欲全換者兩版并第三十四版之末行五字此巳¶
是依元版大小及行字踈宻寫定今但只令人依此寫過¶
㸔令不錯誤然後分付匠人改之爲佳此只是脩改舊版¶
但宻爲之勿以語人使之如不聞者乃佳&KR0002;與人商量必¶
有以僞學相沮難反致傳播者此不可不戒也¶
<pb:KR4d0226_SBCK_049-29a>¶
　　　答林子王(振)¶
　竊讀太極圖傳云陽之變也隂之合也不知陽何以言¶
　變隂何以言合¶
陽動而隂隨之故云變合¶
　又水隂盛故居右火陽盛故居左不知隂盛何以居右¶
　陽盛何以居左¶
左右但以隂陽之分耳¶
　又木陽穉故次火金隂穉故次水豈以水生木土生金¶
　耶¶
以四時之序推之可見¶
　又五殊二實無餘欠也不知何以見得無餘欠又云隂¶
　陽一太極精粗本末無彼此也不知何以見得無彼此¶
<pb:KR4d0226_SBCK_049-29b>¶
　又云五行之生也各一其性無假借也不知何以謂之¶
　無假借¶
此三叚意巳分明更玩味之當自見得¶
　又乾男坤女以氣化者言萬物化生以形化者言不知¶
　何以見得以氣化言又何以見得以形化言¶
天地生物其序固如此遺書中論氣化處可見¶
　又分隂分陽兩儀立焉分之所以一定而不可移也不¶
　知謂名分之分性分之分¶
分猶定位耳¶
　又動静者所乗之機也此豈言其命之流行而不巳者¶
耶¶
此句更連上句玩味之可見其意¶
<pb:KR4d0226_SBCK_049-30a>¶
　又以質而語其生之序則曰水火木金土而水木陽也¶
火金隂也此豈就圖而指其序耶而水木何以謂之陽¶
火金何以謂之隂¶
天一生水地二生火天三生木地四生金一三陽也二四¶
隂也¶
　又以氣而語其生之序則木火上金水而木火陽也金¶
　水隂也此豈即其運用處而言之耶而木火何以謂之¶
　陽金水何以謂之隂¶
此以四時而言春夏爲陽秋冬爲隂¶
　又伊川先生解孟子云不得於言勿求於心此觀人之¶
　法擇之乃謂不得於言謂在巳失之於言也而孟子與¶
　公孫丑問答論知言大槩謂知人之言不知擇之之&KR0003;¶
<pb:KR4d0226_SBCK_049-30b>¶
還可從否¶
孟子文義正謂在巳者失之於言耳然言爲心聲則在巳¶
在人皆如此也¶
　又伊川先生云志氣之帥不可小觀某&KR0060;謂以志帥氣¶
　此爲養氣者而言不知所謂小觀之意如何¶
不可小觀只是不可小㸔了之意更熟味之¶
　又切要之道無如敬以直内又云有主於内則虚不知¶
　直内還只是虚其内耶¶
敬則無委曲故直直則無係累故虚不可便以直内爲虚¶
其内也¶
　又云徳不孤必有鄰到徳盛後自無窒礙左右逢其原¶
　也某畢竟暁不孤之義未得¶
<pb:KR4d0226_SBCK_049-31a>¶
不孤只是盛徳意¶
　又云集義所生者集衆義而生浩然之氣非義外襲而¶
　取之也不知集義何以能生氣而生之意義又如何義¶
　外襲我而取氣¶
熹常謂孟子之意蓋謂此氣乃集義而生事皆合義則胷¶
中浩然俯仰無所愧怍矣非行義而襲取此氣於外如掩¶
襲之襲以此取彼也¶
　又見濟之兄云中和以性言寂感以心言言伊川曾有¶
　此語不知此語如何¶
伊川無此語只是此間朋友如此商量耳¶
　又見濟之兄云喜怒哀樂未𤼵謂之中此中是在中之¶
　義猶言喜怒哀樂是在中底道理而伊川云中所以狀¶
<pb:KR4d0226_SBCK_049-31b>¶
　性之體叚濟之云此與在中之義一般㸔某竊恐有異¶
　同¶
頃見石兄論此甚好可更質問商量當見異同之實¶
　又中庸言鳶飛戾天魚躍于淵上下察也其竊謂此察¶
　字是道理著見之義不知如何¶
察是著見之義然湏見其所著見者是何物始得細觀所¶
問似思索未深如此汎問恐無所益當更革去好高之弊¶
且就平易處深思反復句讀沉潜訓義乆之自然習氣消¶
除意思開闊也¶
　　　答廖季碩(俁)¶
乆不聞動静正此馳情漕臺使至忽辱惠問𫉬審比日熱¶
暑關决有相台候萬福爲慰誠齋薦語精當眞無愧詞第¶
<pb:KR4d0226_SBCK_049-32a>¶
顧衰蹤不足爲重而恐或反爲累耳西銘首論天地萬物¶
與我同體之意固極宏大然其所論事天功夫則自于時¶
保之以下方極親切承喻日誦此書計必有以深得乎此¶
矣戴在伯向見朋友間多稱之恨未之識也¶
　　　答廖季碩¶
比兩辱書良以爲慰又深愧感&KR0057;異登聞士友咸喜修塗¶
逸駕自此其可量耶累書下問勤懇顧何愛於一言但欲¶
以其所以自信自守者爲獻則誤賢者於迂闊而不可行¶
之地欲舎其所以自信自守者爲&KR0003;則又不知所以言也¶
是以乆而不知所以對惟高明之有以擇焉則於此二柄¶
其必有所處矣¶
　　　答廖季碩¶
<pb:KR4d0226_SBCK_049-32b>¶
熹衰晚遭此大禍痛苦不可爲懷請詞得歸巳及里門矣¶
去家益近觸目傷感尤不易堪也見剛之詞三復悚歎足¶
見厲志之篤至於見屬之意則有所不敢承也誠齋直道¶
孤立不容於朝然歛其惠於一路猶足以及人也知有講¶
評之樂尤以歆羡越上親朋乆不聞問泰州計亦不乆當¶
受代乃有悼亡之悲人生信鮮歡也¶
考異¶
　答林伯和　囂然(一作/嚚然)¶
　答陳膚仲　今欲革之(一作/救之)¶
晦庵先生朱文公文集卷第四十九¶
　　　　　　　　　　　　　閩縣儒學教諭王製挍¶
