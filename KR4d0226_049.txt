# -*- mode: mandoku-view -*-
#+TITLE: 晦庵集
#+DATE: 2015-09-23 10:22:25
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 49

<md:KR4d0226_SBCK_048-35a>¶
　　　答王子合(遇/)¶
前月末送伯恭至鵝湖陸子壽兄弟來㑹講論之間深
覺¶有益此月八日方分手而歸也伯恭奉祠已久亦每
談志¶行之美也所諭變化氣質方可言學此意甚善但
如鄙意¶則以為惟學為能變化氣質耳若不讀書窮理
<pb:KR4d0226_WYG_049-1b>
主敬存心¶而徒切切計較於今昨是非之間恐其勞而
無補也不審¶明者以為如何¶
　　　答王子合¶
　向來觀復其見天地之心乎易傳云動之端乃天地
　¶之心也未覩其旨近思得之敢質於先生遇謂天地
　之心<md:KR4d0226_SBCK_049-1b>¶生生不已太極一動二氣運行互為其根盖未
　嘗或息¶非可以動靜言也其曰動之端云者指流行
　之體示之¶即生物之原者也遺書云天只是以生為
<pb:KR4d0226_WYG_049-2a>
　道天地之心¶固在於生物然於生處觀之則偏於動
　而不知動之所¶以然非指其端無以見生生之理也
　在人則惻隠之心¶是也乍見孺子將入井必有怵惕
　惻隠此心不逺於此¶察之庶可見矣此心雖非心之
　本體然始發見在是故¶推此心則廓乎天地之間無
　所不愛人惟汨於欲而不¶知復則是心泯然不見猶
　窮隂沍蔽萬物歸根生生之¶理雖未嘗或息何自見
　之一陽微動生意油然此復所¶以見天地之心也在
<pb:KR4d0226_WYG_049-2b>
　學者工夫則平日涵養語黙作止¶須要識得端倪則
　心體昭然可黙識矣故伊川云善學<md:KR4d0226_SBCK_049-2a>¶者不若於已發
　之際觀之觀於已發識其未發克己不¶已一旦復之
　則造次顛沛皆見此心之妙始可以言仁¶矣¶
所喻復見天地心之説甚善然此須通動靜隂陽善惡
觀¶之見得各是一理而此意無所不通始盡其曲折耳
學者¶工夫則只如易傳所説知其不善則速改以從善
此是要¶約處若説須要識得端倪而心體可識則却是
<pb:KR4d0226_WYG_049-3a>
添却一事¶也鄙見如此或恐未然更告諭及子晦相見
煩致意未及¶奉書歐陽慶嗣書云甚頼切磨之益想日
有至論也¶
　　　答王子合¶
所喻思慮不一胸次凝滯此學者之通患然難驟革莫
若¶移此心以窮理使向於彼者專則繫於此者不解而
自釋<md:KR4d0226_SBCK_049-2b>¶矣¶
　　　答王子合
<pb:KR4d0226_WYG_049-3b>
子晦所謂使無童子之言則曾子亦泊然委順未足以
病¶其死唯童子之言一入其聴而士死於大夫之簀則
有所¶不安故必舉扶而易之然後無一毫愧心而安其
死此數¶句甚善但謂大夫有賜於士之禮則未知所據
似未安也¶子合所謂大夫之簀季孫安得賜諸曾子曾
子亦安得受¶諸季孫曾子固曰我未之能易則其平日
盖欲易之矣此¶論亦善但謂曾子辭季孫之仕則亦無
據而曰不欲為已¶甚而黽勉以受其賜則又生於世俗
<pb:KR4d0226_WYG_049-4a>
委曲計較之私而非¶聖賢之心矣又云死生之際則異
於是盖有一毫不正則¶有累於其生如此則是人之生
也可無不為必將死而後<md:KR4d0226_SBCK_049-3a>¶始為計也此亦必不然矣今
但平心而論則季孫之賜曾¶子之受皆為非禮或者因
仍習俗嘗有是事而未能正耳¶但及其疾病不可以變
之時一聞人言而必舉扶以易之¶則非大賢不能矣此
事切要處只在此毫釐頃刻之間固¶不必以其受之為
合禮而可安亦不必以為與世周旋不¶得已而受之也
<pb:KR4d0226_WYG_049-4b>
况善吾生乃所以善吾死豈有平時黽勉¶狥情安於僣
禮必俟將死而後不肯一毫之差而足以善¶其死耶且
若如此則聖賢臨死之際事緒紛然亦不勝其¶改革矣
若曾子之事計其未死之前有人言之則必即時¶易之
而不俟将死之日矣然就二説論之謂受簀合禮者¶但
失之輕易粗略考之不精而謂黽勉周旋者其巧曲支¶
離所以為心術之害者甚大恐不止於此一事要當推
類<md:KR4d0226_SBCK_049-3b>¶究索拔本塞源然後心得其正而可語聖賢之學也
<pb:KR4d0226_WYG_049-5a>
鄙見¶如此幸復相與考之再以見喻¶
　　　答王子合¶
昨承問及復卦之説如所諭固善然亦有説盖隂陽生
殺¶固無間㫁而亦不容並行且如人方窮物欲豈可便
謂其¶間天理元不間㫁而且肆其欲哉要須窮欲之心
滅息然¶後天理乃得萌耳程夫子所謂天地間雖無截
然為隂為¶陽之理然其升降生殺之大分不可無也此
語最為完備¶然隂陽動靜是造化之機不能相無者若
<pb:KR4d0226_WYG_049-5b>
善惡則有貞妄¶之分人當克彼以復此然後可耳至所
謂可識心體者則¶終覺有病盖窮理之學只是要識如
何為是如何為非事¶物之來無所疑惑耳非以此心又
識一心然後得為窮理<md:KR4d0226_SBCK_049-4a>¶也曾子受季孫之賜無可緣飾
只得做不是所以後來須¶要易了方死只如此看多少
直截若謂因仍習俗非曾子¶之為然則向所謂黽勉周
旋者又豈得為曾子之為邪要¶之一等是錯了不若只
如此看猶不失為仁者易辭之過¶也如何如何
<pb:KR4d0226_WYG_049-6a>
　　　答王子合¶
所問禮文曲折此在經訓甚明但今世人情有不能行
者¶且依溫公書儀之説亦不為無據也(見成服及/祥禫處)然今
日月¶已久計已如此行之矣家祭一節熹頃居䘮不曾
行但至¶時節略具飯食墨衰入廟酌酒瞻拜而已然亦
卒哭後方¶如此前此無衣服可入廟也今服其䘮未葬
亦不敢行祭¶非略之乃謹之也不審明者以為如何<md:KR4d0226_SBCK_049-4b>¶　　　答王子合
<pb:KR4d0226_WYG_049-6b>
前書所論實地功夫者甚善但常存此意時復提撕勿
令¶墜墮乃佳今時學者未論外誘多只是因循怠惰自
放倒¶耳真不可以不戒至於出門有碍之説則似未然
自家持¶守處固是不可放過至於應世接物同異淺深
豈容固必¶但看得破把得定自不妨各隨分量應副將
去何必如此¶懷不平之心而浪自苦哉纔有此等意思
恐亦便是本原¶有不察處政不可作兩截看也今書所
論中庸大旨盖多¶得之但言其上下察也其者指道體
<pb:KR4d0226_WYG_049-7a>
而言察者昭著之義¶言道體之流行發見昭著如此也
謝楊之意似皆以為觀¶察之察若如其言則此其字應
是指人而言不知此時豈¶有人之可指而亦豈上下文
之意耶吕氏以夫婦所知所<md:KR4d0226_SBCK_049-5a>¶能為費聖人所不知不能
為隠此為用横渠説而異乎伊¶川者然伊川亦不説著
費隠二字如何分畫但想其意不¶如此耳天地閉為不
恕一語雖有病然大意取象是如此¶如易之隂陽以天
地自然之氣論之則不可相無以君子¶小人之象言之
<pb:KR4d0226_WYG_049-7b>
則聖人之意未嘗不欲天下之盡為君子¶而無一小人
也豈相病哉其鬼不神是老子語謝氏語解¶所引正與
其語錄相表裏不知如何見得優劣處恐不必¶如此分
别也(恐别有説/更煩詳喻)二十七章説則所分畫似全未是¶恐更
當以章句之説考之乾知大始説者多為主宰之論¶似
若微妙而反粗淺盖若如此則乾與大始各是一物而¶
以此一物管彼一物如今言某官知某州事也故伊川
先¶生只以當字釋之則其言雖若淺近却無二物之嫌
<pb:KR4d0226_WYG_049-8a>
意自<md:KR4d0226_SBCK_049-5b>¶渾全也不顯二字二十六章者别無他義故只用
詩意卒¶章所引緣自章首尚絅之云與章末無聲無臭
皆有隠微¶深宻之意故知其當别為一義與詩不同也
知逺之近知¶風之自據表而知裏也知微之顯由内以
達外也宗廟南¶向堂室皆南向但室户在室南壁之東
偏而南向牖在室¶南壁之西偏而南向故以室西南隅
為奥而為尊者之居¶所謂宗室牖下也既以西南為尊
者之位則室中之位固¶以東鄉為尊矣非謂廟東鄉而
<pb:KR4d0226_WYG_049-8b>
太祖東向也然亦非獨太¶祖也凡廟皆南鄉而本廟之
主在其廟室中皆東鄉但袷¶祭於太廟之時則獨太祖
不易其位而羣廟之主合食於¶前者皆南鄉北鄉以敘
昭穆耳禘祭於太廟則又以所出¶之帝為東鄉而太祖
反居南鄉為配位也(通典開元禮釋奠先聖東/向先<md:KR4d0226_SBCK_049-6a>¶師南向乃古禮也)堂上之
位則以南向為尊如儀禮鄉飲酒賓席¶牖前南向今沈
存中説祭禮朝踐於堂亦以南向為尊而¶政和新儀亦
有是説但未見所據之本文又秦漢間廣武¶君王陵母
<pb:KR4d0226_WYG_049-9a>
皆云東向坐田蚡傳亦云自坐東鄉而坐其兄¶南鄉此
則不知其為室中為堂上但猶以東鄉為尊則可¶見矣¶
　　　答王子合¶
别紙所論甚悉但如此講論愈覺支離勢須異時面見
口¶講指畫乃可究見底藴今且當就理義分明處理㑹
令徑¶路滑熟庶於上達處有可漸進之階耳祭禮廟室
西上證¶據甚多但通典注中有夫人之主處右之説而
賈頊祭儀¶又云夫人版皆設於府君之左韓魏公祭圖
<pb:KR4d0226_WYG_049-9b>
亦以妣位居<md:KR4d0226_SBCK_049-6b>¶考之東詳此廟室既以西為上則不應考
東而妣西恐通¶典或字誤耳(此書雖舛杭/本亦多舊誤)孝子之稱據
禮亦有如此通稱¶者如云孝子某使介子某執其常事
之類但今當各以其¶屬書之似為穏當耳¶
　　　答王子合(丁未十二月/二十五日)¶
謝氏致生致死之説亦是且借此字以明當祭與不當
祭¶之意致生之者如事死如事生事亡如事存是也致
死之¶者如絶地天通廢撤滛祀之類是也若於所當祭
<pb:KR4d0226_WYG_049-10a>
者疑其¶有又疑其無則誠意不至矣是不得不致生之
也於所不¶當祭者疑其無又疑其有則不能無恐懼畏
怯矣是不得¶不致死之也此意與檀弓論明器處自不
相害如鬼神二¶字或以一氣消息而言或以二氣隂陽
而言説處雖不同<md:KR4d0226_SBCK_049-7a>¶然其理則一而已矣人以為神便是
致生之以為不神便¶是致死之然此兩句獨看却有病
須連上文看可與不可¶兩字方見道理實處不是私意
造作若不然即是應觀法¶界性一切唯心造之説矣其
<pb:KR4d0226_WYG_049-10b>
他未暇詳論盖成伯告歸甚¶迫故且附此餘俟來春相
見面論大率尊德性一條章句¶似已詳備更熟玩之自
見功夫分别處日用間常切提撕¶著實下手方見得力
處若只解説無有了期不濟事也¶
　　　答王子合¶
細看前書諸説謝氏之言大概得之若以本文上下考
之¶即誠不免有病乃若其意則所謂致生之者即是人
以為¶神致死之者即是人以為不神之意耳天神地示
<pb:KR4d0226_WYG_049-11a>
人鬼只¶是一理亦只是一氣中庸所云未嘗分别人鬼
不在内也<md:KR4d0226_SBCK_049-7b>¶人鬼固是終歸於盡然誠意所格便如在其
上下左右豈¶可謂祀典所載不謂是耶奇怪不測皆人
心自為之固是¶如此然亦須辨得是合有合無若都不
分别則又只是一¶切唯心造之説而古今小説所載鬼
怪事皆為有實矣此¶又不可不察也¶
　　　答王子合¶
動靜無端隂陽無始本不可以先後言然就中間截㫁
<pb:KR4d0226_WYG_049-11b>
言¶之則亦不害其有先後也觀周子所言太極動而生
陽則¶其未動之前固已嘗靜矣又言静極復動則已静
之後固¶必有動矣如春秋冬夏元亨利貞固不能無先
後然不冬¶則何以為春而不貞又何以為元就此看之
又自有先後¶也又如克己復禮然後可以為仁固不可
謂前此無仁然<md:KR4d0226_SBCK_049-8a>¶必由靜而後動也惟精惟一而後可以
執中固不可謂前¶此無中然亦由靜而後動也舉此類
而推之反復循環無¶非至理但看從甚處説起則當處
<pb:KR4d0226_WYG_049-12a>
便自有先後也¶
性之善猶水之下此善字却是就人物稟受以後而言
據¶其發用之初對其成就之極又自為隂陽也念念相
逢事¶事相續無頃刻不如此大意亦與前段相似細推
之可見¶來喻所引乃舊本後來思之不能又生支節轉
費分疏故¶嘗削去然今得子合如此商量却好不然則
此意終不分¶明也¶
愛人利物等語亦不甚精後已刪去矣仁字須是就一
<pb:KR4d0226_WYG_049-12b>
事¶上見綂體之全就綂體處見一事之實方始活絡無
滯礙¶處<md:KR4d0226_SBCK_049-8b>¶此段甚好如云氣之所聚理即在焉然理終為主此即
所¶謂妙合也又云自其生化之所自出而言故曰妙合
此句¶却不甚親切¶
鬼神第一段甚好¶
二氣之分即一氣之運所謂一動一靜互為其根分隂
分¶陽兩儀立焉者也在人者以分言之則精為隂而氣
<pb:KR4d0226_WYG_049-13a>
為陽¶故魄為鬼而魂為神以運言之則消為隂而息為
陽故伸¶為神而歸為鬼然魂性動故當其伸時非無魄
也而必以¶魂為主魄性静故方其歸時非無魂也而必
以魄為主則¶亦初無二理矣¶
幽滯之魄終歸於盡以此論伯有為厲之事則可矣然
亦¶須兼魂魄而言不可專指幽隂也若論魂魄之正則
便只<md:KR4d0226_SBCK_049-9a>¶是隂陽元非他物若天地之隂陽無窮則人物之
魂魄無¶盡所以誠意所格有感必通尤不得專以隂滯
<pb:KR4d0226_WYG_049-13b>
未散終歸¶於盡為説矣¶
大學直卿看過有疑處已貼在内可詳之但知止則止
字¶為重言知其所當止也知至則知字為重言其知識
到極¶處也今曰格物致知格是極乎知之至其地位固
如此然¶其文意不同亦不可以不察¶
　　　答王子合¶
隂陽之氣相勝而不能相無其為善惡之象則異乎此
盖¶以氣言則動静無端隂陽無始其本固並立而無先
<pb:KR4d0226_WYG_049-14a>
後之¶序善惡之分也若以善惡之象而言則人之性本
獨有善¶而無惡其為學亦欲去惡而全善不復得以不
能相無者<md:KR4d0226_SBCK_049-9b>¶而為言矣今以隂陽為善惡之象而又曰不
能相無故必¶曰小人日為不善而善心未嘗不間見以
為隂不能無陽¶之證然則曷不曰君子日為善而惡心
亦未嘗不間見以¶為陽不能無隂之證耶盖亦知其無
是理矣且又曰克盡¶己私純是義理亦不離乎隂陽之
正則善固可以無惡矣¶所謂不能相無者又安在耶大
<pb:KR4d0226_WYG_049-14b>
凡義理精微之際合散交¶錯其變無窮而不相違悖且
以隂陽善惡論之則隂陽之¶正皆善也其沴皆惡也(周/子)
(所謂剛善剛惡柔/亦如之者是也)以象類言則¶陽善而隂惡以動静言
則陽客而隂主此類甚多要當大¶其心以觀之不可以
一説拘也¶
窮理之學誠不可以頓進然必窮之以漸俟其積累之
多¶而廓然貫通乃為識大體耳今以窮理之學不可頓
進而<md:KR4d0226_SBCK_049-10a>¶欲先識夫大體則未知所謂大體者果何物耶
<pb:KR4d0226_WYG_049-15a>
道即理也以人所共由而言則謂之道以其各有條理
而¶言則謂之理其目則不出乎君臣父子兄弟夫婦朋
友之¶間而其實無二物也今曰子貢曾㸃知道矣而窮
理未盡¶則未知所謂道者又何物耶¶
心猶鏡也但無塵垢之蔽則本體自明物來能照今欲
自¶識此心是猶欲以鏡自照而見夫鏡也既無此理則
非别¶以一心又識一心而何後書所論欲識端倪未免
助長者¶得之矣然猶曰其體不可不識似亦未離前日
<pb:KR4d0226_WYG_049-15b>
窠臼也(細看¶後書已改識字為知字又云心/體之知亦似已覺前弊但未脱然耳)¶
　　　答王子合¶
　聖人以此洗心<md:KR4d0226_SBCK_049-10b>¶聖人以此洗心此字指蓍卦之徳六爻之義而言洗心
言¶聖人玩此理而黙契其妙也退蔵於宻但言未感物
之時¶耳及其吉凶與民同患則所用者亦此理而已其
所以知¶來者向之所謂圓而神者也其所以藏往者向
之所謂方¶以知者也神武不殺言聖人之不假卜筮而
<pb:KR4d0226_WYG_049-16a>
知吉凶也是¶以明於天之道以下乃言敎民卜筮之事
而聖人亦未嘗¶不敬而信之以神明其德也此章文義
只如此程先生説¶或是一時意到而言不暇考其文義
今但玩味其意别看¶可也若牽合經旨則費力耳¶
　孟子言性善一章伊川先生謂性之本又謂極本窮
　源¶之性明道先生則謂人生而静以上不容説纔説
　性時¶便已不是性凡人説性只是説繼之者善也伊
　川以為<md:KR4d0226_SBCK_049-11a>¶本而明道言其繼何也竊思伊川之言只謂
<pb:KR4d0226_WYG_049-16b>
　性之本然¶耳明道言人生而静以上不容説則周子
　之所謂無極¶也不可容言也若太極則性之謂也太
　極固純是善自¶無極而言則只可謂之繼明道之言
　所以發明周子之¶意也伊川之意只是説性之本然
　無不善耳所以為極¶本窮源之性與明道之意不相
　妨鄙見如此¶
周子所謂無極而太極非謂太極之上别有無極也但
言¶太極非有物耳如云上天之載無聲無臭故下文云
<pb:KR4d0226_WYG_049-17a>
無極¶之真二五之精既言無極則不復别舉太極也若
如今説¶則此處豈不欠一太極字耶人生而静静者固
是性然只¶有生字便帶却氣質了但生字已上又不容
説盖此道理¶未有形見處故今纔説性便須帶著氣質
無能懸空説得<md:KR4d0226_SBCK_049-11b>¶性者繼之者善本是説造化發育之功
明道此處却是就¶人性發用處説如孟子所謂乃若其
情則可以為善之類¶是也伊川所言極本窮源之性乃
是對氣質之性而言言¶其氣質雖善惡不同然極本窮
<pb:KR4d0226_WYG_049-17b>
源而論之則性未嘗不善¶也¶
　易變易也隨時變易以從道也易即道也然以變易
　¶而得名道者自然不易之理也從之者亦適當之而
　已非¶以此而從彼也¶
易之所以變易者固皆是理之當然聖人作易則因其
爻¶象之變灼見理之所當然者而繫之辭敎人以變易
從道¶之方耳如乾初則潛二則見之類皆隨時變易以
從道之¶謂也<md:KR4d0226_SBCK_049-12a>¶
<pb:KR4d0226_WYG_049-18a>
　乾聖人之分也可欲之善屬焉坤學者之分也有諸
　¶已之信屬焉(云云/)¶
此説大概得之但乾坤皆以性情為言不當分無形有
形¶只可論自然與用力之異耳¶
　八卦之位如何¶
康節説伏羲八卦乾位本在南坤位本在北文王重易
時¶更定此位其説甚長大槩近於附㑹穿鑿故不曾深
留意¶然説卦所説卦位竟亦不能使人曉然且當闕之
<pb:KR4d0226_WYG_049-18b>
不必彊¶通也¶
　　　答王子合¶
　竊謂聖人既己玩易而黙契其妙自然退藏於宻吉
　凶¶與民同患更無先後之可言<md:KR4d0226_SBCK_049-12b>¶理固無先後然時與事則不能無先後之殊矣此等處
須¶子細著實理㑹不可一向掠空説向上去無收殺也¶
　性之初只有善本無惡之可言乃四德之元五常之
　仁¶也孟子所謂性善者此是也明道言繼之者善方
<pb:KR4d0226_WYG_049-19a>
　言性¶之發用則四端之心是也烏得與情合而言之¶
性之始終一於善而已不當云性之初只有善也若如
所¶云則謂性之終為有惡可乎性之發用非情而何情
之初¶則可謂有善而無惡耳乃若其情若字恐亦未必
訓順也¶
　　　答王子合(己酉閏五/月十八日)¶
所喻祠記前日之書似已奉報不知後來頗見邸報否
語¶黙隠顯自有時節前日膚仲亦以修學來求記謹不
<pb:KR4d0226_WYG_049-19b>
敢作¶矣今只有解釋經義與時事無大相闗且流俗所
不觀故<md:KR4d0226_SBCK_049-13a>¶猶不免偷閒整頓然亦凜凜不敢自保况敢作
文章説道¶理大書深刻與人遮屋壁使見其姓名指瑕
求釁以重世¶俗之憎病乎李伯諫初去時極要整頓學
校後來病痛多¶般立脚不住都放倒了大抵吾輩於貨
色兩闗打不透便¶更無語可説也大學解義平穏但諸
生聴者湏時時抽摘¶問難審其聴後果能反復尋繹與
否近覺講學之功不在¶向前只在退後若非温故不能
<pb:KR4d0226_WYG_049-20a>
知新盖非惟不能知新且¶并故者亦不記得日用之間
便成相忘雖欲不放其良心¶不可得矣此事切宜自警
并以提撕學者為佳如其不然¶則吕藍田所謂無可講
者真不虚矣若得它就此得些滋¶味趣向立得一箇基
址即向後自住不得若都茫然無本¶可據徒然費人詞
説久逺成得甚事切望於此留意不須<md:KR4d0226_SBCK_049-13b>¶鐫碑立名只為
一時觀美無益於人邂逅或能生事也¶
　　　答王子合
<pb:KR4d0226_WYG_049-20b>
使天下皆知此理而求止焉固是新民之事然其所以
使¶之如此者必有道矣示之表儀固是所以新之之本
然已¶屬明明德之分矣須知政敎法度之施於民者亦
無不欲¶其止於至善也定靜安慮得五字是功效次第
不是工夫¶節目興孝興弟不倍上行下效之意上章已
言之矣(治/國)此¶章再舉之者(平天/下)乃欲引起下文君子必
須絜矩然後可¶以平天下之意不然則雖民化其上以
興於善而天下終¶不免於不平也故此一章首尾皆以
<pb:KR4d0226_WYG_049-21a>
絜矩之意推之而未¶嘗復言躬行化下之説然則治國
平天下雖無二道然其¶設施之際不可謂無異術也<md:KR4d0226_SBCK_049-14a>¶意雖心之所發然誠意工夫却只在致知上做來若見
得¶道理無纎毫不盡處即意自無不誠矣意誠然後心
得其¶正自有先後今曰主於心而由中以出安有不誠
正是顛¶倒説了¶
　以上四説請詳之横渠先生有言義理有疑即濯去
　舊¶見以來新意此言最有理盖舊見已是錯了今又
<pb:KR4d0226_WYG_049-21b>
　就上¶面更起意思擘畫分疏費力愈多而於本經正
　文意思¶轉見昏了須是一切放下只将經文虚心涵
　泳令其本¶意瞭然心目之間無少差互則却囘頭來
　看舊來見處¶其是非得失不崇朝而決矣¶
　　　答王子合¶
示喻曲折具曉所謂但區區之意初見彼間風俗鄙陋
汙<md:KR4d0226_SBCK_049-14b>¶濁上不知有禮法下不知有條禁其細民無知猶或
可憐¶而號為士子者恃彊挾詐靡所不為其可疾為尤
<pb:KR4d0226_WYG_049-22a>
甚故於¶此輩茍得其情則必痛治之盖惟恐其不嚴而
無以警動¶於愚俗至於廉退好修之士柔良鰥寡之民
則未嘗以此¶加之也細民籍籍不知此意妄生恐懼而
彼為士者亦何¶遽至畏縮而不敢來相見乎若果有之
即是其見識不髙¶趨向凡下無以異於愚民為政者亦
安能每人而悦之哉¶至如經界一事固知不能無小擾
盖驅田里之民使之隨¶官荷畚持鍤揭竿引繩以犇走
於山林田畝之間豈若其¶杜門安坐飽食而嬉之為逸
<pb:KR4d0226_WYG_049-22b>
哉但以為若不為此則貧民¶受害無有己時故忍而為
之庶其一勞而永逸耳若一一¶恤此必待其人人情願
而後行之則無時而可行矣且如<md:KR4d0226_SBCK_049-15a>¶此間紹興年間正施
行時人人嗟怨如在湯火之中是時¶固目見之亦以為
非所當行但訖事之後田税均齊里閭¶安靖公私皆享
其利遂無一人以為非者凡事亦要其久¶逺如何耳但
惜乎此事未及下手而上下共以私意壞之¶使人預憂
其擾而不見其利此則非熹之罪而當世自有¶任其責
<pb:KR4d0226_WYG_049-23a>
者尚何言哉然當時若更施行則其擾不但土封¶而已
不知噂沓又復如何也若便指土封為擾而謂經界¶之
不善則如子合者亦未究此利害也桂林之行亦引此¶
自列然後得免後世當有知此心者耳新學既成氣象
開¶豁但願自今以往游其間者亦各放開心胸莫作舊
時卑¶污暗昧見識乃為佳耳¶
　　　答王子合<md:KR4d0226_SBCK_049-15b>¶所喻土封事當時却無人來論訴亦無人子細説及熹
<pb:KR4d0226_WYG_049-23b>
又¶尋即去郡故其事不及露而失於究治耳但如來喻
所云¶所費不多不能與之訟於官府則其為害應亦不
至太甚¶但今已不行無可得説便且借此為話端而興
謗議耳若¶果盡行則熹自料雖使更用嚴刑峻法此等
小擾亦恐終¶不能免其謗必有大於此者而如子合者
亦將有畨悔青¶苗之議矣此可付一笑也少時見所在
立土封皆為人題¶作李椿年墓豈不知人之常情惡勞
喜逸顧以為利害之¶實有不得而避者耳如禹治水益
<pb:KR4d0226_WYG_049-24a>
焚山周公驅猛獸豈能¶不役人徒而坐致成功想見當
時亦必須有不樂者但有¶見識人須自見得利害之實
知其勞我者乃所以逸我自¶不怨耳子合議漢事甚熟
亦曾看漢髙初定天下蕭何大<md:KR4d0226_SBCK_049-16a>¶治宫室又從婁敬説徙
齊楚大姓數十萬於長安不知當¶時是費㡬箇土封底
功夫而不聞天下之不安其於今日¶事勢何如也子餘
留此久適熹病不得朝夕相聚又見渠¶長上不欲痛下
鈐鎚後來自覺如此含糊恐誤朋友方著¶力催儧功夫
<pb:KR4d0226_WYG_049-24b>
則渠已有行日矣其有尚宿留者用新法課¶程近日却
頗長進信乎小仁者大仁之賊而無面目者乃¶長久人
情也¶
　　　答林伯和¶
示喻前此盖嘗博求師友而至今未能有得足見求道
懇¶切之意以熹觀之此殆師友之間所以相告者未必
盡循¶聖門學者入德之序使賢者未有親切用力之處
而然耳¶大抵聖人之敎博之以文然後約之以禮而大
<pb:KR4d0226_WYG_049-25a>
學之道以<md:KR4d0226_SBCK_049-16b>¶明明德為先新民為後近世語道者務為髙
妙直截既無¶博文之功而所以約之者又非有復禮之
實其工於記誦¶文詞之習者則又未嘗反求諸身而囂
然遽以判㫁古今¶髙談治體自任是皆使人迷於入德
之序而陷於空虚博¶雜之中其資質敦篤慤實可以為
善而智識或不逮人者¶往往尤被其害此不可不察也
為老兄今日之計莫若且¶以持敬為先而加以講學省
察之助盖人心之病不放縱¶即昬惰如賢者必無放縱
<pb:KR4d0226_WYG_049-25b>
之患但恐不免有昬惰處若日¶用之間務以整齊嚴肅
自持常加警策即不至昬惰矣講¶學莫先於語孟而讀
論孟者又須逐章熟讀切已深思不¶通然後考諸先儒
之説以發明之如二程先生説得親切¶處直須看得爛
熟與經文一般成誦在心乃可加省察之<md:KR4d0226_SBCK_049-17a>¶功盖與講學
互相發明但日用應接思慮隠微之間毎每¶加察其善
端之發慊於吾心而合於聖賢之言則勉厲而¶力行之
其邪志之萌愧於吾心而戾於聖賢之訓則果決¶而速
<pb:KR4d0226_WYG_049-26a>
去之大抵見善必為聞惡必去不使有頃刻悠悠意¶態
則為學之本立矣異時漸有餘力然後以次漸讀諸書¶
㫄通當世之務盖亦未晚今不須預為過計之憂以失
先¶後之序也若不務此而但欲為依本分無過惡人則
不惟¶無以自進於日新正恐無本可據亦未必果能依
本分無¶過惡也無由面諭姑此布萬一幸試留意焉此
紙勿以示¶人但叔和㡬道及林兄昆仲諸人亦不可不
知耳
<pb:KR4d0226_WYG_049-26b>
　　　答林叔和¶
示喻為學本末足見雅志嘗觀當世儒先論學初非甚
異<md:KR4d0226_SBCK_049-17b>¶止緣自視太過必謂它人所論一無可取遂致各立
門庭¶互相非毁使學者觀聴惶惑不知所從竊意莫若
平視彼¶已公聴並觀兼取衆長以為已善擇其切於已
者先次用¶力而於其所未及者姑置而兩存之俟所用
力果有一入¶頭處然後以次推究纎悉詳盡不使或有
一事之遺然後¶可謂善學不可遽是此而非彼入主而
<pb:KR4d0226_WYG_049-27a>
出奴也¶
　　　答林叔和¶
襄事既在秋冬日下想亦少寛雖或紛冗不得近書册
然¶此心此理隨處操存隨處體察亦無往而非學也只
在日¶間常切警省勿令昬惰耳¶
　　　答林叔和¶
孟子程子所説才字之意不同既是聖賢之言後學如
何<md:KR4d0226_SBCK_049-18a>¶便敢判斷但此事道理只就自己身上體認便自見
<pb:KR4d0226_WYG_049-27b>
得而¶其所以為是非得失者亦不容無分别也如集註
中以程¶子為宻即是見得孟子所説未免少有疎處今
但以程子¶為主而推其説以隂補孟子之不足則於理
無遺而兩書¶之説亦不至甚相妨矣¶
　　　答林熙之¶
易文言德不孤正是發明大字意思謂德盛者得之矣
然¶與物同亦是此意試玩敬義立而與物同之意當得
之恐¶不可云只是説與物同也
<pb:KR4d0226_WYG_049-28a>
　　　答陳膚仲(孔碩/)¶
所論詩序之疑舊嘗有此論而朋友多不謂然亦不能
與¶之力爭姑著吾説以俟後之知者而已闗雎序文之
失固<md:KR4d0226_SBCK_049-18b>¶然論語之意亦謂其樂得淑女也不過而為滛其
哀夫不¶得也不過而為傷正如詩文之謂耳但序者不
曉乃析哀¶樂淫傷為四事而所謂傷善之心者尤為無
理是則不可¶不察也然此等處姑黙識之不須遽與人
辨今人耳學都¶不将心究索難與論是非也大抵諸經
<pb:KR4d0226_WYG_049-28b>
文字有古今之殊¶又為傳注障礙若非理明義精卒難
決擇不如且讀論孟¶大學中庸平易明白而意自深逺
只要人玩味尋繹目下¶便可踐履也陸學固有似禪處
然鄙意近覺婺州朋友專¶事聞見而於自己身心全無
功夫所以每勸學者兼取其¶善要得身心稍稍端静方
於義理知所決擇非欲其兀然¶無作以冀於一旦豁然
大悟也吾道之衰正坐學者各守¶已偏不能兼取衆善
所以終有不明不行之弊非是細事<md:KR4d0226_SBCK_049-19a>¶
<pb:KR4d0226_WYG_049-29a>
　　　答陳膚仲¶
來書云今日反復諸書以收心至涵養工夫日有所奪
未¶見其效此又殊不可曉夫讀書固收心之一助然今
只讀¶書時收得心而不讀書時便為事所奪則是心之
存也常¶少而其放也常多矣且胡為而不移此讀書工
夫向不讀¶書處用力使動靜兩得而此心無時不存乎
然所謂涵養¶功夫亦非是閉眉合眼如土偶人然後謂
之涵養也只要¶應事接物處之不失此心各得其理而
<pb:KR4d0226_WYG_049-29b>
已諸書解偶未有¶定本漫此奉報可試思之若於此得
力却逺勝看解也聞¶有用度不足之憂何故如此豈非
意氣太豪日用間羞言¶撙節計量之事而又多狥人情
應副求假不免有虚内事¶外之弊耶此雖與吝嗇鄙細
者相去懸隔然其為失中則<md:KR4d0226_SBCK_049-19b>¶均恐亦當自省而改之也¶
　　　答陳膚仲¶
累書喻及敎導曲折甚善此傳丞便來雖不得書傳亦
具¶言近况知人情頗相信足以為喜但更須自家勉力
<pb:KR4d0226_WYG_049-30a>
使義¶理精通踐履牢實足以應學者之求而服其心則
成已成¶物兩無虧欠如其不然只靠些規矩賞罰以束
縳之則亦¶粗足以齊其外而已究竟亦何益乎科舉文
字固不可廢¶然近年飜弄得鬼怪百出都無誠實正當
意思一味穿穴¶旁支曲徑以為新竒最是永嘉浮偽纎
巧不美尤甚而後¶生輩多宗師之此是今日莫大之弊
向來知舉輩盖知惡¶之而不能識其病之所在顧反抉
摘一字一句以為瑖疵¶使人嗤笑今欲革之莫若取三
<pb:KR4d0226_WYG_049-30b>
十年前渾厚純正明白俊<md:KR4d0226_SBCK_049-20a>¶偉之文誦以為法此亦正人
心作士氣之一事也大學説¶得如何近得王子合書彼
亦説此寄得講義來頗詳悉恨¶未見膚仲所講有便幸
錄來也絜矩文義更宜反復上下¶句意未可容易立説
若如所喻則老老興孝等句與絜矩¶之道有何交涉耶
熹兩年擾擾今幸粗定辭職未允已再¶請矣此非欲為
髙自是義無可受之説不得不力辭世俗¶不解人意尤
悶人也大學近修得益精宻平實恨未有别¶本可寄去
<pb:KR4d0226_WYG_049-31a>
易啓蒙太極西銘通書解義學記各一本漫往¶四明頗
通問否曾見其讀西銘説否全然不識文理便敢¶妄議
前輩令人不平然亦甚可笑也向來辨論理非不直¶所
自愧者初無懇惻之意而以戲侮之心出之所以召怨¶
而起閙也<md:KR4d0226_SBCK_049-20b>¶　　　答陳膚仲¶
講説次第且如此亦得但終是平日不曾做得工夫今
旋¶揑合恐未必能有益耳又有本不欲為而卒為之本
<pb:KR4d0226_WYG_049-31b>
欲為¶而終不能¶是當便立定脚跟斷不移易如此方立
得¶事若只如此輕易浮泛終何所成不但敎導一事也
絜矩¶更無可疑且更詳味須破得舊説方立得新説不
然只是¶看得未透未可容易下語也近覺朋友讀書多
是茍簡未¶曾曉㑹得便只如此打過何况更要它更将
已曉㑹得處¶反復玩味言外别見新意決是有所不能
矣以此理㑹文¶字只是備禮無一事做得到底悠悠泛
泛半明半暗都不¶成次第如何得有一箇半箇發憤忘
<pb:KR4d0226_WYG_049-32a>
食索性理㑹敎十分<md:KR4d0226_SBCK_049-21a>¶透徹少慰衰朽之望乎西銘後題
是去年未離家時所題¶後來不能去得然此是道理所
繫我且直之固不容有所¶避也仁仲所説因書報及漫
欲知耳所云不必置辨今時¶流俗例為此説乃是自見
道理不明纔有此説便有此説¶之害如許行之並耕白
圭之治水二十取一若似今人所¶見則孟子亦何用與
之辨耶釋奠儀政和五禮中陳設行¶事兩條中有自相
牴牾處(著尊犧尊象尊/酌獻先聖先師)不知曾見此失¶否向在南康曾
<pb:KR4d0226_WYG_049-32b>
有申禮部状論之頗詳今未必有本但細¶考之可見王
伯照本却未見有便幸錄寄并所定須知見¶寄更加叅
考方可刋行也政和禮只首章仲秋下便疎脱¶舊見申
明中已改正近寫得一本却是此條如有舊日頒¶䧏印
本可檢看不然即託人於太常問之也學記本當作<md:KR4d0226_SBCK_049-21b>¶但
近日道學朋黨之論方起著甚來由立此標榜招拳惹¶
踢耶已展者不可縮此却容斟酌耳又况韓文公脚下
不¶是做文章處為人指笑却怪他不得也
<pb:KR4d0226_WYG_049-33a>
　　　答陳膚仲¶
老老長長恤孤正是治國之事皆人君躬行以化其下
者¶至於有夫三者之效則國治矣故欲平天下者必須
先有¶此箇本領效驗然後有以為地而致其絜矩之功
所謂平¶天下在治其國者也文勢甚明無可疑者其不
能絜矩之¶病章句或問三處説極分明如來喻所謂奪
其財力使不¶得養其父母者亦無疑矣又何以更有憤
然不平善心為¶之不生之説耶凡此等處皆是處心不
<pb:KR4d0226_WYG_049-33b>
寧靜看書不子細¶之病與前日所論釋奠禮文疎略處
大抵畧相似更宜深<md:KR4d0226_SBCK_049-22a>¶以為戒讀書别無法只要所煩子
細是第一義也¶
　　　答陳膚仲¶
承以家務叢委妨於學問為憂此固無可奈何者然亦
只¶此便是用功實地但每事看得道理不令容易放過
更於¶其間見得平日病痛痛加剪除則為學之道何以
加此若¶起一脱去之心生一排遣之念則理事却成兩
<pb:KR4d0226_WYG_049-34a>
截讀書亦¶無用處矣但得少間隙時不可閒坐説話過
了時日須偷¶些小工夫看些小文字窮究聖賢所説底
道理乃可以培¶植本原庶㡬枝葉自然長旺耳¶
　　　答滕德粹(璘/)¶
僕與足下雖幸獲同土壤而自先世已去鄉井中間才
得¶一歸埽丘墓省族姻今又二十餘年以故於鄉里後
來之<md:KR4d0226_SBCK_049-22b>¶秀少所接識計其不相存錄亦已久矣而昆仲乃
獨惠然¶枉書道説過盛非所敢當然所論為學之意則
<pb:KR4d0226_WYG_049-34b>
正區區所¶望於鄉人者甚幸甚幸夫學者患不知其所
歸趣與其所¶以蔽害之者是以徘徊歧路而不能得所
從入今足下既¶知程氏之學不異於孔孟之傳而讀其
書矣又知科舉之¶奪志佛老之殊歸皆不足事則亦循
是而定取舍焉爾復¶何疑而千里以問於僕之不能耶
意者於其所欲去者既¶未能脱然於胸中所欲就者又
雜然並進而不無貪多欲¶速之意是以雖知其然而未
免於茫然無得之歎耳足下¶誠若有志則願暫置於彼
<pb:KR4d0226_WYG_049-35a>
而致精於此取其一書自首而¶尾日之所玩不使過一
二章心念躬行若不知復有他書¶者如是終篇而後更
受業焉則漸涵之久心定理明而将<md:KR4d0226_SBCK_049-23a>¶有以自得之矣論
語一書聖門親切之訓程氏之所以敎¶尤以為先足下
不以愚言為不信則願自此書始因風寓¶謝他未暇及
昆仲書無異指故不復别致幸察¶
　　　答滕德粹¶
所問禱祠之惑此盖燭理未明之故又為憂患所迫故
<pb:KR4d0226_WYG_049-35b>
立¶不定今雖未能遽明但且謹守自家規矩一面講學
窮理¶遇聖賢有説此事處便更著力加意理㑹積累功
夫漸漬¶日久一旦忽然有開明處便自然不為所惑矣
今未能然¶且當謹守聖賢訓戒以為根脚如程子所謂
不敢自信而¶信其師者始為寄足之地不然則飄搖没
溺終不能有以¶自立矣¶
　　　答滕德粹<md:KR4d0226_SBCK_049-23b>¶補試得失如何此不見補試牓然計此亦分定矣雖斷
<pb:KR4d0226_WYG_049-36a>
置¶不下徒自紛紜豈能移易毫髪於其間哉而其所以
害夫¶學問之道者則為不細盖物欲利害之私日交戰
於胸中¶亦何暇而及於玩索存養之功也耶近思所疑
但熟玩之¶自當漸見次第但恐心不專一則無由可通
耳¶
　　　答滕德粹¶
到官既久民情利病必已周知更宜每事加意使隨事
有¶以及人則亦可以充其職業而無愧於廩食矣親炙
<pb:KR4d0226_WYG_049-36b>
諸賢¶想亦有益日用之間常更加持守講習之功以求
其逺者¶大者則區區之所願也¶
　　　答滕德粹¶
知官閒頗得讀書不知做得何功夫嵗月如流易得空
過<md:KR4d0226_SBCK_049-24a>¶彼中朋友書來多稱德粹之賢然鄙意所望者則不
止此¶願更勉力益加探討之功勿令異時相見無疑可
問乃所¶望耳谿堂雜文久欲為作序但以當時收拾得
太少詩篇¶四六之外雜文僅有兩篇想亦未是當時著
<pb:KR4d0226_WYG_049-37a>
力處未有意¶思可以發明又不成只做一篇通用不著
題底文字以故¶遲遲至今欲留此人等候草成附去又
此數日正為諸處¶人督迫文字困憊殊甚不免且小須
也釋氏之説易以惑¶人誠如來喻然如所謂若有所喜
則已是中其毒矣恐須¶於吾學有進步處庶㡬可解不
然雖欲如淫聲美色以逺¶之恐已無及於事而毒之浸
淫侵蝕日以益深也¶
　　　答滕德粹
<pb:KR4d0226_WYG_049-37b>
所示語説一條甚善但程先生説自不可廢今作實事
推<md:KR4d0226_SBCK_049-24b>¶説太廣却恐又有礙也兼看文字且虚心體認實用
功處¶而就已分用力方有實效若一向只如此立説却
不濟事¶也大抵學問以變化氣質為功不知向年遲緩
悠悠意思¶頗能有所改革否若猶未也更須痛自鞭策
乃副所望耳¶
　　　答滕德粹¶
示喻讀荘周書泛觀無害但不必深留意耳若謂已知
<pb:KR4d0226_WYG_049-38a>
為¶學之大端而自比於明道則恐未然明道乃是當時
己見¶大意而尚有疑其説之相似故始雖博取而終卒
棄之向¶來相聚見德粹似於此理見得未甚端的且尚
不能無疑¶於釋子之論今若更以荘周之説助之恐為
所漂蕩而無¶以自立也况今日諸先生議論流傳於世
得失已分明又¶非當日之比耶若論泛觀則世間文字
皆須看過又不特<md:KR4d0226_SBCK_049-25a>¶荘子也承有意此來不如乘間早決
此計流光易失衰老¶尤不可恃果欲究竟此事似不宜
<pb:KR4d0226_WYG_049-38b>
太因循也¶
　　　答滕德粹¶
熹昨者再辭恩命復叨祠祿幸且杜門無足言者前書
所¶喻深悉學道愛人之志然退藏之計已決不獲奉以
周旋¶聞鄉州絹税近遂有蠲減之命亦足為慶也¶
　　　答滕德粹¶
　璘近讀論語禮之用和為貴觀諸家解多以和為樂
　璘¶思之和固是樂然便以和為樂恐未穏當須於禮
<pb:KR4d0226_WYG_049-39a>
　中自¶求所謂和乃可因問之長上或設喻以見告曰
　所謂禮¶者猶天尊地卑而乾坤定卑髙以陳而貴賤
　位截然甚¶嚴也及其用則天道下濟而光明地道卑
　而上行此豈<md:KR4d0226_SBCK_049-25b>¶非和乎璘當時聴之甚以為然矣已而
　思之亦恐只是¶影説過畢竟禮中之和不可見望先
　生有以敎之如曲¶禮所陳禮之條目甚詳不知何者
　為和乎¶
和固不可便指為樂然乃樂之所由生所設喻亦甚當
<pb:KR4d0226_WYG_049-39b>
如¶曲禮之目皆禮也然皆理義所宜人情所安行之而
上下¶親疎各得其所豈非和乎¶
　舍弟珙近自太學附信歸問仁知動静之説盖學中
　近¶以為論題也然説者只云仁之靜亦未嘗不動而
　大體¶則靜處是仁知之動亦未嘗不靜而大體則動
　處是知¶多是以文辭影説過畢竟不明言動靜如何
　璘取精義¶讀之亦未能曉因子細玩味此兩句乃若
　有所曉盖仁¶者靜知者動仁知非動靜也乃仁知之
<pb:KR4d0226_WYG_049-40a>
　人其情性或動<md:KR4d0226_SBCK_049-26a>¶或靜耳而説者只就仁知上求動靜
　所以多説不明譬¶如圓者動方者靜不可便指方圓
　為動靜也然璘雖曉¶得如此却未知仁者之所以靜
　知者之所以動如何形¶容望先生詳賜指敎¶
仁者敦厚和粹安於義理故靜知者明徹疏通達於事
變¶故動但詳味仁智二字氣象自見得動静處非但可
施於¶文字而已¶
　　　答滕德粹
<pb:KR4d0226_WYG_049-40b>
示喻縷縷備悉但若果能真使私情不勝正理便是確
然¶可據之地不必舍此而他求也顧恐或未能耳記序
之作¶或不免俯狥俗情誠如來喻然其間亦不敢甚逺
其實異¶時善讀者當自得之也衰病日侵求去未獲便
民之事所<md:KR4d0226_SBCK_049-26b>¶不敢忘然其可否亦何可必少須旬月復申
前請耳淳叟¶國正想時相見有何講論方丈計亦時㑹
見也因便附此¶草草惟千萬以時進學自重¶
　　　答滕德粹
<pb:KR4d0226_WYG_049-41a>
示問曲折具悉大抵守官且以廉勤愛氏為先其它事
難¶預論幸四明多賢士可以從遊不惟可以咨決所疑
至於¶為學修身亦皆可以取益熹所識者楊敬仲(蕳/)吕
子約(監米/¶倉)所聞者沈國正(煥/)袁和叔(燮/)到彼皆可從游
也¶
　　　答滕德粹¶
熹冬來却幸稍健正思叔重來得數日之欵亦足少慰
離¶索但念吾友昆仲不知近日功夫如何切宜痛加矯
<pb:KR4d0226_WYG_049-41b>
厲專¶一切功庶㡬不至悠悠虚度時日也<md:KR4d0226_SBCK_049-27a>¶　　　答滕德粹¶
知敎授里門來學者衆甚善甚善大抵今日後生輩以
科¶舉為急不暇聴人説好話此是大病須先與説破此
病令¶其安心俟命然後可敎告以收拾身心討論義理
次第當¶有進耳序文甚佳文字只取達意而已正不必
過為華靡¶辨巧也¶
　　　答滕德章
<pb:KR4d0226_WYG_049-42a>
示喻大學之説甚善熹舊所為書近加修訂稍有條理
補¶闕處正如來喻矣令人抄冩未得奉寄也所論義利
之説¶得之聴訟之云則不必如此説君止於仁以體仁
足以長¶人居上不寛等語觀之可見盖為人上者無此
意思即上¶下乖暌壅隔而無以相有矣所引淇澳詩但
以形容盛德<md:KR4d0226_SBCK_049-27b>¶至善之充盛宣著耳其餘則舊解已詳更
熟考之當自見¶也¶
　　　答滕德章
<pb:KR4d0226_WYG_049-42b>
吾友秋試不利士友所嘆然淹速有時不足深計且當
力¶學修已為急耳陸丈敎人於收歛學者散亂身心甚
有功¶然講學趣向亦不可緩要當兩進乃佳耳熹病餘
衰耗不¶敢看文字恐勞心發病耳後生精敏且當勉學
未可以此¶為例也¶
　　　答滕德章¶
熹衰病益侵無足言者南軒之文近方為編得一本然
尚¶有不敢盡載者東萊文字須其弟編定乃可行然近
<pb:KR4d0226_WYG_049-43a>
日書¶坊皆已妄有流傳不可得而禁戢矣示喻溪堂序
跋此固<md:KR4d0226_SBCK_049-28a>¶所不忘但年來病思昬憒作文甚艱乂欠人債
負頗多須¶少暇乃可為耳聞德粹以新侯之來頗不安
迹仕宦遭此¶是亦命但當以道自守不可輕為之屈也¶
　　　答滕德章¶
德粹之來幸此欵曲所恨賢者在逺未遂合并之願耳
廷¶對甚佳三復增歎然今既得脱去場屋足以專意為
已之¶學更望勉力以慰平日期望之意此間曲折德粹
<pb:KR4d0226_WYG_049-43b>
歸想能¶言之不復縷縷也¶
　　　答滕德章¶
縣僻官卑想亦少事然勾銷簿鈔所繫不輕政自不可
忽¶也暇日讀何書作何事然學問别無他巧只要持守
純固¶講誦精熟耳兩事皆以專一悠久為功二三間斷
為敗不<md:KR4d0226_SBCK_049-28b>¶可不深念也安定詩舊所未見温潤和平真有
德之言也¶
　　　答滕德章
<pb:KR4d0226_WYG_049-44a>
到官既久聞學政甚修想見横經之暇亦自不妨進修
之¶益也熹衰病益侵無足言者鄉在彼刋得四經四子
當時¶校勘自謂甚子細今觀其間乃猶有誤字(如書禹/貢厥貢)
(羽毛之羽誤作¶禹字詩下武/三后在天之三誤作王字)今不能盡記或因過目遇
有此類幸¶令匠人隨手改正也古易音訓最後數版有
欲改易處今¶冩去所欲全換者兩版并第三十四版之
末行五字此已¶是依元版大小及行字疎宻寫定今但
只令人依此寫過¶看令不錯誤然後分付匠人改之為
<pb:KR4d0226_WYG_049-44b>
佳此只是修改舊版¶但宻為之勿以語人使之如不聞
者乃佳若與人商量必¶有以偽學相沮難反致傳播者
此不可不戒也<md:KR4d0226_SBCK_049-29a>¶　　　答林子玉(振/)¶
　竊讀太極圖傳云陽之變也隂之合也不知陽何以
　言¶變隂何以言合¶
陽動而隂隨之故云變合¶
　又水隂盛故居右火陽盛故居左不知隂盛何以居
<pb:KR4d0226_WYG_049-45a>
　右¶陽盛何以居左¶
左右但以隂陽之分耳¶
　又木陽穉故次火金隂穉故次水豈以水生木土生
　金¶耶¶
以四時之序推之可見¶
　又五殊二實無餘欠也不知何以見得無餘欠又云
　隂¶陽一太極精粗本末無彼此也不知何以見得無
　彼此<md:KR4d0226_SBCK_049-29b>¶又云五行之生也各一其性無假借也不知何
<pb:KR4d0226_WYG_049-45b>
　以謂之¶無假借¶
此三段意已分明更玩味之當自見得¶
　又乾男坤女以氣化者言萬物化生以形化者言不
　知¶何以見得以氣化言又何以見得以形化言¶
天地生物其序固如此遺書中論氣化處可見¶
　又分隂分陽兩儀立焉分之所以一定而不可移也
　¶不知謂名分之分性分之分¶
分猶定位耳
<pb:KR4d0226_WYG_049-46a>
　又動靜者所乘之機也此豈言其命之流行而不已
　者¶耶¶
此句更連上句玩味之可見其意<md:KR4d0226_SBCK_049-30a>¶　又以質而語其生之序則曰水火木金土而水木陽
　也¶火金隂也此豈就圖而指其序耶而水木何以謂
　之陽¶火金何以謂之隂¶
天一生水地二生火天三生木也四生金一三陽也二
四¶隂也
<pb:KR4d0226_WYG_049-46b>
　又以氣而語其生之序則木火土金水而木火陽也
　金¶水隂也此豈即其運用處而言之耶而木火何以
　謂之¶陽金水何以謂之隂¶
此以四時而言春夏為陽秋冬為隂¶
　又伊川先生解孟子云不得於言勿求於心此觀人
　¶之法擇之乃謂不得於言謂在已失之於言也而孟
　子與¶公孫丑問答論知言大槩謂知人之言不知擇
　之之<md:KR4d0226_SBCK_049-30b>¶説還可從否
<pb:KR4d0226_WYG_049-47a>
孟子文義正謂在已者失之於言耳然言為心聲則在
已¶在人皆如此也¶
　又伊川先生云志氣之帥不可小觀某竊謂以志帥
　氣¶此為養氣者而言不知所謂小觀之意如何¶
不可小觀只是不可小看了之意更熟味之¶
　又切要之道無如敬以直内又云有主於内則虚不
　知¶直内還只是虚其内耶¶
敬則無委曲故直直則無係累故虚不可便以直内為
<pb:KR4d0226_WYG_049-47b>
虚¶其内也¶
　又云德不孤必有鄰到德盛後自無窒礙左右逢其
　原¶也某畢竟曉不孤之義未得<md:KR4d0226_SBCK_049-31a>¶不孤只是盛德意¶
　又云集義所生者集衆義而生浩然之氣非義外襲
　¶而取之也不知集義何以能生氣而生之意義又如
　何義¶外襲我而取氣¶
熹常謂孟子之意盖謂此氣乃集義而生事皆合義則
<pb:KR4d0226_WYG_049-48a>
胸¶中浩然俯仰無所愧怍矣非行義而襲取此氣於外
如掩¶襲之襲以此取彼也¶
　又見濟之兄云中和以性言寂感以心言言伊川曾
　¶有此語不知此語如何¶
伊川無此語只是此間朋友如此商量耳¶
　又見濟之兄云喜怒哀樂未發謂之中此中是在中
　¶之義猶言喜怒哀樂是在中底道理而伊川云中所
　以<md:KR4d0226_SBCK_049-31b>¶状性之體段濟之云此與在中之義一般看某竊
<pb:KR4d0226_WYG_049-48b>
　恐有異¶同¶
頃見石兄論此甚好可更質問商量當見異同之實¶也
　又中庸言鳶飛戾天魚躍於淵上下察也某竊謂此
　察¶字是道理著見之義不知如何¶
察是著見之義然須見其所著見者是何物始得細觀
所¶問似思索未深如此汎問恐無所益當更革去好髙
之弊¶且就平易處深思反復句讀沉濳訓義久之自然
習氣消¶除意思開闊也
<pb:KR4d0226_WYG_049-49a>
　　　答廖季碩(俁/)¶
久不聞動靜正此馳情漕臺使至忽辱惠問獲審比日
熱¶暑闗決有相台候萬福為慰誠齋薦語精當真無愧
詞第<md:KR4d0226_SBCK_049-32a>¶顧衰蹤不足為重而恐或反為累耳西銘首論天
地萬物¶與我同體之意固極宏大然其所論事天功夫
則自于時¶保之以下方極親切承喻日誦此書計必有
以深得乎此¶矣戴在伯向見朋友間多稱之恨未之識
也
<pb:KR4d0226_WYG_049-49b>
　　　答廖季碩¶
比兩辱書良以為慰又深愧感尤異登聞士友咸喜修
塗¶逸駕自此其可量耶累書下問勤懇顧何愛於一言
但欲¶以其所以自信自守者為獻則誤賢者於迂濶而
不可行¶之地欲舍其所以自信自守者為説則又不知
所以言也¶是以久而不知所以對惟髙明之有以擇焉
於此二柄¶其必有所處矣¶
　　　答廖季碩<md:KR4d0226_SBCK_049-32b>¶
<pb:KR4d0226_WYG_049-50a>
熹衰晚遭此大禍痛苦不可為懐請祠得歸已及里門
矣¶去家益近觸目傷感尤不易堪也見剛之詞三復悚
歎足¶見厲志之篤至於見屬之意則有所不敢承也誠
齋直道¶孤立不容於朝然歛其惠於一路猶足以及人
也知有講¶評之樂尤以歆羨越上親朋乆不聞問泰州
計亦不乆當¶受代乃有悼亡之悲人生信鮮歡也
<pb:KR4d0226_WYG_049-51a>
考異¶
答林伯和　囂然(一作/嚚然)¶
答陳膚仲　今欲革之(一作/救之)¶
　
　
　
　
　
<pb:KR4d0226_WYG_049-51b>
　
　
　
　
　
　
　
　晦菴集卷四十九¶

<pb:KR4d0226_WYG_050-1a>
欽定四庫全書
　
