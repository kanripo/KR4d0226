# -*- mode: mandoku-view -*-
#+TITLE: 晦庵集
#+DATE: 2015-09-23 10:22:23
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 43

<md:KR4d0226_SBCK_043-1a>¶
書(知舊門/人問答)¶
　　　答陳明仲¶
熹窮居奉養粗安義分無足言者惟是精力有限而道
體¶無窮人欲易迷而天理難復凛乎日以憂懼葢未知
所以¶脫於小人之歸者方念未能得叩餘論以自警發
忽得來¶教乃知高明之見已如此自顧疲駑雖殫十駕
<pb:KR4d0226_WYG_043-1b>
之勤亦無¶以相及矣矍然驚歎不知所言至於反復再
三則有不能¶無疑者葢來喻自謂嘗有省處此心直與
孔孟無異言行¶之間旣從容而自中矣如此則是老兄
之學已到聖賢地¶位尚復何疑而其後乃復更有學無
得老將至之歎則又¶無以異於某所憂者此雖出於退
讓不居之意然與初之<md:KR4d0226_SBCK_043-1b>¶所言亦太相反矣使熹將何取
信而能亡疑於長者之言¶耶又以其他議論參考之竊
意老兄涵養之功雖至而窮¶理之學未明是以日用之
<pb:KR4d0226_WYG_043-2a>
間多所未察雖言之過而亦不¶自知也老兄旣不鄙其
愚而辱問焉熹雖淺陋亦不敢以¶虚厚意也區區管見
願老兄於格物致知之學稍留意焉¶聖賢之言則反求
諸心而加涵泳之功日用之間則精察¶其理而審毫釐
之辨積日累月存驗擴充庶乎其真有省¶而孔孟之心
殆可識矣示喻讀書之目恐亦太多姑以應¶課程可矣
欲其從容玩味理與神㑹則恐決不能也程子¶之書司
馬張楊之說不知其果皆出於一轍耶抑有所不¶同也
<pb:KR4d0226_WYG_043-2b>
此等處切須著眼不可尋行數墨備禮看過而已旣¶荷
愛予直以此道相期不覺僭易盡布所懐伏惟旣以温<md:KR4d0226_SBCK_043-2a>¶公之心為心必有以容之然説而繹從而改尚不能無
望¶於高明也但能如程子所謂不敢自信而信其師如
此著¶力兩三年間亦當自見得矣汪丈每以吕申公為
凖則比¶觀其家傳所載學佛事殊可笑彼其徳器渾厚
謹嚴亦可¶謂難得矣一溺其心於此乃與世俗之見無
異又為依違¶中立之計以避其名此其心亦可謂支離
<pb:KR4d0226_WYG_043-3a>
之甚矣顧自以¶為簡易則吾不知其說也程子曰欲不
學佛見得他小便¶自然不學真知言哉¶
　　　答陳明仲¶
所示諸說足見留意便遽未暇條對大抵終有未脫禪
學¶規模處更願於平易著實處理㑹不必以頓然有省
為竒¶只要漸覺意味明白深長便是功效然亦不可存
此計較<md:KR4d0226_SBCK_043-2b>¶功效之心但循循不已自有至矣¶
　　　答陳明仲
<pb:KR4d0226_WYG_043-3b>
前書所論不求安飽惟在敏於事上著力此恐倒却文
意¶兼義亦不如此葢惟無求飽求安之心乃能敏於事
耳謹¶於言亦不專為恥躬之不逮大凡言語皆當謹也
愚見如¶此未知是否¶
　　　答陳明仲¶
喻及論語諸說以此久不修報然觀大槩貪慕高逺說
得¶過當處多却不是言下正意如首章論恥躬不逮便
說古¶人誠貫天地行通神明今人作偽行詐欺世盜名
<pb:KR4d0226_WYG_043-4a>
都未合¶說到此且熟味古者言之不出恥躬之不逮也
緊要用¶處是如何不必說向前去如此久之意味自别
且如尹和<md:KR4d0226_SBCK_043-3a>¶靖講說便都無此簡約精微極好涵泳也推
此一章餘¶皆可見¶
　　　答陳明仲¶
程集荷借及畧看一二處止是長沙初開本如易傳序
沿¶流作泝流祭文姪作猶子之類皆胡家以意改者後
來多¶所改正可從子飛求之殊勝此本也
<pb:KR4d0226_WYG_043-4b>
　　　答陳明仲¶
累承示經說比舊益明白矣然猶有推求太廣處反失
本¶意今不暇一一具禀異時面見當得一一指陳以求
可否¶大抵讀書當擇先儒舊說之當於理者反復玩味
朝夕涵¶泳便與本經正言之意通貫浹洽於胸中然後
有益不必¶段段立說徒為觀美而實未必深有得於心
也講學正要<md:KR4d0226_SBCK_043-3b>¶反復研窮方見義理歸宿處不可只畧說
過便休也
<pb:KR4d0226_WYG_043-5a>
　　　答陳明仲¶
向辱書喻有意於程氏之學甚善甚善然向間留意空
門¶甚切不知何故乃復舎彼而將求之於此豈亦知前
之失¶而然耶抑以為彼此初不相妨旣釋而不害其為
儒也二¶者必有一矣由前之說則程氏教人以論孟大
學中庸為¶本須於此數書熟讀詳味有㑹心處方自見
得如其未然¶讀之不厭熟講之不厭煩非如釋氏指理
為障而兀然坐¶守無義之語以俟其僥倖而一得也此
<pb:KR4d0226_WYG_043-5b>
數書程氏與其門¶人高弟為說甚詳試訪求之自首至
尾循守加功須如小¶兒授書節節而進乃佳不可匆匆
繙閱無補於事又不可¶雜以他說徒亂宗㫖也(如蘇氏/之類)
若曰彼此不相妨儒釋可<md:KR4d0226_SBCK_043-4a>¶以並進則非淺陋所敢聞也¶
　　　答陳明仲¶
示喻讀書遺忘此士友之通患無藥可醫只有少讀深
思¶令其意味浹洽當稍見功耳讀易亦佳但經書難讀
而此¶書為尤難葢未開巻時已有一重象數大槩工夫
<pb:KR4d0226_WYG_043-6a>
開卷之¶後經文本意又多被先儒硬說殺了令人看得
意思局促¶不見本來開物成務活法廷老所傳鄙說正
為欲救此弊¶但當時草草抄出未成文字耳然試畧考
之亦粗見¶門户梗槪若有他說則非吾之所敢聞也¶
　　　答陳明仲¶
丞事如過割一條亦是民間休戚所係頃在同安見官
户¶富家吏人市户典買田業不肻受業操有餘之勢力
以坐<md:KR4d0226_SBCK_043-4b>¶困破賣家計狼狽之人殊使人扼腕每縣中有送
<pb:KR4d0226_WYG_043-6b>
來整理¶者必了於一日之中葢不如此則村民有宿食
廢業之患¶而市人富家得以持久困之使不敢伸理此
最弊之大者¶嘗見友人陳元&KR1172;說昔年趨事吏部許公
於邵陽許公自¶言吾作縣有八字法請問之則曰開收
人丁推割産稅而¶已此可謂知為政之本者願高明志
之明道行狀及門人¶叙述中所論政事叙指無事亦宜
熟看殊開發人意思也¶所詢䘮禮别紙具禀顧亦考未
精又適此數時擾擾不及¶致思恐未必是更可轉詢知
<pb:KR4d0226_WYG_043-7a>
禮之士庶不悞耳¶
　　　别紙¶
　靈席居中堂¶
家無二主似合少近西為宜<md:KR4d0226_SBCK_043-5a>¶　朔祭子為主¶
按䘮禮凡䘮父在父為主則父在子無主䘮之禮也又
曰¶父沒兄弟同居各主其䘮注云各為妻子之䘮為主
也則¶是凡妻之䘮夫自為主也今以子為䘮主似未安
<pb:KR4d0226_WYG_043-7b>
　先遣柩歸而奉魂帛終䘮埋帛立主(時在/官所)¶
此於古無初旣不能盡從古制即且如此亦可然終不
是¶也¶
　奉祀者題其子¶
此亦未安且不須題奉祀之名亦得¶
　廟别三世别設一世於其下¶
禮卒哭而祔於祖姑三年而後入廟今旣未葬則三虞
卒¶哭之制無所施不若終䘮立主而祔祔畢而家廟旁
<pb:KR4d0226_WYG_043-8a>
設小<md:KR4d0226_SBCK_043-5b>¶位以奉其主不可於廟中别設位也愚見如此未
知是否¶告更以温公書儀及高氏送終禮參考之當有
定論也¶
　　　答陳明仲¶
喻及䘮禮踰朞主祭之疑此未有可考但司馬氏大小
祥¶祭已除服者皆與祭則主祭者雖已除服亦何害於
主祭¶乎但不可純用吉服須畧如弔服或忌日之服可
也更告¶博詢深於禮者議之
<pb:KR4d0226_WYG_043-8b>
　　　答陳明仲¶
祭禮比得書亦及此數條各已隨事釐正如配祭只用
元¶妃繼室則為别廟或有庶母又為别廟或妻先亡又
為别¶廟弟先亡無後亦為别廟與伯叔祖父兄之無後
者凡五¶等須各以一室為之不可雜也冬至已有始祖
之祭是月<md:KR4d0226_SBCK_043-6a>¶又是仲月自當時祭故不更别祭其他俗節
則已有各依¶鄉俗之文自不妨隨俗増損但元旦則在
官者有朝謁之¶禮恐不得専精於祭事熹鄉里却止於
<pb:KR4d0226_WYG_043-9a>
除夕前三四日行¶事此亦更在斟酌也忌日服制王彦
輔麈史載富鄭公用¶垂脚黲紗襆頭黲布衫脂皮帶如
今人&KR0941;服之制此亦未¶得汪丈報不知以為如何也¶
　　　答陳明仲¶
䘮服前書已具去昨日又畧為元伯道一二恐古制未
明¶或且只用四脚襴衫之制亦可但虞祭後方可釋服
然後¶奉主歸廟耳自啓殯至虞其間吉禮權停可也次
日恐亦¶未宜遽講賀禮恐令嗣有未安尊兄以禮意喻
<pb:KR4d0226_WYG_043-9b>
之則無疑¶矣此最禮之大節精意所在衣裳制度抑其
次耳<md:KR4d0226_SBCK_043-6b>¶　　　答陳明仲¶
苟欲聞過但當一一容受不當復計其虚實則事無大
小¶人皆樂告而無隠情矣若切切計較必與辨爭恐非
告以¶有過則喜之意也¶
　　　答陳明仲¶
不逺遊與三年無改各是一章文義自不相蒙或欲牽
<pb:KR4d0226_WYG_043-10a>
合¶彊為一說非聖人本意也竊謂夫子此言只是發明
孝子¶之心耳葢父之所行雖或有所當改然苟未至於
不可一¶朝居則為之子者未忍遽革而有待於三年亦
可見其不¶忍死其親之心矣此心是本但能存得此心
則父之道或¶終身不可改或終日不可行皆隨其事之
輕重而處之不¶失其宜矣聖人特指此心以示人所謂
貫徹上下之言而<md:KR4d0226_SBCK_043-7a>¶豈曰姑以是為中制也哉若如所喻
章句文義固已不通¶而其間又極有害義理處夫謂三
<pb:KR4d0226_WYG_043-10b>
年而免於父母之懐者¶責宰予耳父母之愛其子而子
之愛其親皆出於自然而¶無窮豈計嵗月而論施報之
為哉若所謂中乃天理人倫¶之極致隨時而所在不同
以禹稷顔子之事觀之則可見¶矣今曰姑以中制言之
則是欲於半上落下之間指為一¶定之中以同流俗合
汙世而已豈聖人之所謂中也哉¶
　　　答陳明仲¶
為長府與季氏聚斂事相因與否不可知不必附㑹為
<pb:KR4d0226_WYG_043-11a>
說¶子路鼔瑟不和葢未能盡變其氣質所云未能上達
不已¶語不親切¶
屢空之空恐是空乏屢至空乏而處之能安此顔子所
以<md:KR4d0226_SBCK_043-7b>¶庶幾於道也下文以子貢貨殖為對文意尤分明若
以空¶為心空而屢空猶頻復則顔子乃是易傳所謂復
善而不¶能固之人矣何以為顔子¶
子路非謂不學而可以為政但謂為學不必讀書耳上
古¶未有文字之時學者固無書可讀而中人以上固有
<pb:KR4d0226_WYG_043-11b>
不待¶讀書而自得者但自聖賢有作則道之載於經者
詳矣雖¶孔子之聖不能離是以為學也捨是不求而欲
以政學旣¶失之矣况又責之中材之人乎然子路使子
羔為宰本意¶未必及此但因夫子之言而託此以自解
耳故夫子以為¶佞而惡之¶
曾點見道無疑心不累事其胸次洒落有非言語所能
形¶容者故雖夫子有如或知爾之問而其所對亦未嘗
少出<md:KR4d0226_SBCK_043-8a>¶其位焉葢若將終身於此者而其語言氣象則固
<pb:KR4d0226_WYG_043-12a>
位天地¶育萬物之事也但其下學工夫實未至此故夫
子雖喟然¶與之而終以為狂也¶
克己之目不及思所論大槩得之然有未盡熹竊謂洪
範¶五事以思為主葢不可見而行乎四者之間也然操
存之¶漸必自其可見者而為之法則切近明白而易以
持守故¶五事之次思最在後而夫子於此亦徧舉四勿
而不及夫¶思焉葢欲學者循其可見易守之法以養其
不可見不可¶係之心也至於久而不懈則表裏如一而
<pb:KR4d0226_WYG_043-12b>
私意無所容矣¶程子四箴意正如此試熟玩之亦自可
見¶
學固以至聖為極習固是作聖之方然恐未須如此說
且¶當理㑹聖賢之所學者何事其習之也何術乃見入
徳之<md:KR4d0226_SBCK_043-8b>¶門所謂切問而近思也人不知而不愠和靖所謂
學在已¶知不知在人何愠之有者最為的當葢如此而
言乃見為¶己用心之約處若以容人為說竊恐為己之
心不切而又¶涉乎自廣狹人之病其去道益逺矣嘗見
<pb:KR4d0226_WYG_043-13a>
或人說此乃有¶容天之論此又欲大無窮而不知其陷
於狂妄者也¶
　　　答李伯諫(甲/申)¶
詳觀所論大抵以釋氏為主而於吾儒之說近於釋者
取¶之異於釋者在孔孟則多方遷就以曲求其合在伊
洛則¶無所忌憚而直斥其非夫直斥其非者固未識其
旨而然¶所取所合亦竊取其似是而非者耳故語意之
間不免走¶作不得於言而求諸心則從初讀孔孟伊洛
<pb:KR4d0226_WYG_043-13b>
文字止是資¶舉業(此來書/之語)固無縁得其指歸所以敢謂
聖學止於如此<md:KR4d0226_SBCK_043-9a>¶至於後來學佛乃是怕生死(此亦來書/中之語)
而力究之故陷溺¶深從始至末皆是利心所謂差之毫
釐者其在兹乎然敢¶詆伊洛而不敢非孔孟者直以舉
世尊之而吾又身為儒¶者故不敢耳豈真知孔孟之可
信而信之哉是猶不敢顯¶然背畔而毁冠裂冕拔本塞
源之心已竊發矣學者豈可¶使有此心萌於胸中哉¶
來書云於程氏雖未能望其堂奥而已窺其藩籬矣熹
<pb:KR4d0226_WYG_043-14a>
竊¶謂聖人道在六經若日星之明程氏之說見於其書
者亦¶詳矣然若只將印行冊子從頭掲過畧曉文義便
為得之¶則當時門人弟子亦非全然鈍根無轉智之人
豈不能如¶此領㑹而孔門弟子之從其師厄窮飢餓終
其身而不敢¶去程氏之門已仕者忘爵禄未仕者忘飢
寒(此游察/院語)此亦<md:KR4d0226_SBCK_043-9b>¶必有謂矣試將聖學做禪様看日有孜
孜竭才而進竊恐¶更有事在然後程氏藩籬可得而議
也
<pb:KR4d0226_WYG_043-14b>
來書謂聖門以仁為要而釋氏亦言正覺亦號能仁又
引¶程氏之說為證熹竊謂程氏之說以釋氏窮幽極微
之論¶觀之似未肻以為極至之論但老兄與儒者辨不
得不借¶其言為重耳然儒者言仁之體則然至語其用
則毫釐必¶察故曰仁之實事親是也又曰孝弟也者其
為仁之本與¶此體用所以一源而顯微所以無間也釋
氏之云正覺能¶仁者其論則高矣美矣然其本果安在
乎
<pb:KR4d0226_WYG_043-15a>
來書引天下歸仁以證滅度衆生之說熹竊謂恐相似
而¶不同伊川先生曰克己復禮則事事皆仁故曰天下
歸仁¶試用此意思之毫髮不可差差則入於異學矣<md:KR4d0226_SBCK_043-10a>¶來書云夫子語仁以克己為要佛氏論性以無心為宗
而¶以龜山心不可無之說為非熹謂所謂己者對物之
稱乃¶是私認為己而就此起計較生愛欲故當克之克
之而自¶復於禮則仁矣心乃本有之物虚明純一貫徹
感通所以¶盡性體道皆由於此今以為妄而欲去之又
<pb:KR4d0226_WYG_043-15b>
自知其不可¶而曰有真心存焉(此亦來/書之語)則又是有心矣
如此則無心之¶說何必全是而不言無心之說何必全
非乎若以無心為¶是則克己乃是有心無心何以克己
若以克己為是則請¶從事於斯而足矣又何必克己於
此而無心於彼為此二¶本而枝其辭也¶
來書云輪囘因果之說造妖揑怪以誑愚惑衆故逹磨
亦¶排斥之熹竊謂輪囘因果之說乃佛說也今以佛為
聖人<md:KR4d0226_SBCK_043-10b>¶而斥其言至於如此則老兄非特叛孔子又&KR0618;佛
<pb:KR4d0226_WYG_043-16a>
矣豈非¶知其說之有所窮也而為是遁辭以自解免哉
抑亦不得¶已於儒者而姑為此計以緩其攻也嗚呼吾
未見聖人立¶說以誑愚惑衆而聖人之徒倒戈以伐其
師也孰謂本末¶殊歸首尾衡決如是而尚可以為道乎¶
來書云韓退之排佛而敬大顛則亦未能排真佛也熹
謂¶退之稱大顛頗聰明識道理能外形骸以理自勝不
為事¶物侵亂而已其與原道所稱以之為己則順而祥
以之為¶人則愛而公以之為天下國家則無所處而不
<pb:KR4d0226_WYG_043-16b>
當者果如¶何邪¶
來書云形有死生真性常在熹謂性無偽冒不必言真
未¶嘗不在何必言在葢所謂性即天地所以生物之理
所謂<md:KR4d0226_SBCK_043-11a>¶維天之命於穆不已大哉乾元萬物資始者也曷
常不在¶而豈有我之所能私乎釋氏所云真性不知其
與此同乎¶否也同乎此則古人盡心以知性知天其學
固有所為非¶欲其死而常在也苟異乎此而欲空妄心
見真性惟恐其¶死而失之非自私自利而何是猶所謂
<pb:KR4d0226_WYG_043-17a>
亷賈五之不可不¶謂之貨殖也伊川之論未易遽非亦
未易遽曉他日於儒¶學見得一箇規模乃知其不我欺
耳¶
來書謂伊川先生所云内外不備者為不然葢無有能
直¶内而不能方外者此論甚當據此正是熹所疑處若
使釋¶氏果能敬以直内則便能義以方外便須有父子
有君臣¶三綱五常闕一不可今曰能直内矣而其所以
方外者果¶安在乎又豈數者之外别有所謂義乎以此
<pb:KR4d0226_WYG_043-17b>
而觀伊川之<md:KR4d0226_SBCK_043-11b>¶語可謂失之恕矣然其意不然特老兄未
之察耳所謂有¶直内者亦謂其有心地一段工夫耳但
其用功却有不同¶處故其發有差他却全不管著此所
以無方外之一節也¶固是有根株則必有枝葉然五穀
之根株則生五穀之枝¶葉華實而可食稊稗之根株則
生稊稗之枝葉華實而不¶可食此則不同耳參术以根
株而愈疾鉤吻以根株而殺¶人其所以殺人者豈在根
株之外而致其毒哉(來書云不能於根株/¶之外别致其巧也)故明道先生
<pb:KR4d0226_WYG_043-18a>
又云釋氏惟務上達而無下學然¶則其上達處豈有是
也元不相連屬但有間斷非道也此¶可以見内外不備
之意矣然來書之云却是從儒向佛故¶猶藉先生之言
以為重若真胡種族則亦不肻招認此語¶矣如何如何<md:KR4d0226_SBCK_043-12a>¶來書云以理為障者特欲去其私意小智熹謂認私意
小¶智作理字正是不識理字來書又謂上蔡云佛氏不
肻就¶理者為非熹謂若不識理字則此亦未易以口舌
爭也他¶日解此乃知所言之可笑耳
<pb:KR4d0226_WYG_043-18b>
來書云儒佛見處旣無二理其設教何異也葢儒教本
人¶事釋教本死生本人事故緩於見性本死生故急於
見性¶熹謂旣謂之本則此上無復有物矣今旣二本不
知所同¶者何事而所謂儒本人事緩見性者亦殊無理
三聖作易¶首曰乾元亨利貞子思作中庸首曰天命之
謂性孔子言¶性與天道而孟子道性善此為本於人事
乎本於天道乎¶緩於性乎急於性乎(然著急字/亦不得)俗儒正
坐不知天理之大¶故為異說所迷反謂聖學知人事而
<pb:KR4d0226_WYG_043-19a>
不知死生豈不誤哉<md:KR4d0226_SBCK_043-12b>¶聖賢教人盡心以知性躬行以盡
性終始本末自有次第¶一皆本諸天理緩也緩不得急
也急不得直是盡性至命¶方是極則非如見性之說一
見之而遂已也上蔡云釋氏¶之論性猶儒者之論心釋
氏之論心猶儒者之論意此語¶剖析極精試思之如何¶
來書云子貢之明達性與天道猶不與聞熹竊謂此正
癡¶人前說夢之過也來書又謂釋氏本死生悟者須徹
底悟¶去故祖師以來由此得道者多熹謂徹底悟去之
<pb:KR4d0226_WYG_043-19b>
人不知¶本末内外是一是二二則道有二致一則死生
人事一以¶貫之無所不了不知傳燈録中許多祖師幾
人做得堯舜¶禹稷幾人做得文武周孔須有徵驗處¶
來書云特聖人以中道自任不欲學者躐等熹謂此正
是<md:KR4d0226_SBCK_043-13a>¶王氏高明處已中庸處人之說龜山嘗力詆之矣須
知所¶謂不欲學者躐等者乃是天理本然非是聖人安
排教如¶此譬諸草木區以别矣且如一莖小樹不道他
無草木之¶性然其長須有漸是亦性也所謂便欲當人
<pb:KR4d0226_WYG_043-20a>
立地成佛者¶正如將小樹來噴一口水便要他立地干
雲蔽日豈有是¶理(便欲當人立地成/佛亦是來書中語)設使有此幻術亦
不可謂之循理此¶亦見自私自利之規模處¶
來書云引大易生死之說程氏語默日月洪爐之論熹
按¶此四者之說初無二致來書許其三排其一不知何
所折¶衷而云然然則所許三說恐未得其本意也愚意
以為不¶必更於此理㑹且當按聖門下學工夫求之久
自上達所¶謂未知生焉知死也<md:KR4d0226_SBCK_043-13b>¶
<pb:KR4d0226_WYG_043-20b>
來書云聖人體易至於窮神知化未之或知之妙熹疑
此¶語脉中有病又云生死之際必不如是之任滅也熹
謂任¶滅二字亦是釋氏言之聖人於死生固非任滅亦
初不見¶任滅之病(更以前/段㕘之)¶
來書云曹參楊億不學儒不害為偉人熹前言已奉答
矣¶而細思之則老兄固云夫子之道乃萬世仁義禮樂
之主¶今乃有不學儒而自知道者則夫子何足為萬世
仁義禮¶樂之主也且仁義禮樂果何物乎又曹參楊億
<pb:KR4d0226_WYG_043-21a>
二人相擬¶正自不倫曹參在漢初功臣中人品儘麤踈
後來却能如¶此避正堂舍葢公治齊相漢與民休息亦
非常人做得其¶所見似亦儘高所可惜者未聞聖人之
道而止於是耳楊¶億工於纎麗浮巧之文已非知道者
所為然資禀清介立<md:KR4d0226_SBCK_043-14a>¶朝獻替畧有可觀而釋子特以為
知道者以其有八角磨¶盤之句耳然旣謂之知釋子之
道則於死生之際宜亦有¶過人者而方丁謂之逐萊公
也以他事召億至中書億乃¶恐懼至於便液俱下面無
<pb:KR4d0226_WYG_043-21b>
人色當此時也八角磨盤果安¶在哉(事見蘇黄門龍川/别志第一巻之末)
(蘇公非詆佛者/其言當不誣矣)然則此二人者雖¶皆未得為知道然億
非參之倫也子比而同之過矣葢老¶氏之學淺於佛而
其失亦淺正如申韓之學淺於楊墨而¶其害亦淺因論
二人謾及之亦不可不知也¶
來書云鹽官講義急於學者見道便欲人立地成佛熹
於¶前段已論之矣然其失亦不専在此自是所見過中
無著¶實處氣象之間葢亦可見
<pb:KR4d0226_WYG_043-22a>
來書所謂發明西洛諸公所未言者即其過處也嘗聞
之<md:KR4d0226_SBCK_043-14b>¶師曰二蘇聰明過人所說語孟儘有好處葢天地間
道理¶不過如此有時便見得到皆聰明之發也但見到
處却有¶病若欲窮理不可不論也見到處却有病此語
極有味試¶一思之不可以為平常而忽之也¶
　　　答李伯諫¶
承喻及從事心性之本以求變化氣質之功之說此意
甚¶善然愚意此理初無内外本末之間凡日用間涵泳
<pb:KR4d0226_WYG_043-22b>
本源¶酬酢事變以至講說辨論考究尋繹一動一静無
非存心¶養性變化氣質之實事學者之病在於為人而
不為已故¶見得其間一種稍向外者皆為外事若實有
為己之心但¶於此顯然處嚴立規程力加持守日就月
將不令退轉則¶便是孟子所謂深造以道者葢其所謂
深者乃功夫積累<md:KR4d0226_SBCK_043-15a>¶之深而所謂道者則不外乎日用顯
然之事也及其真積¶力久内外如一則心性之妙無不
存而氣質之偏無不化¶矣所謂自得之而居安資深也
<pb:KR4d0226_WYG_043-23a>
豈離外而内惡淺而深舍¶學問思辨力行之實而别有
從事心性之妙也哉至於易¶之為書因隂陽之變以形
事物之理大小精粗無所不備¶尤不可以是内非外厭
動求静之心讀之鄙意如此故於¶來喻多所未安竊恐
向來學佛病根有未除者故敢以告¶然恐亦未必盡當
於理惟高明擇之¶
　　　答李伯諫¶
誨諭勤勤深荷不鄙然人之為學各有所見豈能必於
<pb:KR4d0226_WYG_043-23b>
盡¶同亦各信其所信而勉焉耳今高明所造日深日逺
而愚¶蒙底滯不能變其初心竊意必無可達之理來書
乃欲曲<md:KR4d0226_SBCK_043-15b>¶加鐫誨期之異日雖荷眷舊之私然恐亦徒為
競辨而無¶補於進修之實也謹此少謝厚意之辱伏幸
裁照¶
　　　答吳公濟¶
來書云儒釋之道本同末異熹謂本同則末必不異末
異¶則本必不同正如一木是一種之根無縁却生兩種
<pb:KR4d0226_WYG_043-24a>
之實¶來書云夫子専言人事生理而佛氏則兼人鬼生
死而言¶之熹按伯諫書中亦有此意已於答伯諫書中
論之矣他¶日取觀可見鄙意抑又有說焉不知生死人
鬼為一乎為¶二乎若以為一則専言人事生理者其於
死與鬼神固已¶兼之矣不待兼之而後兼也若須别作
一頭項窮究曉㑹¶則是始終幽明却有間隔似此見處
竊恐未安¶
來書云夫子罕言之者正謂民不可使知恐聞之而生
<pb:KR4d0226_WYG_043-24b>
惑<md:KR4d0226_SBCK_043-16a>¶熹謂聖人於死生鬼神雖不切切言之然於六經之
言格¶物誠意之方天道性命之說以至文為制度之間
名器事¶物之小莫非示人以始終幽明之理葢已無所
不備若於¶此講究分明而心得之則仰觀俯察洞然其
無所疑矣豈¶聞之而反有所惑邪但人自不學故聖人
不能使之必知¶耳非有所秘而不言也今乃反謂聖人
秘而不言宜其惑¶於異說而不知所止也¶
來書云賢士大夫因佛學見性然後知夫子果有不傳
<pb:KR4d0226_WYG_043-25a>
之¶妙論語之書非口耳可傳授熹謂論語固非口耳所
可傳¶授然其間自有下工夫處不待學佛而後知也學
佛而後¶知則所謂論語者乃佛氏之論語而非孔氏之
論語矣(正如¶用琵琶&KR0793;箏方響觱栗奏/雅樂節拍雖同而音韻乖矣)<md:KR4d0226_SBCK_043-16b>¶來書云因語孟見理然後知佛氏事理俱無礙之說熹
按¶上文言因佛學見性此言因語孟見理理與性同乎
異乎¶幸剖析言之以曉未悟但恐真見語孟所言之理
則釋氏¶事理無礙之間所礙多矣
<pb:KR4d0226_WYG_043-25b>
來書云幽明之故死生之說晝夜之道初無二理明之
於¶幽生之於死猶晝之於夜也鬼神之情狀見乎幽者
為不¶可誣則輪囘因果之說有不可非者謂上智不在
此域可¶也謂必無是理不可也熹竊謂幽明死生晝夜
固無二理¶然須是明於大本而究其所自來然後知其
實無二也不¶然則所謂無二者恐不免於彌縫牽合而
反為有二矣鬼¶神者造化之跡(伊川/語)乃二氣之良能也
(横渠/語)不但見乎幽¶而己以為専見乎幽似此未識鬼神
<pb:KR4d0226_WYG_043-26a>
之為何物所以溺於<md:KR4d0226_SBCK_043-17a>¶輪囘因果之說也(幽則有鬼神者/對禮樂而言之)
大抵未嘗熟究聖人六¶經之旨而遽欲以所得於外學
者籠罩臆度言之此所以¶多言而愈不合也至又謂不
可謂無此理特上智不在此¶域此尤害理葢不知此理
是合有邪合無邪以為不可謂¶必無是理則是合有也
合有則盈天地之間皆是此理無¶空闕處而上智之人
獨不與焉不知又向甚處安身立命¶若是合無則凡此
所謂不可無之理乃衆生之妄見而非¶真諦也此其與
<pb:KR4d0226_WYG_043-26b>
聖人之心大相逺矣而曰聖人無兩心吾¶不信也¶
　　　答趙佐卿¶
所示易說足見玩意之深不勝歎服此經舊亦嘗伏讀
然¶每病其未有入處乃承見喻使反復其論葢久不知
其所<md:KR4d0226_SBCK_043-17b>¶以對也顧厚意不可以終辭姑以已意畧疏其後
未知當¶否惟高明裁之復有以誨警之則幸甚大扺聖
經惟論孟¶文詞平易而切於日用讀之疑少而益多若
易春秋則尤¶為隠奥而難知者是以平日畏之而不敢
<pb:KR4d0226_WYG_043-27a>
輕讀也¶
　　　答曹晉叔¶
近仁之說來喻固未安擇之說亦有病竊原聖人之意
非¶是教人於此體仁乃是言如此之人於求仁為近耳
雖有¶此質正須實下求仁功夫乃可實見近處未能如
此即須¶矯揉到此地位然後於仁為近可下功夫若只
守却剛毅¶木訥四字要想象思量出仁體來則恐無是
理也
<pb:KR4d0226_WYG_043-27b>
　　　答林擇之(用/中)¶
熹以崇安水災被諸司檄來與縣官議賑恤事因為之
遍<md:KR4d0226_SBCK_043-18a>¶走山谷間十日而後返大率今時肉食者漠然無意
於民¶直是難與圖事不知此箇端緒何故汨沒得如此
不見頭¶影因知若此學不明天下事決無可為之理王
丞文字足¶罷去因力薦何叔京攝其事若得此人來將
來檢放一段¶事須有條理但只恐才不足然終是勝今
日諸公耳此水¶所及不甚廣但發源處皆是高山裂石
<pb:KR4d0226_WYG_043-28a>
涌水川原田畝無¶復東西皆為巨石之積死傷幾百人
行村落間視其漂蕩¶之路聽其寃號之聲殆不復能為
懐
所寄李先之記¶文體面甚佳趣向甚正但緊切處殊不
端的只云此為仁¶此為義却何如便由此而用之且若
真知仁義之實則又¶不可云以誠而意以正而心此類
非一大抵此是尤緊切¶處只如此他可勿論也恐更有
可措處因來更論之以起<md:KR4d0226_SBCK_043-18b>¶惰氣也
<pb:KR4d0226_WYG_043-28b>
　　　答林擇之¶
熹奉養粗安舊學不敢廢得擴之朝夕議論相助為多
幸¶甚敬夫得書竟主觀過之說因復細思此說大害事
復以¶書扣之擴之録得藁子奉呈不知擇之以為如何
也伯逢¶來問造端夫婦之說偶亦嘗思之前此說得汎
濫不縝宻¶今答之如此擴之亦已録去矣近見古人下
工夫處極是¶精宻日用之間不敢不勉庶幾他時相見
或有尺寸之進¶耳敬夫又有書理㑹祭儀以墓祭節祠
<pb:KR4d0226_WYG_043-29a>
為不可然二先生¶皆言墓祭不害義理又節物所尚古
人未有故止於時祭¶今人時節隨俗燕飲各以其物祖
考生存之日葢嘗用之¶今子孫不廢此而能恝然於祖
宗乎此恐太泥古不盡如<md:KR4d0226_SBCK_043-19a>¶事存之意方欲相與反復庶
歸至當但舊儀亦甚草草近¶再修削頗可觀一嵗只七
祭為正祭自元日以下皆用告¶朔之禮以薦節物於隆
殺之際似勝舊儀便遽未及寫去¶
　　　答林擇之
<pb:KR4d0226_WYG_043-29b>
熹侍㫄如昨祠官再請若更不得請當如所戒近事則
無¶可說觀左史之除可見綱紀之紊但如諸公若不相
捨不¶得不一行又聞亦有招致南軒之意果爾猶或庶
幾但恐¶終不能用爾所欲言甚衆逺書不欲多談可默
㑹也元履¶竟為揆路所逐雖其多言未必一一中節亦
坐謄藁四出¶之故然其為吾君謀也則忠士大夫以言
見逐非國家美¶事亦使幽隠之賢難自進耳近得南軒
書諸說皆相然諾¶但先察識後涵養之論執之尚堅未
<pb:KR4d0226_WYG_043-30a>
發已發條理亦未甚<md:KR4d0226_SBCK_043-19b>¶明葢乍易舊說猶待就所安耳敬
以直内為初學之急務¶誠如所諭亦已報南軒云擇之
於此無異論矣此事綂體¶操存不作兩段日用間便覺
得力嘗騐之否康節云若非¶前聖開蒙吝幾作人間小
丈夫誠哉是言近讀易傳見得¶隂陽剛柔一箇道理儘
有商量未易以書見也兩段之疑¶動静之說甚佳赤子
之心前書已嘗言之(謂言其體則無賢愚少長之别¶今/日赤子之心已是指其用而言之)
前此似亦未理㑹到此試為思之如何¶來諭謂其言非
<pb:KR4d0226_WYG_043-30b>
寂然不動與未發不同為將動静做不好¶說似初無此
意但言不専此而言則兼已發感通之用在¶其中耳今
者只如前書推明程子之意則亦不須如此分¶别費力
矣¶
　　　答林擇之<md:KR4d0226_SBCK_043-20a>¶此有李伯諫往時溺於禪學近忽微知其非昨來此留
數¶日蔡季通亦來㑹劇論不置遂肻捨去舊習此亦殊
不易¶葢其人資禀本佳誠心欲為為已之學雖一邊陷
<pb:KR4d0226_WYG_043-31a>
溺而每¶事講究求合義理以故稍悟天命之性非虚空
之物然初¶猶戀著舊見謂不相妨今則已脫然矣可尚
可尚仲尼焉¶學體物而不可遺春王正月(胡傳之/說如何)谷神
不死此數義近¶皆來問者幸各以數語明之遺書論天
地之中數段亦告¶為求其旨見喻更以周禮唐天文志
系之為佳¶
　　　答林擇之¶
昨得晉叔書說剛毅木訥近仁示擇之嘗告以仁者人
<pb:KR4d0226_WYG_043-31b>
所¶以肖天地之機要須就發見處看得通神自然識得
細看¶此說似非所以曉人乃所以惑人晉叔縁此說得
來轉沒<md:KR4d0226_SBCK_043-20b>¶交涉不免就其說答之似稍平穏今謾録去不
知還更有¶病否孔門求仁工夫似只是如此著實說未
有後來許多¶𤣥妙也通神之語恐亦有病况不務涵養
本根而直看發¶處尤所未安仁者人所以肖天地之機
要此句極好然却¶只是一句好說話正如世俗所謂卦
影者未知仁者定理¶㑹不得知仁者又不消得如此說
<pb:KR4d0226_WYG_043-32a>
與它要之聖賢言仁自¶不如此觀論語孟子可見矣如
何如何¶
　　　答林擇之¶
所答二公問甚精當熹亦嘗答之只說得大槩不能如
此¶之宻然勸深父且看語孟大學其意亦如所示也仲
弓一¶段太迫切觀渠氣質與識致所及似禁不得如此
鉗鎚也¶晉叔亦是自悠悠諸公覺得且如此何丞近得
書亦未有<md:KR4d0226_SBCK_043-21a>¶進處餘則不聞問也季通兩日儘得講論亦
<pb:KR4d0226_WYG_043-32b>
欲附書未暇¶渠終是未専一若降伏得此病痛下方有
可用力處已深¶告之未知如何終日憒憒自救不了更
添得此累思與吾¶擇之相聚觀感警益之助何可得邪
瞻仰非虚言也昨日¶書中論未發者看得如何兩日思
之疑舊來所說於心性¶之實未有差而未發已發字頓
放得未甚穏當疑未發只¶是思慮事物之未接時於此
便可見性之體段故可謂之¶中而不可謂之性也發而
中節是思慮事物已交之際皆¶得其理故可謂之和而
<pb:KR4d0226_WYG_043-33a>
不可謂之心心則通貫乎已發未¶發之間乃大易生生
流行一動一静之全體也(云云/)舊疑¶遺書所記不審今
以此勘之無一不合信乎天下之書未¶可輕讀聖賢指
趣未易明道體精微未易究也<md:KR4d0226_SBCK_043-21b>¶　　　答林擇之¶
太山為高矣然太山頂上已不屬太山此喻道體之無
窮¶而事業雖大終有限量爾故下文云云意可見也又
旣得¶後須放開此亦非謂須要放開但謂旣有所得自
<pb:KR4d0226_WYG_043-33b>
然意思¶廣大規模開廓(須字如/用必字)若未能如此便是未有
所得只是¶守爾葢以放開與否為得與未得之驗若謂
有意須放教¶開則大害事矣上蔡論周恭叔放開忒早
此語亦有病也¶鳶飛魚躍察見天理正與中庸本文察
字異指便入堯舜¶氣象亦只是見得天理自然不煩思
勉處爾若實欲到此¶地位更有多少功夫而可易其言
耶疑上蔡此語亦傷快¶也近來玩索漸見聖門進趣實
地但苦惰廢不能如人意¶爾<md:KR4d0226_SBCK_043-22a>¶
<pb:KR4d0226_WYG_043-34a>
　　　答林擇之¶
竹尺一枚煩以夏至日依古法立表以測其日中之景
細¶度其長短示及孟說正欲煩訂正俟見面納向來數
書所¶講亦併俟面論但顯道記憶語中數段子細看皆
好只太¶山頂上已不屬太山此但論道體之無窮而事
業雖大終¶有限量耳故下文云云意可見矣欽夫春來
未得書聞嵗¶前屢對上意甚向之然十寒衆楚愛莫助
之未知竟何如¶耳鄭丈至誠樂善當時少比必能相親
<pb:KR4d0226_WYG_043-34b>
其徳器粹然從容¶厚重亦可佳也¶
　　　答林擇之¶
比因朋友講論深究近世學者之病只是合下欠却持
敬¶工夫所以事事滅裂其言敬者又只說能存此心自
然中<md:KR4d0226_SBCK_043-22b>¶理至於容貎詞氣往往全不加工設使真能如此
存得亦¶與釋老何異(上蔡說便/有此病了)又况心慮荒忽未必真
能存得耶¶程子言敬必以整齊嚴肅正衣冠尊瞻視為
先又言未有¶箕踞而心不慢者如此乃是至論而先聖
<pb:KR4d0226_WYG_043-35a>
說克已復禮尋¶常講說於禮字毎不快意必訓作理字
然後已今乃知其¶精微縝宻非常情所及耳近畧整頓
孟子說見得此老直¶是把得定但常放教到極險處方
與一斡轉斡轉後便見¶天理人欲直是判然非有命世
之才見道極分明不能如¶此然亦只此便是英氣害事
處便是才高無可依據處學¶者亦不可不知也¶
　　　答林擇之¶
熹哀苦之餘無他外誘日用之間痛自歛飭乃知敬字
<pb:KR4d0226_WYG_043-35b>
之<md:KR4d0226_SBCK_043-23a>¶功親切要妙乃如此而前日不知於此用力徒以口
耳浪¶費光隂人欲横流天理幾滅今而思之怛然震慄
葢不知¶所以措其躬也¶
　　　答林擇之¶
所論顔孟不同處極善極善正要見此曲折始無窒礙
耳¶比來想亦只如此用功熹近只就此處見得向來所
未見¶底意思乃知存久自明何待窮索之語是真實不
誑語今¶未能久已有此驗况真能久邪但當益加勉勵
<pb:KR4d0226_WYG_043-36a>
不敢少弛¶其勞耳拙齋和篇莊重和平讀之如見其人
煩為多致謝¶意莊子詩亦皆有味但可惜只玩心於此
耳竊恐論語孟¶程之書平易真實處更有滋味從前咬
嚼未破所以向此¶作活計然不敢僭易獻此說顧無以
謝其不鄙之意只煩<md:KR4d0226_SBCK_043-23b>¶擇之從容為達此懐也吕公家傳
深有警悟人處前輩涵¶養深厚乃如此但其論學殊有
病如云不主一門不私一¶說則博而雜矣如云直截勁
捷以造聖人則約而陋矣舉¶此二端可見其本末之皆
<pb:KR4d0226_WYG_043-36b>
病此所以流於異學而不自知¶其非邪而作此傳者又
自有不可曉處如云雖萬物之理¶本末一致而必欲有
為此類甚多不知是何等語又義例¶不明所載同時諸
人或名或字非褒非貶皆不可考至於¶蘇公則前字後
名尤無所據豈其學無綱領故文字亦象¶之而然邪最
後論佛學尤可駭歎程氏之門千言萬語只¶要見儒者
與釋氏不同處而吕公學於程氏意欲直造聖¶人盡其
平生之力乃反見得佛與聖人合豈不背戾之甚¶哉夫
<pb:KR4d0226_WYG_043-37a>
以其資質之粹美涵養之深厚如此疑若不叛於道<md:KR4d0226_SBCK_043-24a>¶而
窮理不精錯謬如此流傳於世使有志於道而未知所¶
擇者坐為所悞葢非特莠之亂苗紫之亂朱而已也奈
何¶奈何¶
　　　答林擇之¶
所論大抵皆得之然鄙意亦有未安處如滿腔子是惻
隠¶之心此是就人身上指出此理充塞處最為親切若
於此¶見得即萬物一體更無内外之别若見不得却去
<pb:KR4d0226_WYG_043-37b>
腔子外¶尋覔則莽莽蕩蕩愈無交涉矣陳經正云我見
天地萬物¶皆我之性不復知我身之為我矣伊川先生
曰他人食飽¶公無餒乎正是說破此病知言亦云釋氏
以虚空沙界為¶已身而不知其父母所生之身亦是說
此病也三代正朔¶以元祀十有二月考之則商人但以
建丑之月為嵗首而<md:KR4d0226_SBCK_043-24b>¶不改月號(時亦必/不改也)以孟子七八月
十一月十二月之說考¶之則周人以建子之月為正月
而不改時(改月者後王之彌文不改時者¶天時/不可改故祭祀田獵猶以夏時為正)以書一
<pb:KR4d0226_WYG_043-38a>
月戊午厥四月哉生明之類¶考之則古史例不書時以
程子假天時以立義之云考之¶則是夫子作春秋時特
加此四字以繫年見行夏時之意¶若如胡傳之說則是
周亦未嘗改月而孔子特以夏正建¶寅之月為嵗首月
下所書之事却是周正建子月事自是¶之後月與事常
相差兩月恐聖人制作之意不如是之紛¶更煩擾其所
制作亦不如是之錯亂無章也愚見如此而¶考之劉質
夫說亦云先書春王正月而後書二百四十二¶年之事
<pb:KR4d0226_WYG_043-38b>
皆天理也似亦以春字為夫子所加(王字亦非/史䇿舊文)但¶魯史
本謂之春秋則又似元有此字而杜元凱左傳後序<md:KR4d0226_SBCK_043-25a>¶載
汲冡竹書乃晉國之史却以夏正建寅之月為嵗首則¶
又似胡氏之說為可據此間無竹書煩為見拙齋扣之
或¶有此書借録一兩年示及幸甚幸甚又漢書元年冬
十月¶注家以為武帝改用夏時之後史官追正其事亦
未知是¶否此亦更煩子細詢考也金聲或洪或殺清濁
萬殊玉聲¶清越和平首尾如一故樂之作也八音克諧
<pb:KR4d0226_WYG_043-39a>
雖若無所先¶後然奏之以金節之以玉其序亦有不可
紊者焉葢其奏¶之也所以極其變也其節之也所以成
其章也變者雖殊¶而所以成者未嘗不一成者雖一而
所歴之變洪纎清濁¶亦無所不具於至一之中聖人之
知精粗大小無所不周¶聖人之徳精粗大小無所不備
其始卒相成葢如此此金¶聲而玉振之所以譬夫孔子
之集大成而非三子之所得<md:KR4d0226_SBCK_043-25b>¶與也然即其全而論其偏
則纎而不能洪清而不能濁者¶是其金聲之不備也不
<pb:KR4d0226_WYG_043-39b>
能備乎金聲而遽以玉振之雖其¶所以振之者未嘗有
異然其所振一全一闕則其玉之為¶聲亦有所不能同
矣此與來喻大同小異更請詳之却以¶見告仲尼焉學
舊來說得太高詳味文意文武之道只指¶先王之禮樂
刑政教化文章而已故特言文武而又以未¶墜於地言
之若論道體則不容如此立言矣但向來貪說¶箇高底
意思將此一句都瞞過了李光祖雖亦曲為之說¶然費
氣力似不若四平放下意味深長也但聖人所以能¶無
<pb:KR4d0226_WYG_043-40a>
不學無不師而一以貫之便是有箇生而知之底本領¶
不然則便是近世博雜之學而非所以為孔子故子貢
之¶對雖若遜辭然其推尊之意亦不得而隠矣<md:KR4d0226_SBCK_043-26a>¶　　　答林擇之¶
遊山之計束裝借人行有日矣得伯恭書却欲此來遂
復¶中輟山水之興雖未能忘然杜門省事未必不佳也
潘丈¶之政為閩中第一其愛民好士近世誠少比恨未
識之耳¶端叔向見欽夫稱之恭叔昨在建寧得一見匆
<pb:KR4d0226_WYG_043-40b>
匆不能欵¶然知其惑於世俗高妙之虚談矣大抵好高
欲速學者之¶通患而為此說者立論高而用功省適有
以投其隙是以¶聞其說者欣然從之唯恐不及往往遺
棄事物脫畧章句¶而相與馳逐於虚曠㝠漠之中其實
學禪之不至者而自¶託於吾學以少避其名耳道學不
明變怪百出以欺世眩¶俗後生之有志者為所引取陷
於邪妄而不自知深可悼¶懼也擇之旣從其招致要當
有以開之使決然無惑於彼<md:KR4d0226_SBCK_043-26b>¶乃為不負其相向之意然
<pb:KR4d0226_WYG_043-41a>
擇之向來亦頗有好竒自是之¶弊今更當虚心下意向
平實處加潛玩浸灌之功不令小¶有自主張之意則自
益益人之功庶乎其兩進矣¶
　　　答林擇之¶
所示疑義已畧看端叔恭叔恵書極感其意但如此用
功¶鄙意不能無疑要須把此事來做一平常事看朴實
頭做¶將去乆之自然見效不必如此大驚小怪起模畫
様也且¶朋友相聚逐日相見晤語目擊為益已多何必
<pb:KR4d0226_WYG_043-41b>
如此忉忉¶動形紙筆然後為講學邪如此非惟勞攘無
益且是氣象¶不好其流風之弊將有不可勝言者可試
思之非小故也¶其間所論操存涵養苦要分别先後已
是無緊要而元禮¶忽然生出一句心有未嘗放者遂就
此上生出無限枝葉<md:KR4d0226_SBCK_043-27a>¶不知今苦苦理㑹得此一句有甚
緊切日用為已功夫處¶邪又如可欲之善向來說得亦
太高了故端叔所論雖失¶之而擇之亦未為得也擴之
云已子細報去此不復縷縷¶矣巻尾二段却好大抵說
<pb:KR4d0226_WYG_043-42a>
得是當自然放下穏帖無許多¶枝蔓杌隉處且如二公
所論可欲之善是欲向甚處安頓¶也¶
　　　答林擇之(用/中)¶
不仁者不可以久處約長處樂後說得之葢君子而不
仁¶者有矣夫未有小人而仁者也此皆所謂不仁者但
所失¶亦有淺深久速之差耳大抵聖人之言雖渾然無
所不包¶而學者却要見得中間曲折也¶
好仁者無以易其所好則尚自尚也惡不仁者不使加
<pb:KR4d0226_WYG_043-42b>
乎<md:KR4d0226_SBCK_043-27b>¶其身則加自加也若謂人不能加尚之恐未遽有此
意也¶兼我方惡不仁於此又安能必彼之不見加乎用
力於仁¶又是次一等人故曰葢有之矣若好仁惡不仁
之人則地¶位儘高直是難得禮記無欲而好仁無畏而
惡不仁者天¶下一人而已正是此意¶
曹交識致凡下又有挾貴求安之意故孟子拒之然所
以¶告之者亦極親切非終拒之也使其因此明辨力行
而自¶得之則知孟子之發已也深矣顧交必不能耳
<pb:KR4d0226_WYG_043-43a>
子思泄栁之事恐無空留行道之别但謂穆公之留子
思¶出於誠意今客之來非有王命耳¶
程子有言志壹氣壹専一之意若志専在淫僻豈不動
氣¶氣専在喜怒豈不動志當只依此說來喻此一段皆
好但<md:KR4d0226_SBCK_043-28a>¶此兩句正倒說却與本文下句不相應耳¶
按喪服傳出母之服朞但為父後者無服耳子思此事
不¶可曉兼汙隆之說亦似無交涉或記者之誤與¶
易簀事據曾子自言則非不知者葢因季孫之賜而用
<pb:KR4d0226_WYG_043-43b>
雖¶有所縁然終是未能無失但舉扶而易之當下便氷
消凍¶釋耳¶
文之不可無質猶質之不可無文若質而不文則虎豹
之¶鞟猶犬羊之鞟矣鞟須依舊說細看來喻却覺文義
不通¶天以誠命萬物萬物以誠順天此語固有病而所
改云天¶命萬物萬物奉天誠也亦枯槁費力若曰天之
命物也以¶其誠誠之在物也謂之天不知如何¶
　　　答林擇之<md:KR4d0226_SBCK_043-28b>¶
<pb:KR4d0226_WYG_043-44a>
誠之在物謂之天前書論之已詳來書所說依舊非本
意¶向為此語乃本物與無妄之意言天命散在萬物而
各為¶其物之天耳意雖如此然窮窘迫切自覺殊非佳
語也¶
觀過知仁只依伊川說更以和靖說足之聖人本意似
不¶過如此記曰仁者之過易辭也語曰苟志於仁矣無
惡也¶如此推之亦可見矣¶
子張所問子文文子只說得事不見其心所以處此者
<pb:KR4d0226_WYG_043-44b>
的¶實如何所以見他仁與不仁未得伊川云若無喜愠
何以¶知其非仁乎如此理㑹方見得聖門所說仁字直
是親切¶若如五峰之說却說出去得更逺了與仁字親
切處轉無¶交涉矣(知言中說仁/字多類此)¶切脉觀雞之說固佳然
方切脉觀雞之際便有許多曲折<md:KR4d0226_SBCK_043-29a>¶則一心二用自相妨
奪非唯仁不可見而脉之浮沉緩急¶雞之形色意態皆
有所不暇觀矣竊意此語但因切脉而¶見血氣之周流
因觀雞雛而見生意之呈露故即此指以¶示人如引醫
<pb:KR4d0226_WYG_043-45a>
家手足頑痺之語舉周子不去庭草之事皆¶此意爾若
如來諭觀雞之說文義猶或可通至切脉之云¶則文義
決不如此又所云同一機者頗類無垢句法¶
孟敬子問疾一章但看二先生及尹和靖說可見曾子
之¶本意而知上蔡之為彊說矣葢非惟功夫淺迫至於
文義¶亦說不去也¶
盡心之說謂盡字上更有工夫恐亦未然¶
　　　答林擇之
<pb:KR4d0226_WYG_043-45b>
喜怒哀樂渾然在中未感於物未有倚著一偏之患亦
未<md:KR4d0226_SBCK_043-29b>¶有過與不及之差故特以中名之而又以為天下之
大本¶程子所謂中者在中之義所謂只喜怒哀樂不發
便是中¶所謂中所以狀性之體段所謂中者性之徳所
謂無倚著¶處皆謂此也擇之謂在中之義是裏面底道
理看得極子¶細然伊川先生又曰中即道也又曰不偏
之謂中道無不¶中故以中形道此言又何謂也葢天命
之性者天理之全¶體也率性之道者人性之當然也未
<pb:KR4d0226_WYG_043-46a>
發之中以全體而言¶也時中之中以當然而言也要皆
指本體而言若吕氏直¶以率性為循性而行則宜乎其
以中為道之所由出也失¶之矣¶
　　　答林擇之¶
何事於仁恐是何止於仁但下兩句却須相連說葢博
施<md:KR4d0226_SBCK_043-30a>¶濟衆非但不止於仁雖聖人猶以為病非謂仁者不
能而¶聖者能之也民鮮久矣只合依經解說但中庸民
鮮能久¶縁下文有不能朞月守之說故說者皆以為久
<pb:KR4d0226_WYG_043-46b>
於其道之¶久細考兩章相去甚逺自不相蒙亦只依合
論語說葢其¶下文正說道之不明不行鮮能知味正與
伊川意合也前¶寄三章大槩皆是但語氣有未粹處耳
石兄向論在中之¶說甚精宻但疑盡已便是用此則過
之大抵此盡已推已¶皆是賢人之事但以二者自相對
待便見體用之意(盡已是體¶上工夫/推已是用上工夫)若聖人之忠恕則
流行不息萬物散殊而已¶又何盡已推已之云哉師訓
中一段極分明正是此意可¶更詳之
<pb:KR4d0226_WYG_043-47a>
　　　答林擇之<md:KR4d0226_SBCK_043-30b>¶答熈之仁說甚佳其頗未盡處熹答其書復詳言之仁
著¶於用用本於仁當時自不滿意今欲改云仁者心體
之全¶其用隨事而見所舉伊川先生格物兩條極親切
上蔡意¶固好然却只是說見處今且論涵養一節疑古
人直自小¶學中涵養成就所以大學之道只從格物做
起今人從前¶無此工夫但見大學以格物為先便欲只
以思慮知識求¶之更不於操存處用力縱使窺測得十
<pb:KR4d0226_WYG_043-47b>
分亦無實地可據¶大抵敬字是徹上徹下之意格物致
知乃其間節次進步¶處耳¶
　　　答林擇之¶
所引人生而静不知如何看静字恐此亦指未感物而
言¶耳葢當此之時此心渾然天理全具所謂中者狀性
之體<md:KR4d0226_SBCK_043-31a>¶正於此見之但中庸樂記之言有踈宻之異中庸
徹頭徹¶尾說箇謹獨工夫即所謂敬而無失平日涵養
之意樂記¶却直到好惡無節處方說不能反躬天理滅
<pb:KR4d0226_WYG_043-48a>
矣殊不知未¶感物時若無主宰則亦不能安其静只此
便自昏了天性¶不待交物之引然後差也葢中和二字
皆道之體用以人¶言之則未發已發之謂但不能慎獨
則雖事物未至固已¶紛綸膠擾無復未發之時旣無以
致夫所謂中而其發必¶乖又無以致夫所謂和惟其戒
謹恐懼不敢須臾離然後¶中和可致而大本達道乃在
我矣此道也二先生葢屢言¶之而龜山所謂未發之際
能體所謂中已發之際能得所¶謂和此語為近之然未
<pb:KR4d0226_WYG_043-48b>
免有病舊聞李先生論此最詳後¶來所見不同遂不復
致思今乃知其為人深切然恨已不<md:KR4d0226_SBCK_043-31b>¶能盡記其曲折矣
如云人固有無所喜怒哀樂之時然謂¶之未發則不可
言無主也又云致字如致師之致又如先¶言慎獨然後
及中和此意亦嘗言之但當時旣不領畧後¶來又不深
思遂成蹉過孤負此翁耳(云云/)致與位字非聖¶人不能
言只以此觀之亦自可見葢包括無窮意義而言¶之初
不費力此其所以難及耳
<pb:KR4d0226_WYG_043-49a>
　　　答林擇之¶
古人只從幼子常視無誑以上灑掃應對進退之間便
是¶做涵養底工夫了此豈待先識端倪而後加涵養哉
但從¶此涵養中漸漸體出這端倪來則一一便為已物
又只如¶平常地涵養將去自然純熟今曰即日所學便
當察此端¶倪而加涵養之功似非古人為學之序也又
云涵養則其<md:KR4d0226_SBCK_043-32a>¶本益明進學則其智益固表裏互相發也
此語甚佳但所¶引三傳語自始學以至成徳節次隨處
<pb:KR4d0226_WYG_043-49b>
可用不必以三語¶分先後也葢義理人心之固有苟得
其養而無物欲之昏¶則自然發見明著不待别求格物
致知亦因其明而明之¶爾今乃謂不先察識端倪則涵
養箇甚底不亦太急迫乎¶敬字通貫動静但未發時則
渾然是敬之體非是知其未¶發方下敬底工夫也旣發
則隨事省察而敬之用行焉然¶非其體素立則省察之
功亦無自而施也故敬義非兩截¶事必有事焉而勿正
心勿忘勿助長則此心卓然貫通動¶静敬立義行無適
<pb:KR4d0226_WYG_043-50a>
而非天理之正矣¶
伊川論中直静之字謂之就常體形容是也然静字乃
指¶未感本然言葢人生之初未感於物一性之真湛然
而已<md:KR4d0226_SBCK_043-32b>¶豈非常體本然未嘗不静乎惟感於物是以有動
然所感¶旣息則未有不復其常者故熹常以為静者性
之貞也不¶審明者以為如何主静二字乃言聖人之事
葢承上文定¶之以中正仁義而言以明四者之中又自
有賓主爾觀此¶則學者用工固自有次序須先有箇立
<pb:KR4d0226_WYG_043-50b>
脚處方可省察就¶此進步非謂静處全不用力但須如
此方可用得力爾前¶此所論敬義即此理也¶
　　　答林擇之¶
精一之說誠未盡但擇之之說乃是論其已然須見得
下¶工夫底意思乃佳伊川云惟精惟一言専要精一之
也如¶此方有用力處如擇之之說却不見惟字意思如
何前日¶中和之說看得如何但恐其間言語不能無病
其大體莫<md:KR4d0226_SBCK_043-33a>¶無可疑數日來玩味此意日用間極覺得力
<pb:KR4d0226_WYG_043-51a>
乃知日前所¶以若有若亡不能得純熟而氣象浮淺易
得動搖其病皆¶在此湖南諸友其病亦似是如此近看
南軒文字大抵都¶無前面一截工夫也大抵心體通有
無該動静故工夫亦¶通有無該動静方無透漏若必待
其發而後察察而後存¶則工夫之所不至多矣惟涵養
於未發之前則其發處自¶然中節者多不中節者少體
察之際亦甚明審易為著力¶與異時無本可據之說大
不同矣用此意看遺書多有符¶合讀之上下文極活絡
<pb:KR4d0226_WYG_043-51b>
分明無凝滯處亦曾如此看否¶
　　　答林擇之¶
心有忿懥之說似亦無可疑心字只是喚起下文不得
其¶正字非謂心有是四者也遺書云易無思無為也此
戒夫<md:KR4d0226_SBCK_043-33b>¶作為也向來欲添非字以今觀之似不必然此意
葢明聖¶人之所謂無非漠然無所為也特未嘗作為耳
只此便是¶天命流行活潑潑地戒之者非聖人之自戒
特以作為為¶不可耳大抵立言欲寛舒平易(云云/)
<pb:KR4d0226_WYG_043-52a>
　　　答林擇之¶
戒夫作為此對老子之無為而言旣不為老子之無為
又¶非有所作為此便是天命流行鳶飛魚躍之全體感
而遂¶通天下之故未嘗離此然體用自殊不可不辨但
當識其¶所謂一源者耳¶
　　　答林擇之¶
費而隠一節正是叩其兩端處其實君臣父子人倫日
用¶無所不該特舉夫婦而言以見其尤切近處而君子
<pb:KR4d0226_WYG_043-52b>
之道<md:KR4d0226_SBCK_043-34a>¶所以造端其微乃至於此而莫能破也但熟味上
下文意¶及鳶飛魚躍上下察之意即見得顯微巨細渾
是此理意¶義曉然也¶
　　　答林擇之¶
此中見有朋友數人講學其間亦難得朴實頭負荷得
者¶因思日前講論只是口說不曾實體於身故在已在
人都¶不得力今方欲與朋友說日用之間常切檢㸃氣
習偏處¶意欲萌處與平日所講相似與不相似就此痛
<pb:KR4d0226_WYG_043-53a>
著工夫庶¶幾有益陸子壽兄弟近日議論却肻向講學
上理㑹其門¶人有相訪者氣象皆好但其間亦有舊病
此間學者却是¶與渠相反初謂只如此講學漸涵自能
入徳不謂末流之¶弊只成說話至於人倫日用最切近
處亦都不得毫毛氣<md:KR4d0226_SBCK_043-34b>¶力此不可不深懲而痛警也¶
　　　答林擇之¶
近見莆中西銘解義其胡公說莫是向來所說吕氏别
本¶否謂之胡說固非然恐亦不是吕說似初無甚發明
<pb:KR4d0226_WYG_043-53b>
不知¶何人所作而如此流行誤人兼其後有數段言語
極可怪¶也¶
　　　答林擇之¶
敬夫寄得書論二先生事實中數段來改正謬訛所助
頗¶多但記二蘇排伊川處只欲改正云同朝之士有不
相知¶者其說以為二蘇之於先生但道不同不相知耳
不審賢¶者以為如何又欲削去常夷父張茂則兩段以
為決無此¶事他議論亦尚多不能一一及之甚恨地逺
<pb:KR4d0226_WYG_043-54a>
不得相與訂<md:KR4d0226_SBCK_043-35a>¶正也¶
　　　答林擇之¶
游尉能與師魯游必有志者因一見之啓其要未見他
事¶且令於百姓分上稍發些不可得身心亦是一事也¶
　　　答林擇之¶
知言序如所論尤有精神又照管得前來貫穿甚善甚
善¶寄得郴學擴齋二記其文亦此類不知何故如此不
只是¶言語文字之病試為思之如何書中云常與右府
<pb:KR4d0226_WYG_043-54b>
書云願¶公主張正論如太山之安綢繆國事無累卵之
慮此語却¶極有味大抵長於偶語韻語往往嘗說得事
情出也湘江¶諸人欲心不知果能便消否第恐野火燒
不盡春風吹又¶生耳渠如此易其言正如廣仲說納交
要譽易去一般<md:KR4d0226_SBCK_043-35b>¶　　　答林擇之¶
酒誥已領前日讀之不詳但所疑悉如來示然初亦不
曾¶得致思但覺礙人耳
<pb:KR4d0226_WYG_043-55a>
　　　答林擇之¶
所諭聞人說性說命說仁說學等語自覺羞愧此又矯
枉¶過直之論其下論注疏與諸老先生得失亦然大抵
近見¶擇之議論文字詩篇及所以見於行事者皆有迫
切輕淺¶之意不知其病安在若如此書所論則凡經典
中說性命¶仁學處皆可刪而程張諸公著述皆可焚矣
願深察之此¶恐非小病也¶
　　　答林充之
<pb:KR4d0226_WYG_043-55b>
所諭隂陽動静之說只以四方五行之位觀之便可見
矣<md:KR4d0226_SBCK_043-36a>¶優柔平中如充之所論得之中字於動用上說亦然
明道¶云惟精惟一所以至之允執厥中所以行之即此
意也然¶只云於動用上說却覺未盡不若云於動用上
該本體說¶如何喪事不敢不勉恐只是一句程子亦有
云喪事人所¶不勉恐解中亦且欲成文不免如此作句
未必以四字包¶上三字也不成章不達此通上下而言
所謂有節次者是¶也伊川所引充實光輝特舉一事以
<pb:KR4d0226_WYG_043-56a>
明之耳非必以成章¶專為此地位也¶
　　　答林充之¶
充之近讀何書恐更當於日用之間為仁之本者深加
省¶察而去其有害於此者為佳不然誦説雖精而不踐
其實¶君子葢深恥之此固充之平日所講聞也<md:KR4d0226_SBCK_043-36b>¶
<pb:KR4d0226_WYG_043-57a>
考異¶
答李伯諫詳觀所論將聖學做禪樣日有孜孜竭才¶而
　進(樣下一無看/字才一作力)¶
　以釋氏窮幽(以一/作由)　始終幽明却有間隔(隔一/作斷)¶
答林擇之所論不知父母所生之身(身一/作敬)¶
　好仁真是難也(也一/作得)¶
　
　
<pb:KR4d0226_WYG_043-57b>
　
　
　
　
　
　
　
　晦庵集巻四十三

<pb:KR4d0226_WYG_044-1a>
欽定四庫¶全書
　晦菴集巻四十四　　　　　宋　朱子　撰
　
