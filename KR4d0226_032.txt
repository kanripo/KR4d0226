# -*- mode: mandoku-view -*-
#+TITLE: 晦庵集
#+DATE: 2015-09-23 10:22:19
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 32

<md:KR4d0226_SBCK_032-1a>¶
鳶飛魚躍注中引程子説盖前面説得文義已極分明
恐¶人只如此容易領畧便過故引此語使讀者於此更
加涵¶泳又恐枝葉太盛則人不復知有本根妄意穿穴
别生病¶痛故引而不盡使讀者但知此意而别無走作
<pb:KR4d0226_WYG_032-1b>
則只得將¶訓詁就本文上致思自然不起狂妄意思當
時於此詳畧¶之間其慮之亦審矣今欲盡去又似私憂
過計懲羮吹虀¶雖救得狂妄一邊病痛反沒却程子指
示眼目要切處尤¶不便也¶
前知之義經文自説禎祥妖孽蓍龜四體解中又引執
玉<md:KR4d0226_SBCK_032-1b>¶髙卑之事以明四體之説則其所謂前知者乃以朕
兆之¶萌知之盖事幾至此已自昭晰但須是誠明照徹
乃能察¶之其與異端怪誕之説自不嫌於同矣程子所
<pb:KR4d0226_WYG_032-2a>
説用與不¶用似因異端自謂前知而言其曰不如不知
之愈者盖言¶其不知者本不足道其知者又非能察於
事理之幾微特¶以偵伺於幽隠之中妄意推測而知故
其知之反不如不¶知之愈因引釋子之言以見其徒稍
有識者已不肯為皆¶所以甚言其不足道而深絶之非以
不用者為可取也今¶來喻發明固以為異端必用而後
知不用則不知惟至誠¶則理不可揜故不用而自知是
乃所謂天道者此義精矣¶然不用之云實生於程子所
<pb:KR4d0226_WYG_032-2b>
言之嫌而程子之言初不謂¶此引以為説恐又惑人且
以此而論至誠異端之不同又<md:KR4d0226_SBCK_032-2a>¶不若注中指事而言尤
明白而直截也¶
切磋琢磨但以今日工人制器次第考之便可見切者
以¶刀或鋸裁截骨角使成形質磋則或鑢或盪使之平
治也¶琢者以椎擊鑿鐫刻玉石使成形質磨則礱以沙
石使之¶平治也盖骨角柔韌不容琢磨玉石堅硬不通
切磋故各¶隨其宜以攻治之而其功夫次第從粗入細
<pb:KR4d0226_WYG_032-3a>
又如此雖古¶今沿習或有不同然物有定理恐亦無以
相逺也故古注¶舊説雖與此異然其以切磋為治骨角
琢磨為治玉石亦¶未嘗亂但不當分四者各為一事而
不相因耳豈亦有所¶傳授而小失之與來喻欲以四者
皆為治玉石之事而謂¶切為切其璞琢為琢其形此於
傳文協矣然切其璞而琢¶其形則不必遽磋磋之既平
而復加椎鑿則滑浄之上却<md:KR4d0226_SBCK_032-2b>¶生瘢痕與未磋何異竊恐
古人知能創物不應如此之迂¶拙重複也盖古人引詩
<pb:KR4d0226_WYG_032-3b>
徃徃畧取大意初不甚拘文義故¶於此兩句但取其相
因之意而不細分其物若細分之則¶以切琢為道學磋
磨為自脩如論語之以切琢比無諂無¶驕磋磨比樂與
好禮乃為穩帖今既不同亦不必彊為之¶説但識其大
意可也况經傳中此等非一若不寛著意思¶緩緩消詳
則字字相梗亦無時而可通矣¶
　　　答張敬夫¶
諸諭一一具悉比來同志雖不為無人然更事既多殊
<pb:KR4d0226_WYG_032-4a>
覺¶此道之孤無可告語居常鬱鬱但每奉教喻輒為心開
目¶明耳子澄所引馬范出處渠輩正坐立志不彊而聞
見駁¶雜胸中似此等草木太多每得一事可借以自便
即遂據<md:KR4d0226_SBCK_032-3a>¶之以為定論所以緩急不得力耳近來尤覺接
引學者大¶是難事盖不博則孤陋而無徴欲其博則又
有此等駁雜¶之患况其才質又有髙下皆非可以一格
而例告之自非¶在我者充足有餘而又深識幾㑹亦何
易當此責耶周君¶恨未之識大率學者須更令廣讀經
<pb:KR4d0226_WYG_032-4b>
史乃有可據之地然¶又非先識得一箇義理蹊徑則亦
不能讀惟此處最為難¶耳建康連得書規模只如舊日
前日與之書有兩語云憂¶勞惻怛雖盡於鰥寡孤獨之
情而未有以為本根長久之¶計功勲名譽雖播於兒童
走卒之口而未有以喻乎賢士¶大夫之心此語頗似著
題未知渠以為如何然亦只説得¶到此過此尤難言也
尋常戲謂佛氏有所謂大心衆生者¶今世絶未之見凡
今之人營私自便得少為足種種病痛<md:KR4d0226_SBCK_032-3b>¶正坐心不大耳
<pb:KR4d0226_WYG_032-5a>
子重語前書已及之所言雖未快然比來¶衆人已皆出
其下矣交戰雜好之説誠為切至之論吾輩¶所當朝夕
自㸃檢也誠之久不得書如彼才質誠欠追琢¶之功恨
相去逺無所效力也陳唐㢸者舊十餘年前聞其¶為人
每恨未之識此等人亦可惜沈埋逺郡計其年當不¶下
五六十矣吳儆者聞對語亦能不茍不易不易此等人¶
材與温良博雅之士世間不患無之所恨未見前所謂
大¶心衆生者莫能總其所長而用之耳寄示書籍石刻
<pb:KR4d0226_WYG_032-5b>
感感¶近作濂溪書堂記曽見之否謾内一本發明天命
之意粗¶為有功但恨未及所謂不謂命者闕却下一截
意思耳此¶亦是玩理不熟故臨時収拾不上如此非小
病可懼也學¶記刻就幸早寄及只作兩石不太大否近
思舉業三段及<md:KR4d0226_SBCK_032-4a>¶横渠語一段并錄呈幸付彼中舊官屬
正之或更得數字¶説破増添之意尤佳盖閩浙本流行
已廣恐見者疑其不¶同兼又可見長者留意此書之意
尤學者之幸也中庸章¶句只如舊本已如所戒矣近更
<pb:KR4d0226_WYG_032-6a>
看得數處穩實尤覺日前¶功夫未免好髙之弊也通鑑
綱目近再修至漢晉間條例¶稍舉今亦謾錄數項上呈
但近年衰悴目昏燈下全看小¶字不得甚欲及早修纂
成書而多事分奪無力謄寫未知¶何時可得脱稿求教
耳¶
　　　答張敬夫¶
誨諭曲折數條始皆不能無疑既而思之則或疑或信
而¶不能相通近深思之乃知只是一處不透所以觸處
<pb:KR4d0226_WYG_032-6b>
窒礙¶雖或考索彊通終是不該貫偶却見得所以然者
輒具陳<md:KR4d0226_SBCK_032-4b>¶之以卜是否大抵日前所見累書所陳者只是
儱侗地見¶得箇大本達道底影象便執認以為是了却
於致中和一¶句全不曽入思議所以累䝉教告以求仁
之為急而自覺¶殊無立脚下功夫處葢只見得箇直截
根源傾湫倒海底¶氣象日間但覺為大化所驅如在洪
濤巨浪之中不容少¶頃停泊葢其所見一向如是以故
應事接物處但覺粗厲¶勇果増倍於前而寛裕雍容之
<pb:KR4d0226_WYG_032-7a>
氣畧無毫髪雖竊病之而¶不知其所自來也而今而後
乃知浩浩大化之中一家自¶有一箇安宅正是自家安
身立命主宰知覺處所以立大¶本行達道之樞要所謂
體用一源顯微無間者乃在於此¶而前此方徃方來之
説正是手忙足亂無著身處道邇求¶逺乃至於是亦可
笑矣正䝉可疑處以熹觀之亦只是一<md:KR4d0226_SBCK_032-5a>¶病如定性則欲
其不累於外物論至静則以識知為客感¶語聖人則以
為因問而後有知是皆一病而已復見天地¶心之説熹
<pb:KR4d0226_WYG_032-7b>
則以為天地以生物為心者也雖氣有闔闢物¶有盈虚
而天地之心則亘古亘今未始有毫釐之間㫁也¶故陽
極於外而復生於内聖人以為於此可以見天地之¶心
焉盖其復者氣也其所以復者則有自來矣向非天地¶
之心生生不息則陽之極也一絶而不復續矣尚何以
復¶生於内而為闔闢之無窮乎此則所論動之端者乃
一陽¶之所以動非是指夫一陽之已動者而為言也夜
氣固未¶可謂之天地心然正是氣之復處茍求其故則
<pb:KR4d0226_WYG_032-8a>
亦可以見¶天地之心矣¶
　　　答張敬夫<md:KR4d0226_SBCK_032-5b>¶前書所稟寂然未發之㫖良心發見之端自以為有小
異¶於疇昔偏滯之見但其間語病尚多未為精切比遣
書後¶累日潛玩其於實體似益精明因復取凡聖賢之
書以及¶近世諸老先生之遺語讀而驗之則又無一不
合盖平日¶所疑而未白者今皆不待安排徃徃自見灑
落處始竊自¶信以為天下之理其果在是而致知格物
<pb:KR4d0226_WYG_032-8b>
居敬精義之功¶自是其有所施之矣聖賢方䇿豈欺我
哉盖通天下只是¶一箇天機活物流行發用無間容息
據其已發者而指其¶未發者則已發者人心而凡未發
者皆其性也亦無一物¶而不備矣夫豈别有一物拘於
一時限於一處而名之哉¶即夫日用之間渾然全體如
川流之不息天運之不窮耳¶此所以體用精粗動静本
末洞然無一毫之間而鳶飛魚<md:KR4d0226_SBCK_032-6a>¶躍觸處朗然也存者存
此而已養者養此而已必有事焉¶而勿正心勿忘勿助
<pb:KR4d0226_WYG_032-9a>
長也從前是做多少安排没頓著處¶今覺得如水到船
浮解維正柂而沿洄上下惟意所適矣¶豈不易哉始信
明道所謂未嘗致纎毫之力者真不浪語¶而此一段事
程門先達惟上蔡謝公所見透徹無隔礙處¶自餘雖不
敢妄有指議然味其言亦可見矣近范伯崇來¶自邵武
相與講此甚詳亦嘆以為得未曽有而悟前此用¶心之
左且以為雖先覺發明指示不為不切而私意汨漂¶不
見頭緒向非老兄抽闗啟鍵直發其私誨諭諄諄不以
<pb:KR4d0226_WYG_032-9b>
愚昧而捨置之何以得此其何感幸如之區區筆舌盖
不¶足以為謝也但未知自髙明觀之復以為如何爾孟
子諸¶説始者猶有齟齬處欲一一條陳以請今復觀之
恍然不<md:KR4d0226_SBCK_032-6b>¶知所以為疑矣但性不可以善惡名此一義熹
終疑之盖¶善者無惡之名夫其所以有好有惡者特以
好善而惡惡¶耳初安有不善哉然則名之以善又何不
可之有今推有¶好有惡者為性而以好惡以理者為善
則是性外有理而¶疑於二矣知言於此雖嘗著語然恐
<pb:KR4d0226_WYG_032-10a>
孟子之言本自渾然¶不須更分裂破也知言雖云爾然
亦曰粹然天地之心道¶義完具此不謂之善何以名之
哉能勿喪此則無所適不¶為善矣以此觀之不可以善
惡名太似多却此一轉語此¶愚之所以反覆致疑而不
敢已也¶
　　　問張敬夫¶
心具衆理變化感通生生不窮故謂之易此其所以能
開¶物成務而冒天下也圓神方知變易二者闕一則用
<pb:KR4d0226_WYG_032-10b>
不妙<md:KR4d0226_SBCK_032-7a>¶用不妙則心有所蔽而明不遍照洗心正謂其無
蔽而光¶明耳非有所加益也寂然之中衆理必具而無
朕可名其¶密之謂歟必有&KR0502;惕惻隠之心此心之宰而情
之動也如¶此立語如何¶
　　　問張敬夫¶
熹謂感於物者心也其動者情也情根乎性而宰乎心
心¶為之宰則其動也無不中節矣何人欲之有惟心不
宰而¶情自動是以流於人欲而每不得其正也然則天
<pb:KR4d0226_WYG_032-11a>
理人欲¶之判中節不中節之分特在乎心之宰與不宰
而非情能¶病之亦已明矣盖雖曰中節然是亦情也但
其所以中節¶者乃心爾今夫乍見孺子入井此心之感
也必有&KR0502;惕惻¶隠之心此情之動也内交要譽惡其聲
者心不宰而情之<md:KR4d0226_SBCK_032-7b>¶失其正也&KR0502;惕惻隠乃仁之端又可
以其情之動而遽謂¶之人欲乎大抵未感物時心雖為
已發然苖裔發見却未¶嘗不在動處必舍是而别求却
恐無下功處也所疑如此¶未審尊意如何
<pb:KR4d0226_WYG_032-11b>
　　　問張敬夫¶
遺書有言人心私欲道心天理熹疑私欲二字太重近
思¶得之乃識其意盖心一也自其天理備具隨處發見
而言¶則謂之道心自其有所營為謀慮而言則謂之人
心夫營¶為謀慮非皆不善也便謂之私欲者盖只一毫
髪不從天¶理上自然發出便是私欲所以要得必有事
焉而勿正勿¶忘勿助長只要沒這些計較全體是天理
流行即人心而¶識道心也故又以鳶魚飛躍明之先覺
<pb:KR4d0226_WYG_032-12a>
之為後人也可謂<md:KR4d0226_SBCK_032-8a>¶切至矣此語如何更乞裁喻(答云栻/近思却)
(與來喻頗同要當於存亡出入中識得惟¶㣲之體識得/則道心初豈外是不識只為人心也然須實見方得不)
(識如/何)¶
　　　問張敬夫¶
熹謂存亡出入固人心也而惟微之本體亦未嘗加益
雖¶舍而亡然未嘗少損雖曰出入無時未嘗不卓然乎
日用¶之間而不可掩也若於此識得則道心之㣲初不
外此不¶識則人心而已矣盖人心固異道心又不可作
<pb:KR4d0226_WYG_032-12b>
兩物看不¶可於兩處求也不審尊意以謂然否¶
　　　答張敬夫¶
人心私欲之説如來教所改字極善本語之失亦是所
謂¶本原未明了之病非一句一義見不到也但愚意猶
疑向¶來妄論引必有事之語亦未的當盖舜禹授受之
際所以<md:KR4d0226_SBCK_032-8b>¶謂人心私欲者非若衆人所謂私欲者也但㣲
有一毫把¶捉底意思則雖云本是道心之發然終未離
人心之境所¶謂動以人則有妄顔子之有不善正在此
<pb:KR4d0226_WYG_032-13a>
間者是也既曰¶有妄則非私欲而何須是都無此意思
自然從容中道才¶方純是道心也必有事焉却是見得
此理而存養下功處¶與所謂純是道心者盖有間矣然
既察本原則自此可加¶精一之功而進夫純耳中間儘
有次第也惟精惟一亦未¶離夫人心特須如此克盡私
欲全復天理儻不由此則終¶無可至之理耳¶
　　　答張敬夫問目¶
孟子曰盡其心者知其性也知性則知天矣心體廓然
<pb:KR4d0226_WYG_032-13b>
初¶無限量惟其梏於形器之私是以有所蔽而不盡人
能克<md:KR4d0226_SBCK_032-9a>¶已之私以窮天理至於一旦脱然私意剝落則廓
然之體¶無復一毫之蔽而天下之理逺近精粗隨所擴
充無不通¶達性之所以為性天之所以為天盖不離此
而一以貫之¶無次序之可言矣孔子謂天下歸仁者正
此意也¶
存其心養其性所以事天也心性皆天之所以與我者
不¶能存養而梏亡之則非所以事天也夫心主乎性者
<pb:KR4d0226_WYG_032-14a>
也敬¶以存之則性得其養而無所害矣此君子之所以
奉順乎¶天盖能盡其心而終之之事顔冉所以請事斯
語之意也¶然學者將以求盡其心亦未有不由此而入
者故敬者學¶之終始所謂徹上徹下之道但其意味淺
深有不同爾¶
殀夀不貳脩身以俟之所以立命也云殀與夭同夫夭
夀¶之不齊盖氣之所稟有不同者不以悦戚二其心而
惟脩<md:KR4d0226_SBCK_032-9b>¶身以俟之則天之正命自我而立而氣稟之短長
<pb:KR4d0226_WYG_032-14b>
非所論¶矣愚謂盡心者私智不萌萬理洞貫斂之而無
所不具擴¶之而無所不通之謂也學至於此則知性之
為徳無所不¶該而天之為天者不外是矣存者存此而
已養者養此而¶已事者事此而已生死不異其心而脩
身以俟其正則不¶拘乎氣稟之偏而天之正命自我立
矣¶
告子曰不得於言勿求於心不得於心勿求於氣孟子
引¶告子之言以告丑明告子所以不動其心術如此告
<pb:KR4d0226_WYG_032-15a>
子之¶意以為言語之失當直求之於言而不足以動吾
之心念¶慮之失當直求之於心而不必更求之於氣盖
其天資剛¶勁有過人者力能堅忍固執以守其一偏之
見所以學雖¶不正而能先孟子以不動心也觀其論性
數章理屈詞窮<md:KR4d0226_SBCK_032-10a>¶則屢變其説以取勝終不能從容反覆
審思明辨因其所¶言之失而反之於心以求至當之歸
此其不得於言而勿¶求諸心之驗也歟¶
不得於心勿求於氣可不得於言勿求於心不可孟子
<pb:KR4d0226_WYG_032-15b>
既¶引告子之言而論其得失如此夫心之不正未必皆
氣使¶之故勿求於氣未為盡失至言之不當未有不出
於心者¶而曰勿求於心則有所不可矣伊川先生曰人
必有仁義¶之心然後有仁義之氣晬然達於外所以不
得於心勿求¶於氣可也又曰告子不得於言勿求於心
盖不知義在内¶也皆此意也然以下文觀之氣亦能反
動其心則勿求於¶氣之説未為盡善但心動氣之時多
氣動心之時少故孟¶子取其彼善於此而已凡曰可者
<pb:KR4d0226_WYG_032-16a>
皆僅可而未盡之詞也<md:KR4d0226_SBCK_032-10b>¶至於言則雖發乎口而實出於
心内有蔽陷離窮之病則¶外有詖淫邪遁之失不得於
言而每求諸心則其察理日¶益精矣孟子所以知言養
氣以為不動心之本者用此道¶也而告子反之是徒見
言之發於外而不知其出於中亦¶義外之意也其害理
深矣故孟子㫁然以為不可於此可¶見告子之不動心
所以異於孟子而亦豈能終不動者哉¶滿腔子是惻隠
之心此是就人身上指出此理充塞處最¶為親切若於
<pb:KR4d0226_WYG_032-16b>
此見得即萬物一體更無内外之别若見不¶得却去腔
子外尋不見即莽莽蕩蕩無交涉矣陳經正云¶我見天
地萬物皆我之性不復知我身之所為我矣伊川¶先生
曰它人食飽公無餒乎正是説破此病知言亦云釋¶氏
和虚空沙界為已身而不敬其父母所生之身亦是説<md:KR4d0226_SBCK_032-11a>¶此病也¶
仲尼焉學舊説得太髙詳味文意文武之道只指先王
之¶禮樂刑政教化文章而已故特言文武而又以未墜
<pb:KR4d0226_WYG_032-17a>
於地¶言之若論道體則不容如此立言矣但向來貪箇
意思將¶此一句都瞞過了李光祖雖欲曲為之説然終
費氣力似¶不若四平放下意味深長也但聖人所以能
無不學無不¶師而一以貫之便有一箇生而知之底本
領不然則便只¶是近世博雜之學而非所以為孔子故
子貢之對雖有遜¶詞然其推尊之意亦不得而隠矣¶
寂感之説甚佳然愚意都是要從根本上説來言其有
此¶故能如此亦似不可偏廢但為字下不著耳今欲易
<pb:KR4d0226_WYG_032-17b>
之云¶有中有和所以能寂感而惟寂惟感所以為中和
也如何<md:KR4d0226_SBCK_032-11b>¶夫易何為者也(止/)以㫁天下之疑此言易之書
其用如此¶是故蓍之徳(止/)不殺者夫此言聖人所以作
易之本也蓍¶動卦静而爻之變易無窮未畫之前此理
已具於聖人之¶心矣然物之未感則寂然不動而無朕
兆之可名及其出¶而應物則憂以天下而所謂圓神方
智者各見於功用之¶實矣聰眀睿智神武不殺言其體
用之妙也
<pb:KR4d0226_WYG_032-18a>
是故明於天之道(止/)以前民用此言作易之事也¶
聖人以此齋戒以神明其徳夫此言用易之事也齋戒
敬¶也聖人無一時一事而不敬此特因卜筮而言尤見
其精¶誠之至如孔子所慎齋戰疾之意也湛然純一之
謂齋肅¶然警惕之謂戒玩此則知所以神明其徳之意
也¶
乾坤其易之藴耶(止/)乾坤或幾乎息矣自易道統體而
言<md:KR4d0226_SBCK_032-12a>¶則乾陽坤隂一動一静乃其藴也自乾坤成列而觀
<pb:KR4d0226_WYG_032-18b>
之則¶易之為道又不在乾坤之外惟不在外故曰乾坤
毁則無¶以見易然易不可見則乾自乾坤自坤故又曰
易不可見¶則乾坤或幾乎息矣¶
學而説此篇名也取篇首兩字為别初無意義但學之
為¶義則讀此書者不可以不先講也夫學也者以字義
言之¶則已之未知未能而曉夫知之能之之謂也以事
理言之¶則凡未至而求至者皆謂之學雖稼圃射御之
㣲亦曰學¶配其事而名之也而此獨専之則所謂學者
<pb:KR4d0226_WYG_032-19a>
果何學也葢¶始乎為士者所以學而至乎聖人之事伊
川先生所謂儒¶者之學是也葢伊川先生之意曰今之
學者有三詞章之¶學也訓詁之學也儒者之學也欲通
道則舍儒者之學不<md:KR4d0226_SBCK_032-12b>¶可尹侍講所謂學者所以學為人
也學而至於聖人亦不¶過盡為人之道而已此皆切要
之言也夫子之所志顔子¶之所學子思孟子之所傳皆
是學也其精純盡在此書而¶此篇所明又學之本故學
者不可以不盡心焉
<pb:KR4d0226_WYG_032-19b>
哭則不歌一日之中或哭或歌是褻於禮容范曰哀樂
不¶可以無常無常非所以養心也哭與歌不同日不惟
恤人¶亦所以自養也尹曰於此見聖人忠厚之心也¶
不圖為樂之至於斯言不意舜之為樂至於如此之美
使¶其恍然忘其身世也¶
慎而無禮葸絲里反畏懼之貌絞急也¶
寢不尸范以為嫌惰慢之氣設於身體孫思邈言睡欲
踧¶覺則舒引夫子寢不尸為證<md:KR4d0226_SBCK_032-13a>¶
<pb:KR4d0226_WYG_032-20a>
君子不以紺緅飾紺𤣥色説文云深青楊赤色也緅絳
色¶飾者緣領也齊服用絳三年之喪既朞而練其服以
緅為¶飾紅紫非正色青赤黄白黒五方之正色也綠紅
碧紫騮¶五方之間色也葢以木之青克土之黄合青黄
而成綠為¶東方之間色以金之白克木之青合青白而
成碧為西方¶之間色以火之赤克金之白合赤白而成
紅為南方之間¶色以水之黒克火之赤合赤黒而成紫
為北方之間色以¶土之黄克水之黒合黄黒而成騮為
<pb:KR4d0226_WYG_032-20b>
中央之間色¶
可欲之謂善天機也非思勉之所及也今人乍見孺子
入¶井皆有&KR0502;惕惻隠之心小人閒居為不善無所不至
見君¶子而后厭然揜其不善而著其善玩乍見字厭然
字則知¶可欲之謂善其衆善之首萬理之先而百為之
幾也歟可<md:KR4d0226_SBCK_032-13b>¶欲之謂善幾也聖人妙此而天也賢人明此
而敬也善人¶由此而不知也小人舍此而不由也雖然
此幾不為堯存¶不為桀亡其始萬物終萬物之妙也歟
<pb:KR4d0226_WYG_032-21a>
喜怒哀樂之未發謂之中性也發而皆中節謂之和情
也¶子思之為此言欲學者於此識得心也心也者其妙
情性¶之徳者歟¶易無思也無為也寂然不動忠也敬也
立大本也感而遂¶通天下之故恕也義也行達道也¶
定静安三字雖分節次其實知止後皆容易進安而後
能¶慮慮而後能得此最是難進處多是至安處住了安
而后¶能慮非顔子不能之去得字地位雖甚近然只是
難進挽¶弓到臨滿時分外難開<md:KR4d0226_SBCK_032-14a>¶
<pb:KR4d0226_WYG_032-21b>
舜好察邇言邇言淺近之言也猶所謂尋常言語也尋
常¶言語人之所忽而舜好察之非洞見道體無精粗差
别不¶能然也孟子曰自耕稼陶漁以至為帝無非取諸
人者又¶曰聞一善言見一善行若決江河沛然莫之能
禦此皆好¶察邇言之實也伊川先生曰迼道深後雖聞
常人語言至¶淺近事莫非義理是如此¶孟子明則動矣
未變也顔子動則變矣未化也有天地後¶此氣常運有
此身後此心常發要於常運中見太極常發¶中見本性
<pb:KR4d0226_WYG_032-22a>
離常運者而求太極離常發者而求本性恐未¶免釋老
之荒唐也¶
　　　答張敬夫¶
　道即本也<md:KR4d0226_SBCK_032-14b>¶道即本也却恐文章未安葢莫非道也而道體中又自
有¶要約根本處非離道而别有本也如云親親仁也敬
長義¶也此所謂本也無它達之天下也則是本既立而
道生矣¶此則是道之與本豈常離而為二哉不知如此
<pb:KR4d0226_WYG_032-22b>
更有病否¶
　茍志於仁¶
夫舉措自吾仁中出而俯仰無所愧怍更無打不過處
此¶惟仁者能之顔曽其猶病諸今以志於仁者便能如
此亦¶不察乎淺深之序矣愚竊以為志於仁者方是初
學有志¶於仁之人正當於日用之間念念精察有無打
不過處若¶有即深懲而痛改之又從而究夫所以打不
過者何自而¶來用力之久庶乎一旦廓然而有以知仁
<pb:KR4d0226_WYG_032-23a>
矣雖曰知之然¶亦豈能便無打不過處直是從此存養
十分純熟到顔曽<md:KR4d0226_SBCK_032-15a>¶以上地位方是入此氣象然亦豈敢
自如此擔當只是誠¶心恭已而天理流行自無間㫁爾
今説才志於仁便自如¶此擔當了豈復更有進步處耶
又且氣象不好亦無聖賢¶意味正如張子韶孝經首云
直指其路急䇿而疾趨之此¶何等氣象耶葢此章惡字
只是入聲諸先生言之已詳豈¶忽之而未嘗讀耶理之
至當不容有二若以必自己出而¶不蹈前人為髙則是
<pb:KR4d0226_WYG_032-23b>
私意而已矣¶
　横耳所聞無非妙道¶
横耳所聞乃列子之語與聖人之意相入不得聖人只
言¶耳順者盖為至此渾是道理聞見之間無非至理(謂/之)
(至理便與/¶妙道不同)自然不見其它雖有逆耳之言亦皆隨理冰
釋而初¶無横耳之意也只此便見聖人之學異端之學
不同處其<md:KR4d0226_SBCK_032-15b>¶辨如此只毫髪之間也¶
　與四時俱者無近功所以可大受而不可小知也謂
<pb:KR4d0226_WYG_032-24a>
　它¶只如此¶
一事之能否不足以盡君子之藴故不可小知任天下
之¶重而不懼故可大受小人一才之長亦可器而使但
不可¶以任大事爾¶
　民非水火不生活於仁亦然尤不可無者也然水火
　猶¶見蹈之而死仁則全保生氣未見蹈之而死者¶
此段文義皆是只此一句有病不必如此過求¶
　知仁勇聖人全體皆是非聖人所得與焉故曰夫子
<pb:KR4d0226_WYG_032-24b>
　自道也¶
道體無窮故聖人未嘗見進之有餘也然亦有勉進學
者¶之意焉自道恐是與道為一之意不知是否<md:KR4d0226_SBCK_032-16a>¶　上達下達凡百事上皆有達處惟君子就中得箇髙
　明¶底道理小人就中得箇汙下底道理¶
吕謂君子日進乎髙明小人日究乎汙下¶
　天下之為父子者定為子必孝為臣必忠不可¶
羅先生云只為天下無不是底父母此説得之
<pb:KR4d0226_WYG_032-25a>
　四體不言而喻無人説與它它自曉得¶
語太簡不知它指何人此亦好髙之弊¶
　强恕而行臨事時却為私利之心奪不强則無以主
　恕¶
萬物皆備於我矣反身而誠樂莫大焉此是理明欲盡
者¶强恕而行求仁莫近焉此是强恕而行者¶
　無所用恥小人機變之心勝初不知有恥故用不著
　它
<pb:KR4d0226_WYG_032-25b>
為機變之巧則文過飾非何所不至無所用恥也<md:KR4d0226_SBCK_032-16b>¶　禮之用和為貴禮之發用處以和為貴是禮之和猶
　水¶之寒火之熱非有二也當時行之百姓安之後世
　宜之¶莫不見其為美也所謂民之質矣日用飲食羣
　黎百姓¶徧為爾徳先王之道若以此為美而小大由
　之則有¶所不行葢天下皆知美之為美斯惡矣知和
　之云云又逐¶末而忘本故亦不可行也¶
大凡老子之言與聖人之言全相入不得也雖有相似
<pb:KR4d0226_WYG_032-26a>
處¶亦須有毫釐之差况此本不相似耶此説似亦過當
禮與¶和是兩物相須而為用范説極好伊川和静以小
大由之¶一句連上句説似更分明可更詳味若如此説
恐用心漸¶差失其正矣¶
　先行其言一云行者不是汎而行乃行其所知之行
　<md:KR4d0226_SBCK_032-17a>¶也但先行其言便是箇活底君子行仁言則仁自然
　從之¶行義言則義自然從之由形聲之於影響也道
　理自是¶如此非有待而然也惟恐其不行耳
<pb:KR4d0226_WYG_032-26b>
此章范謝二公説好不須過求恐失正理¶
　見其禮而知其政子貢自説己見禮便知政聞樂便
　知¶徳(禮樂正意不必是百世之/王不必是夫子只是汎論)由百世之後等校百
　世¶之王皆莫能逃吾所見吾所聞自生民以來未有
　如孔¶子者宰我子貢有若到那時雖要形容孔子但
　各以其¶所自見得孔子超出百世而孔子所以超出
　百世終不¶能形容也¶
此説甚好但不知子貢敢如此自許否恐亦害理也更
<pb:KR4d0226_WYG_032-27a>
商¶量看<md:KR4d0226_SBCK_032-17b>¶一云是子貢見夫子之禮而知夫子之所以為
政聞夫子¶之樂而知夫子之所以為徳也如知夫子之
得邦家之事¶也亦是子貢聞見所到也莫之能違則吾
夫子是箇規矩¶準繩也¶
　君子無所争必也射乎謂必於射則不免有争焉及
　求¶其所以争者則乃在乎周旋揖遜之間故其争也
　君子¶異乎衆人所以角力尚客氣也¶
此説甚好
<pb:KR4d0226_WYG_032-27b>
　充類至義之盡也謂之義則時措之宜無有盡也若
　要¶充類而至如不由其道而得者便把為盜賊之類
　是義¶到此而盡舉世無可與者殊不知聖賢權機應
　用無可¶無不可者亦與其潔之義如象日以殺舜為
　事及見之<md:KR4d0226_SBCK_032-18a>¶象喜亦喜義到此有何盡時¶
不必如此説夫謂非其有而取之者盜也充類至義之
盡¶也熹舊常為説曰充吾不穿窬之心而至於義之盡
則可¶自謂如此豈可𦂳以此責人哉諸侯之於民所取
<pb:KR4d0226_WYG_032-28a>
固不足¶道云¶
　　　答張欽夫論仁説¶
　天地以生物為心此語恐未安¶
熹竊謂此語恐未有病葢天地之間品物萬形各有所
事¶惟天確然於上地隤然於下一無所為只以生物為
事故¶易曰天地之大徳曰生而程子亦曰天只是以生
為道其¶論復見天地之心又以動之端言之其理亦已
明矣然所¶謂以生為道者亦非謂將生來做道也凡若
<pb:KR4d0226_WYG_032-28b>
此類恐當且<md:KR4d0226_SBCK_032-18b>¶認正意而不以文害詞焉則辨詰不煩而
所論之本指得¶矣¶
　不忍之心可以包四者乎¶
熹謂孟子論四端自首章至孺子入井皆只是發明不
忍¶之心一端而已初無義禮智之心也至其下文乃云
無四¶者之心非人也此可見不忍之心足以包夫四端
矣葢仁¶包四徳故其用亦如此前説之失但不曽分得
體用若謂¶不忍之心不足以包四端則非也今已改正
<pb:KR4d0226_WYG_032-29a>
　仁専言則其體無不善而已對義禮智而言其發見
　¶則為不忍之心也大抵天地之心粹然至善而人得
　之故¶謂之仁仁之為道無一物之不體故其愛無所
　不周焉¶
熹詳味此言恐説仁字不著而以義禮智與不忍之心
均<md:KR4d0226_SBCK_032-19a>¶為發見恐亦未安葢人生而静四徳具焉曰仁曰義
曰禮¶曰智皆根於心而未發所謂理也性之徳也及其
發見則¶仁者惻隠義者羞惡禮者恭敬智者是非各因
<pb:KR4d0226_WYG_032-29b>
其體以見¶其本所謂情也性之發也是皆人性之所以
為善者也但¶仁乃天地生物之心而在人者故特為衆
善之長雖列於¶四者之目而四者不能外焉易傳所謂
専言之則包四者¶亦是正指生物之心而言非别有包
四者之仁而又别有¶主一事之仁也惟是即此一事便
包四者此則仁之所以¶為妙也今欲極言仁字而不本
於此乃槩以至善目之則¶是但知仁之為善而不知其
為善之長也却於已發見處¶方下愛字則是但知己發
<pb:KR4d0226_WYG_032-30a>
之為愛而不知未發之愛之為¶仁也又以不忍之心與
義禮智均為發見則是但知仁之<md:KR4d0226_SBCK_032-19b>¶為性而不知義禮智
之亦為性也又謂仁之為道無所不¶體而不本諸天地
生物之心則是但知仁之無所不體而¶不知仁之所以
無所不體也凡此皆愚意所未安更乞詳¶之復以見教¶
　程子之所訶正謂以愛名仁者¶
熹按程子曰仁性也愛情也豈可便以愛為仁此正謂
不¶可認情為性耳非謂仁之性不發於愛之情而愛之
<pb:KR4d0226_WYG_032-30b>
情不¶本於仁之性也熹前説以愛之發對愛之理而言
正分别¶性情之異處其意最為精密而來諭每以愛名
仁見病下¶章又云若専以愛命仁乃是指其用而遺其
體言其情而¶畧其性則其察之亦不審矣葢所謂愛之
理者是乃指其¶體性而言且見性情體用各有所主而
不相離之妙與所<md:KR4d0226_SBCK_032-20a>¶謂遺體而畧性者正相南北請更詳
之¶
　元之為義不専主於生
<pb:KR4d0226_WYG_032-31a>
熹竊詳此語恐有大病請觀諸天地而以易彖文言程
傳¶反復求之當見其意若必以此言為是則宜其不知
所以¶為善之長之説矣此乃義理根源不容有毫釐之
差竊意¶髙明非不知此特命辭之未善爾¶
　孟子雖言仁者無所不愛而繼之以急親賢之為務
　¶其差等未嘗不明¶
熹按仁但主愛若其等差乃義之事仁義雖不相離然
其¶用則各有主而不可亂也若以一仁包之則義與禮
<pb:KR4d0226_WYG_032-31b>
智皆¶無所用矣而可乎哉(無所不愛四/字今亦改去)¶
　　　又論仁説<md:KR4d0226_SBCK_032-20b>¶昨承開論仁説之病似於鄙意未安即已條具請教矣
再¶領書誨亦已異曉然大抵不出熹所論也請復因而
申之¶謹按程子言仁本末甚備今撮其大要不過數言
葢曰仁¶者生之性也而愛其情也孝悌其用也公者所
以體仁猶¶言克已復禮為仁也學者於前三言者可以
識仁之名義¶於後一言者可以知其用力之方矣今不
<pb:KR4d0226_WYG_032-32a>
深考其本末指¶意之所在但見其分别性情之異便謂
愛之與仁了無干¶涉見其以公為近仁便謂直指仁體
最為深切殊不知仁¶乃性之徳而愛之本因其性之有
仁是以其情能愛(義禮智亦¶性之徳也義惡之本禮遜/之本智知之本因性有義故情能惡)
(因性有禮故情能遜因性/有智故情能知亦若此爾)¶但或蔽於有我之私則不能
盡其體用之妙惟克已復禮¶廓然大公然後此體渾全
此用昭著動静本末血脈貫通<md:KR4d0226_SBCK_032-21a>¶爾程子之言意葢如此
非謂愛之與仁了無干涉也(此説前書¶言之已詳今請/復以兩言決之如熹之説)
<pb:KR4d0226_WYG_032-32b>
(則性發為情情根於性未有無性之情無情之/性各為一物而不相管攝¶二説得失此亦可見)非謂公
之一字便是直指仁體也(細觀來喻所謂公天下而¶無/物我之私則其愛無不溥矣)
(不知此兩句甚處是直指仁體處若以愛無不溥為仁/之體則陷於以情為性之失¶髙明之見必不至此若以)
(公天下而無物我之私便為仁體則恐所謂父者漠然/無情但如虚空木石雖其同體之¶物尚不能有以相愛)
(况能無所不溥乎然則此兩句中初未嘗有一字説著/仁體須知仁是本有之性生物之心惟¶公為能體之非)
(因公而後有也故曰公而以人體之故為仁/細看此語却是人字裏面帶得仁字過來)由漢¶以來
以愛言仁之弊正為不察性情之辨而遂以情為性¶爾
今欲矯其弊反使仁字汎然無所歸宿而性情遂至於
<pb:KR4d0226_WYG_032-33a>
不相管可謂矯枉過直是亦枉而已矣其弊將使學者
終¶日言仁而實未嘗識其名義且又并與天地之心性
情之¶徳而昧焉竊謂程子之意必不如此是以敢詳陳
之伏惟<md:KR4d0226_SBCK_032-21b>¶采察¶
　　　又論仁説¶
熹再讀别紙所示三條竊意髙明雖已灼知舊説之非
而¶此所論者差之毫忽之間或亦未必深察也謹復論
之伏¶幸裁聴廣仲引孟子先知先覺以明上蔡心有知
<pb:KR4d0226_WYG_032-33b>
覺之説¶已自不倫其謂知此覺此亦未知指何為説要
之大本既¶差勿論可也今觀所示乃直以此為仁則是
以知此覺此¶為知仁覺仁也仁本吾心之徳又將誰使
知之而覺之耶¶若據孟子本文則程子釋之已詳矣曰
知是知此事(如此事當/¶如此也)覺是覺此理(知此事之所以/當如此之理也)意
已分明不必更求𤣥¶妙且其意與上蔡之意亦初無干
涉也上蔡所謂知覺正¶謂知寒暖飽饑之類爾推而至
於酬酢佑神亦只是此知<md:KR4d0226_SBCK_032-22a>¶覺無别物也但所用有小大
<pb:KR4d0226_WYG_032-34a>
爾然此亦只是智之發用處¶但惟仁者為能兼之故謂
仁者心有知覺則可謂心有知¶覺謂之仁則不可葢仁
者心有知覺乃以仁包四者之用¶而言猶云仁者知所
羞惡辭讓云爾若曰心有知覺謂之¶仁則仁之所以得
名初不為此也今不究其所以得名之¶故乃指其所兼
者便為仁體正如言仁者必有勇有徳者¶必有言豈可
遂以勇為仁言為徳哉今伯逢必欲以覺為¶仁尊兄既
非之矣至於論知覺之淺深又未免證成其説¶則非熹
<pb:KR4d0226_WYG_032-34b>
之所敢知也至於伯逢又謂上蔡之意自有精神¶得其
精神則天地之用皆我之用矣此説甚髙甚妙然既¶未
嘗識其名義又不論其實下功處而欲驟語其精神此¶
所以立意愈髙為説愈妙而反之於身愈無根本可據
之<md:KR4d0226_SBCK_032-22b>¶地也所謂天地之用即我之用殆亦其傳聞想像如
此爾¶實未嘗到此地位也愚見如此不識髙明以為如
何¶
　　　又
<pb:KR4d0226_WYG_032-35a>
來教云夫其所以與天地萬物一體者以夫天地之心
之¶所有是乃生生之藴人與物所公共所謂愛之理也
熹詳¶此數句似頗未安葢仁只是愛之理人皆有之然
人或不¶公則於其所當愛者又有所不愛惟公則視天
地萬物皆¶為一體而無所不愛矣若愛之理則是自然
本有之理不¶必為天地萬物同體而後有也熹向所呈
佀仁説其間不¶免尚有此意方欲改之而未暇來教以
為不如克齊之云¶是也然於此却有所未察竊謂莫若
<pb:KR4d0226_WYG_032-35b>
將公字與仁字且各¶作一字看得分明然後却看中間
兩字相近處之為親切<md:KR4d0226_SBCK_032-23a>¶也若遽混而言之乃是程子所
以謂以公便為仁之失此¶毫釐間正當子細也又看仁
字當并義禮智字看然後界¶限分明見得端的今舍彼
三者而獨論仁字所以多説而¶易差也又謂體用一源
内外一致為仁之妙此亦未安葢¶義之有羞惡禮之有
恭敬智之有是非皆内外一致非獨¶仁為然也不審髙
明以為如何
<pb:KR4d0226_WYG_032-36a>
　　　答欽夫仁疑問¶
　仁而不佞章¶
説云仁則時然後言疑此句只説得義字¶
　不知其仁也章¶
説云仁之義未易可盡不可以如是㫁若有盡則非所
以¶為仁矣又曰仁道無窮不可以是㫁此數句恐有病
葢欲<md:KR4d0226_SBCK_032-23b>¶極其廣大而無所歸宿似非知仁者之言也¶
　未知焉得仁章
<pb:KR4d0226_WYG_032-36b>
此章之説似只説得智字¶
　井有仁焉章¶
此章之説似亦只説得智字¶
　克已復禮為仁
説¶¶云由乎中制乎外按程集此誤兩字當云而應乎外
又¶云斯道也果思慮言語之可盡乎詳此句意是欲發
明學¶要躬行之意然言之不明反若極其𤣥妙務欲使
人曉解¶不得將啓望空揣摸之病矣向見吳才老説此
<pb:KR4d0226_WYG_032-37a>
章云近世¶學者以此二語為微妙隠奥聖人有不傳之
妙必深思黙¶造而後得之此雖一偏之論然亦吾黨好
談𤣥妙有以啟<md:KR4d0226_SBCK_032-24a>¶之也此言之失恐復墮此不可不察¶
　必世而後仁章¶
説云使民皆由吾仁如此則仁乃一已之私而非人所
同¶得矣¶
　樊遲問仁章¶
説云居處恭執事敬與人忠則仁其在是矣又云要須
<pb:KR4d0226_WYG_032-37b>
從¶事之久功夫不可間㫁恐須先説從事之久功夫不
可間¶㫁然後仁在其中如此所言却似顛倒也¶
　仁者必有勇章¶
説云於其所當然者自不可禦又云固有勇而未必中
節¶也者故不必有仁此似只説得義字¶
　未有小人而仁者也章<md:KR4d0226_SBCK_032-24b>¶説云惟其㝠然莫覺皆為不仁而已矣此又以覺為仁
之¶病
<pb:KR4d0226_WYG_032-38a>
　殺身成仁章¶
説云是果何故哉亦曰理之所㑹全吾性而已欲全吾
性¶而後殺身便是有為而為之且以全性兩字言仁似
亦未¶是¶
　知及仁守章¶
説云如以愛為仁而不明仁之所以愛此語葢未盡¶
　宰我問喪章¶
説云以為不仁者葢以其不之察也宰我聞斯言而出
<pb:KR4d0226_WYG_032-38b>
其¶必有以悚動於中矣據此似以察知悚動為仁又似
前説¶冥然莫覺之意<md:KR4d0226_SBCK_032-25a>¶　殷有三仁章¶
説云三人皆處之盡道皆全其性命之情以成其身故
謂¶之仁又云可以見三子之所宜處矣此似只説得義
字又¶以全其性命之情為仁前已論之¶
　博學而篤志章¶
明道云學者要思得之説云葢不可以思慮臆度也按
<pb:KR4d0226_WYG_032-39a>
此¶語與明道正相反又有談説𤣥妙之病前所論不知
其仁¶克已復禮處與此正相類大抵思慮言語躬行各
是一事¶皆不可廢但欲實到須躬行非是道理全不可
思量不可¶講説也然今又不説要在躬行之意而但言
不可以言語¶思慮得則是相率而入於禪者之門矣¶
　　以上更望詳考之復以見教又劉子澄前日過此
　<md:KR4d0226_SBCK_032-25b>¶　説髙安所刋太極説見今印造近亦有在延平見
　　¶之者不知尊兄以其書為如何如有未安恐須且
<pb:KR4d0226_WYG_032-39b>
　　収藏之¶以俟考訂而後出之也言仁之書恐亦當
　　且住即俟¶更討論如何¶
　　　答欽夫仁説¶
仁説明白簡當非淺陋所及但言性而不及情又不言
心¶貫性情之意似只以性對心若只以性對心即下文
所引¶孟子仁人心地也與上文許多説話似若相戾更
乞詳之¶
又曰已私既克則廓然大公與天地萬物血脈貫通愛
<pb:KR4d0226_WYG_032-40a>
之¶理得於内而其用形於外天地之間無一物之非吾
仁矣¶此亦其理之本具於吾性者而非彊為之也(此數/句亦)
(未/安)葢已¶私既克則廓然大公皇皇四達而仁之體無所
蔽矣夫理<md:KR4d0226_SBCK_032-26a>¶無蔽則天地萬物血脈貫通而仁之用無不
周矣然則所¶謂愛之理者乃吾本性之所有特以廓然
大公而後在非¶因廓然大公而後有也以血脈貫通而
後達非以血脈貫¶通而後存也今此數句有少差紊更
乞詳之愛之之理便¶是仁若無天地萬物此理亦有虧
<pb:KR4d0226_WYG_032-40b>
欠於此識得仁體然後¶天地萬物血脈貫通而用無不
周者可得而言矣葢此理¶本甚約今便將天地萬物夾
雜説却鶻突了夫子答子貢¶博施濟衆之問正如此也
更以復見天地之心之説觀之¶亦可見葢一陽復處便
是天地之心完全自足非有待於¶外也又如濂溪所云
與自家意思一般者若如今説便只¶説得一般兩字而
所謂自家意思者却如何見得耶¶
又云視天下無一物之非仁此亦可疑葢謂視天下無
<pb:KR4d0226_WYG_032-41a>
一<md:KR4d0226_SBCK_032-26b>¶物不在吾仁中則可謂物皆吾仁則不可葢物自是
物仁¶自是心如何視物為心耶¶
又云此亦其理之本具於吾性者而非彊為之也詳此
葢¶欲發明仁不待公而後有之意而語脈中失之要之
視天¶下無一物非仁與此句似皆剰語並乞詳之如何¶
　　　答張欽夫¶
諸説例䝉印可而未發之㫖又其樞要既無異論何慰
如¶之然比觀舊説却覺無甚綱領因復體察得見此理
<pb:KR4d0226_WYG_032-41b>
須以¶心為主而論之則性情之徳中和之妙皆有條而
不紊矣¶然人之一身知覺運用莫非心之所為則心者
固所以主¶於身而無動静語黙之間者也然方其静也
事物未至思¶慮未萌而一性渾然道義全具其所謂中
是乃心之所以<md:KR4d0226_SBCK_032-27a>¶為體而寂然不動者也及其動也事物
交至思慮萌焉則¶七情迭用各有攸主其所謂和是乃
心之所以為用感而¶遂通者也然性之静也而不能不
動情之動也而必有節¶焉是則心之所以寂然感通周
<pb:KR4d0226_WYG_032-42a>
流貫徹而體用未始相離¶者也然人有是心而或不仁
則無以著此心之妙人雖欲¶仁而或不敬則無以致求
仁之功葢心主乎一身而無動¶静語黙之間是以君子
之於敬亦無動静語黙而不用其¶力焉未發之前是敬
也固已主乎存養之實已發之際是¶敬也又常行於省
察之間方其存也思慮未萌而知覺不¶昧是則静中之
動復之所以見天地之心也及其察也事¶物紛糾而品
節不差是則動中之静艮之所以不獲其身¶不見其人
<pb:KR4d0226_WYG_032-42b>
也有以主乎静中之動是以寂而未嘗不感有<md:KR4d0226_SBCK_032-27b>¶以察乎
動中之静是以感而未嘗不寂寂而常感感而常¶寂此
心之所以周流貫徹而無一息之不仁也然則君子¶之
所以致中和而天地位萬物育者在此而已葢主於身¶
而無動静語黙之間者心也仁則心之道而敬則心之
貞¶也此徹上徹下之道聖學之本統明乎此則性情之
徳中¶和之妙可一言而盡矣熹向來之説固未及此而
來喻曲¶折雖多所發明然於提綱振領處似亦有未盡
<pb:KR4d0226_WYG_032-43a>
又如所謂¶學者先須察識端倪之發然後可加存養之
功則熹於此¶不能無疑葢發處固當察識但人自有未
發時此處便合¶存養豈可必待發而後察察而後存耶
且從初不曽存養¶便欲隨事察識竊恐浩浩茫茫無下
手處而毫釐之差千¶里之繆將有不可勝言者此程子
所以每言孟子才髙學<md:KR4d0226_SBCK_032-28a>¶之無可依據人須是學顔子之
學則入聖人為近有用力¶處其微意亦可見矣且如灑
掃應對進退此存養之事也¶不知學者將先於此而後
<pb:KR4d0226_WYG_032-43b>
察之耶抑將先察識而後存養¶也以此觀之則用力之
先後判然可觀矣來教又謂動中¶静涵所謂復見天地
之心亦所未喻熹前以復為静中之¶動者葢觀卦象便
自可見而伊川先生之意似亦如此來¶教又謂言静則
溺於虚無此固所當深慮然此二字如佛¶者之論則誠
有此患若以天理觀之則動之不能無静猶¶静之不能
無動也静之不能無養猶動之不可不察也但¶見得一
動一静互為其根敬義夾持不容間㫁之意則雖¶下静
<pb:KR4d0226_WYG_032-44a>
字元非死物至静之中葢有動之端焉是乃所以見¶天
地之心者而先王之所以至日閉闗葢當此之時則安<md:KR4d0226_SBCK_032-28b>¶静以養乎此爾固非逺事絶物閉目兀坐而偏於静之
謂¶但未接物時便有敬以主乎其中則事至物來善端
昭著¶而所以察之者益精明爾伊川先生所謂却於已
發之際¶觀之者正謂未發則只有存養而已發則方有
可觀也周¶子之言主静乃就中正仁義而言以正對中
則中為重以¶義配仁則仁為本爾非四者之外别有主
<pb:KR4d0226_WYG_032-44b>
静一段事也來¶教又謂熹言以静為本不若遂言以敬
為本此固然也然¶敬字工夫通貫動静而必以静為本
故熹向來輒有是語¶今者遂易為敬雖若完全然却不
見敬之所施有先有後¶則亦未得為諦當也至如來教
所謂要須察夫動以見静¶之所存静以涵動之所本動
静相須體用不離而後為無¶滲漏也此數句卓然意語
俱到謹以書之座右出入觀省<md:KR4d0226_SBCK_032-29a>¶然上兩句次序似未甚
安意謂易而置之乃有可行之實¶不審尊意以為如何
<pb:KR4d0226_WYG_032-45a>
　
　
　
　
　
　
　
　
<pb:KR4d0226_WYG_032-45b>
　
　
　
　
　
　
　
　晦庵集卷三十二<md:KR4d0226_SBCK_032-29b>¶
<pb:KR4d0226_WYG_033-1a>
欽定四庫全書
　晦庵集卷三十三　　　　　宋　朱子<md:KR4d0226_SBCK_032-30a>¶　撰
　
