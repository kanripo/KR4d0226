# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:56.137376
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0282-032晦庵先生朱文公文集-卷第三十二.
<pb:KR4d0226_SBCK_032-1a>¶
晦庵先生朱文公文集卷第三十二¶
　書(汪張吕劉問答)¶
　　　答敬夫論中庸&KR0003;¶
鳶飛魚躍注中引程子&KR0003;蓋前靣&KR0003;得文義巳極分明恐¶
人只如此容易領略便過故引此語使讀者於此更加涵¶
泳又恐枝葉太盛則人不復知有本根妄意穿穴别生病¶
痛故引而不盡使讀者但知此意而别無走作則只得將¶
訓詁就本文上致思自然不起狂妄意思當時於此詳略¶
之間其慮之亦審矣今欲盡去又似私憂過計懲羮吹虀¶
雖救得狂妄一邉病痛反没却程子指示眼目要切處尤¶
不便也¶
前知之義經文自&KR0003;禎祥妖孽&KR0433;&KR0027;四體觧中又引執玉¶
<pb:KR4d0226_SBCK_032-1b>¶
髙卑之事以明四體之&KR0003;則其&KR0001;謂前知者乃以朕兆之¶
萌知之蓋事㡬至此巳自昭晣但湏是誠明照徹乃能察¶
之其與異端恠誕之&KR0003;自不嫌於同矣程子所&KR0003;用與不¶
用似因異端自謂前知而言其曰不如不知之愈者蓋言¶
其不知者本不足道其知者又非能察於事理之㡬微特¶
以偵伺於幽隱之中妄意推測而知故其知之反不如不¶
知之愈因引釋子之言以見其徒稍有識者巳不肯爲皆¶
所以甚言其不足道而深絶之非以不用者爲可取也今¶
來喻&KR0036;明固以爲異端必用而後知不用則不知惟至誠¶
則理不可揜故不用而自知是乃所謂天道者此義精矣¶
然不用之云實生於程子所言之嫌而程子之言&KR0004;不謂¶
此引以爲&KR0003;恐反惑人且以此而論至誠異端之不同又¶
<pb:KR4d0226_SBCK_032-2a>¶
不&KR0002;注中指事而言尤明白而直截也¶
切磋&KR0355;磨但以今日工人制器次第考之便可見切者以¶
刀或鋸裁截骨角使成形質磋則或鑢或盪使之平治也¶
&KR0355;者以椎撃鑿鐫刻玉石使成形質磨則礱以沙石使之¶
平治也蓋骨角柔韌不容&KR0355;磨玉石堅硬不通切磋故各¶
隨其宜以攻治之而其功夫次第從粗入細又如此雖古¶
今沿習或有不同然物有定理恐亦無以相逺也故古注¶
舊&KR0003;雖與此異然其以切磋爲治骨角&KR0355;磨爲治玉石亦¶
未嘗亂但不當分四者各爲一事而不相因耳豈亦有所¶
傳授而小失之與來喻欲以四者皆爲治玉石之事而謂¶
切爲切其璞&KR0355;爲琢其形此於傳文恊矣然切其璞而&KR0355;¶
其形則不必遽磋磋之旣平而復加椎鑿則滑淨之上却¶
<pb:KR4d0226_SBCK_032-2b>¶
生瘢㾗與未磋何異竊恐古人知能創物不&KR0063;如此之迂¶
拙重&KR0232;也蓋古人引詩往往略取大意&KR0004;不甚拘文義故¶
於此兩句但取其相因之意而不細分其物&KR0002;細分之則¶
以切&KR0355;爲道學磋磨爲自脩如論語之以切&KR0355;比無謟無¶
驕磋磨比樂與好禮乃爲穩帖今旣不同亦不必彊爲之¶
&KR0003;但識其大意可也況經傳中此等非一&KR0002;不寛著意思¶
緩緩消詳則字字相梗亦無時而可通矣¶
　　　答張敬夫¶
諸諭一一具悉比來同志雖不爲無人然更事旣多殊覺¶
此道之&KR0012;無可告語居常鬰鬱但每奉教喻輙爲心開目¶
明耳子澄所引馬范出處渠輩正坐立志不彊而聞見駁¶
雜胷中似此等草木太多每得一事可借以自便即遂據¶
<pb:KR4d0226_SBCK_032-3a>¶
之以爲定論所以緩急不得力耳近來尤覺接引學者大¶
是難事蓋不&KR0054;則&KR0012;陋而無徴欲其&KR0054;則又有此等駁雜¶
之患況其才質又有髙下皆非可以一格而例告之自非¶
在我者充足有餘而又深識㡬㑹亦何易當此責耶周君¶
恨未之識大率學者須更令廣讀經史乃有可據之地然¶
又非先識得一箇義理蹊徑則亦不能讀正惟此處爲難¶
耳建康連得書規模只如舊日前日與之書有兩語云憂¶
勞惻怛雖盡於鰥寡&KR0012;獨之情而未有以爲本根長乆之¶
計功勲名譽雖播於兒童走卒之口而未有以喻乎賢士¶
大夫之心此語頗似著題未知渠以爲如何然亦只&KR0003;得¶
到此過此尤難言也尋常戯謂佛氏有所謂大心衆生者¶
今世絶未之見凡今之人營私自便得少爲足種種病痛¶
<pb:KR4d0226_SBCK_032-3b>¶
正坐心不大耳子重語前書巳及之所言雖未快然比來¶
衆人巳皆出其下矣交戰雜好之&KR0003;誠爲切至之論吾輩¶
所當朝夕自&KR0039;檢也誠之乆不得書如彼才質誠欠追&KR0355;¶
之功恨相去逺無所效力也陳唐㢸者舊十餘年前聞其¶
爲人每恨未之識此等人亦可惜沉埋逺郡計其年當不¶
下五六十矣呉儆者聞對語亦能不苟不易不易此等人¶
材與温良愽雅之士世間不患無之所恨未見前所謂大¶
心衆生者莫能揔其所長而用之耳&KR0009;示書籍石刻感感¶
近作濂溪書堂記曽見之否謾内一本&KR0036;明天命之意粗¶
爲有功但恨未及所謂不謂命者闕却下一截意思耳此¶
亦是玩理不熟故臨時收拾不上如此非小病可懼也學¶
記刻就幸早&KR0009;及只作兩石不太大否近思舉業三段及¶
<pb:KR4d0226_SBCK_032-4a>¶
横渠語一段并録呈幸付彼中舊官屬正之或更得数字¶
&KR0003;破増添之意尢佳蓋閩浙本流行巳廣恐見者疑其不¶
同兼又可見長者留意此書之意尤學者之幸也中庸章¶
句只如舊本巳如所戒矣近更看得數處穩實尤覺日前¶
功夫未免好髙之弊也通鑑綱目近再修至漢&KR0051;間條例¶
稍舉今亦謾録數項上呈但近年衰悴目昏燈下全看小¶
字不得甚欲及早修纂成書而多事分奪無力謄冩未知¶
何時可得脫藁求教耳¶
　　　答張敬夫¶
誨諭曲折数條始皆不能無疑旣而思之則或疑或信而¶
不能相通近深思之乃知只是一處不透所以觸處窒礙¶
雖或考索彊通終是不該貫偶却見得所以然者輙具陳¶
<pb:KR4d0226_SBCK_032-4b>¶
之以卜是否大抵日前所見累書所陳者只是儱侗地見¶
得箇大本逹道底影象便執認以爲是了却於致中和一¶
句全不曽入思議所以累蒙教告以求仁之爲急而自覺¶
殊無立脚下功夫處蓋只見得箇直截根源傾湫倒海底¶
氣象日間但覺爲大化所驅如在洪濤巨浪之中不容少¶
頃停泊蓋其所見一向如是以故&KR0063;事接物處但覺粗厲¶
勇果増倍於前而寛&KR0073;雍容之氣略無毫髪雖竊病之而¶
不知其所自來也而今而後乃知浩浩大化之中一家自¶
有一箇安宅正是自家安身立命主宰知覺處所以立大¶
本行逹道之樞要所謂體用一源顯㣲無間者乃在於此¶
而前此方徃方來之&KR0003;正是手忙足亂無著身處道邇求¶
逺乃至於是亦可&KR0015;矣正蒙可疑處以熹觀之亦只是一¶
<pb:KR4d0226_SBCK_032-5a>¶
病如定性則欲其不累於外物論至靜則以識知爲客感¶
語聖人則以爲因問而後有知是皆一病而巳復見天地¶
心之&KR0003;熹則以爲天地以生物爲心者也雖氣有闔闢物¶
有盈虚而天地之心則亘古亘今未始有毫&KR0117;之間斷也¶
故陽極於外而復生於内聖人以爲於此可以見天地之¶
心焉蓋其復者氣也其所以復者則有自來矣向非天地¶
之心生生不息則陽之極也一絶而不復續矣尚何以復¶
生於内而爲闔闢之無窮乎此則所論動之端者乃一陽¶
之所以動非徒指夫一陽之巳動者而爲言也夜氣固未¶
可謂之天地心然正是氣之復處苟求其故則亦可以見¶
天地之心矣¶
　　　答張敬夫¶
<pb:KR4d0226_SBCK_032-5b>¶
前書所禀寂然未發之㫖良心發見之端自以爲有小異¶
於疇昔偏滯之見但其間語病尚多未爲精切比遣書後¶
累日潜玩其於實體似益精明因復取凡聖賢之書以及¶
近世諸老先生之遺語讀而驗之則又無一不合蓋平日¶
所疑而未白者今皆不待安排徃徃自見灑落處始竊自¶
信以爲天下之理其果在是而致知格物居敬精義之功¶
自是其有所施之矣聖賢方䇿豈欺我哉蓋通天下只是¶
一箇天機活物流行發用無間容息據其巳發者而指其¶
未發者則巳發者人心而凡未發者皆其性也亦無一物¶
而不備矣夫豈别有一物拘於一時限於一處而名之哉¶
即夫日用之間渾然全體如川流之不息天運之不窮耳¶
此&KR0001;以體用精粗動靜本末洞然無一毫之間而鳶飛魚¶
<pb:KR4d0226_SBCK_032-6a>¶
躍觸處朗然也存者存此而巳養者養此而巳必有事焉¶
而勿正心勿忘勿助長也從前是做多少安排没頓著處¶
今覺得如水到船浮解維正柂而沿洄上下惟意所適矣¶
豈不易哉始信明道所謂未嘗致纎毫之力者眞不浪語¶
而此一段事程門先逹惟上蔡謝公所見透徹無隔礙處¶
自餘雖不敢妄有指議然味其言亦可見矣近范伯崇來¶
自邵武相與講此甚詳亦嘆以爲得未曽有而悟前此用¶
心之左且以爲雖先覺發明指示不爲不切而私意汩漂¶
不見頭緒向非老兄抽&KR0028;啓鍵直發其私誨諭諄諄不以¶
愚昩而捨置之何以得此其何感幸如之區區筆舌蓋不¶
足以爲謝也但未知自髙明觀之復以爲如何爾孟子諸¶
&KR0003;始者猶有齟齬處欲一二條陳以請今復觀之恍然不¶
<pb:KR4d0226_SBCK_032-6b>¶
知所以爲疑矣但性不可以善惡名此一義熹終疑之蓋¶
善者無惡之名夫其所以有好有惡者特以好善而惡惡¶
耳&KR0004;安有不善哉然則名之以善又何不可之有今推有¶
好有惡者爲性而以好惡以理者爲善則是性外有理而¶
疑於二矣知言於此雖嘗著語然恐孟子之言本自渾然¶
不須更分裂破也知言雖云爾然亦曰粹然天地之心道¶
義完具此不謂之善何以名之哉能勿喪此則無所適不¶
爲善矣以此觀之不可以善惡名太似多却此一轉語此¶
愚之所以反覆致疑而不敢巳也¶
　　　問張敬夫¶
心具衆理變化感通生生不窮故謂之易此其所以能開¶
物成務而冐天下也圎神方知變昜二者闕一則用不妙¶
<pb:KR4d0226_SBCK_032-7a>¶
用不妙則心有所蔽而明不遍照洗心正謂其無蔽而光¶
明耳非有所加益也寂然之中衆理必具而無朕可名其¶
宻之謂歟必有怵&KR0357;惻隱之心此心之宰而情之動也如¶
此立語如何¶
　　　問張敬夫¶
熹謂感於物者心也其動者情也情根乎性而宰乎心心¶
爲之幸則其動也無不中節矣何人欲之有惟心不宰而¶
情自動是以流於人欲而每不得其正也然則天理人欲¶
之判中節不中節之分特在乎心之宰與不宰而非情能¶
病之亦巳明矣蓋雖曰中節然是亦情也但其所以中節¶
者乃心爾今夫乍見孺子入井此心之感也必有怵惕惻¶
&KR0046;之心此情之動也内交要譽惡其聲者心不宰而情之¶
<pb:KR4d0226_SBCK_032-7b>¶
失其正也怵惕惻&KR0046;乃仁之端又可以其情之動而遽謂¶
之人欲乎大抵未感物時心雖爲巳&KR0036;然苗裔&KR0036;見却未¶
嘗不在動處必舎是而别求却恐無下功處也所疑如此¶
未審尊意如何¶
　　　問張敬夫¶
遺書有言人心私欲道心天理熹疑私欲二字太重近思¶
得之乃識其意蓋心一也自其天理備具隨處&KR0036;見而言¶
則謂之道心自其有所營爲謀慮而言則謂之人心夫營¶
爲謀慮非皆不善也便謂之私欲者蓋只一豪髪不從天¶
理上自然發出便是私欲所以要得必有事焉而勿正勿¶
忘勿助長只要没這些計較全體是天理流行即人心而¶
識道心也故又以鳶魚飛躍明之先覺之爲後人也可謂¶
<pb:KR4d0226_SBCK_032-8a>¶
切至矣此語如何更乞裁喻(答云栻近思却與來喻頗同/要當於存亡出入中識得惟)¶
(微之體識得則道心&KR0004;豈外是不識只/爲人心也然須實見方得不識如何)¶
　　　問張敬夫¶
熹謂存亡出入固人心也而惟㣲之本體亦未嘗加益雖¶
舎而亡然未嘗少損雖曰出入無時未嘗不卓然乎日用¶
之間而不可掩也&KR0002;於此識得則道心之微&KR0004;不外此不¶
識則人心而巳矣蓋人心固異道心又不可作兩物看不¶
可於兩處求也不審尊意以謂然否¶
　　　答張敬夫¶
人心私欲之&KR0003;如來教所改字極善本語之失亦是所謂¶
本原未明了之病非一句一義見不到也但愚意猶疑向¶
來妄論引必有事之語亦未的當蓋舜禹授受之際所以¶
<pb:KR4d0226_SBCK_032-8b>¶
謂人心私欲者非&KR0002;衆人所謂私欲者也但㣲有一毫把¶
捉底意思則雖云本是道心之&KR0036;然終未離人心之境所¶
謂動以人則有妄顔子之有不善正在此間者是也旣曰¶
有妄則非&KR0059;欲而何湏是都無此意思自然從容中道才¶
方純是道心也必有事焉却是見得此理而存養下功處¶
與所謂純是道心者蓋有間矣然旣察本原則自此可加¶
精一之功而進夫純耳中間儘有次第也惟精惟一亦未¶
離夫人心特須如此克盡私欲全復天理儻不由此則終¶
無可至之理耳¶
　　　答張敬夫問目¶
孟子曰盡其心者知其性也知性則知天矣心體廓然&KR0004;¶
無限量惟其梏於形器之私是以有所蔽而不盡人能克¶
<pb:KR4d0226_SBCK_032-9a>¶
巳之私以窮天理至於一旦脫然私意剥落則廓然之體¶
無復一毫之蔽而天下之理逺近精粗隨所擴充無不通¶
逹性之所以爲性天之所以爲天蓋不離此而一以貫之¶
無次序之可言矣孔子謂天下歸仁者正此意也¶
存其心養其性所以事天也心性皆天之所以與我者不¶
能存養而梏亡之則非所以事天也夫心主乎性者也敬¶
以存之則性得其養而無所害矣此君子之所以奉順乎¶
天蓋能盡其心而終之之事顔冉所以請事斯語之意也¶
然學者將以求盡其心亦未有不由此而入者故敬者學¶
之終始所謂徹上徹下之道但其意味淺深有不同爾¶
殀壽不貳脩身以俟之所以立命也云殀與夭同夫夭壽¶
之不齊蓋氣之所禀有不同者不以悅戚二其心而惟脩¶
<pb:KR4d0226_SBCK_032-9b>¶
身以俟之則天之正命自我而立而氣禀之短長非所論¶
矣愚謂盡心者私智不萌萬里洞貫歛之而無所不具擴¶
之而無所不通之謂也學至於此則知性之爲德無所不¶
該而天之爲天者不外是矣存者存此而巳養者養此而¶
巳事者事此而巳生死不異其心而脩身以俟其正則不¶
拘乎氣禀之偏而天之正命自我立矣¶
告子曰不得於言勿求於心不得於心勿求於氣孟子引¶
告子之言以告丑明告子所以不動其心術如此告子之¶
意以爲言語之失當直求之於言而不足以動吾之心念¶
慮之失當直求之於心而不必更求之於氣蓋其天資剛¶
勁有過人者力能堅忍固執以守其一偏之見所以學雖¶
不正而能先孟子以不動心也觀其論性數章理屈詞窮¶
<pb:KR4d0226_SBCK_032-10a>¶
則屡變其&KR0003;以取勝終不能從容反覆審思明辨因其所¶
言之失而反之於心以求至當之歸此其不得於言而勿¶
求諸心之驗也歟¶
不得於心勿求於氣可不得於言勿求於心不可孟子旣¶
引告子之言而論其得失如此夫心之不正未必皆氣使¶
之故勿求於氣未爲盡失至言之不當未有不出於心者¶
而曰勿求於心則有所不可矣伊川先生曰人必有仁義¶
之心然後有仁義之氣晬然逹於外所以不得於心勿求¶
於氣可也又曰告子不得於言勿求於心蓋不知義在内¶
也皆此意也然以下文觀之氣亦能反動其心則勿求於¶
氣之&KR0003;未爲盡善但心動氣之時多氣動心之時少故孟¶
子取其彼善於此而巳凡曰可者皆僅可而未盡之詞也¶
<pb:KR4d0226_SBCK_032-10b>¶
至於言則雖發乎口而實出於心内有蔽䧟離窮之病則¶
外有詖&KR0075;邪遁之失不得於言而毎求諸心則其察理日¶
益精矣孟子所以知言養氣以爲不動心之本者用此道¶
也而告子反之是徒見言之發於外而不知其出於中亦¶
義外之意也其害理深矣故孟子斷然以爲不可於此可¶
見告子之不動心所以異於孟子而亦豈能終不動者哉¶
滿腔子是惻&KR0046;之心此是就人身上指出此理充塞處最¶
爲親切&KR0002;於此見得即萬物一體更無内外之别&KR0002;見不¶
得却去腔子外尋不見即莽莽蕩蕩無交渉矣陳經正云¶
我見天地萬物皆我之性不復知我身之所爲我矣伊川¶
先生曰它人食飽公無餒乎正是&KR0003;破此病知言亦云釋¶
氏和虚空沙界爲已身而不敬其父母所生之身亦是&KR0003;¶
<pb:KR4d0226_SBCK_032-11a>¶
此病也¶
仲尼焉學舊&KR0003;得太髙詳味文意文武之道只指先王之¶
禮樂刑政教化文章而巳故特言文武而又以未墜於地¶
言之&KR0002;論道體則不容如此立言矣但向來貪箇意思將¶
此一句都瞞過了李光祖雖欲曲爲之&KR0003;然終費氣力似¶
不&KR0002;四平放下意味深長也但聖人所以能無不學無不¶
師而一以貫之便有一箇生而知之底本領不然則便只¶
是近世&KR0054;雜之學而非所以爲孔子故子貢之對雖有遜¶
詞然其推尊之意亦不得而隱矣¶
寂感之&KR0003;甚佳然愚意都是要從根本上&KR0003;來言其有此¶
故能如此亦似不可偏廢但爲字下不著耳今欲易之云¶
有中有和所以能寂感而惟寂惟感所以爲中和也如何¶
<pb:KR4d0226_SBCK_032-11b>¶
夫易何爲者也止以斷天下之疑此言易之書其用如此¶
是故&KR0433;之徳止不殺者夫此言聖人所以作易之本也蓍¶
動卦靜而爻之變易無窮未畫之前此理巳具於聖人之¶
心矣然物之未感則寂然不動而無朕兆之可名及其出¶
而&KR0063;物則憂以天下而所謂圎神方智者各見於功用之¶
實矣聦明睿智神武不殺言其體用之妙也¶
是故明於天之道止以前民用此言作易之事也¶
聖人以此齋戒以神明其德夫此言用易之事也齋戒敬¶
也聖人無一時一事而不敬此特因卜筮而言尤見其精¶
誠之至如孔子所愼齋&KR0062;疾之意也湛然純一之謂齋肅¶
然警愓之謂戒玩此則知所以神明其徳之意也¶
乾坤其易之藴耶止乾坤或㡬乎息矣自易道統體而言¶
<pb:KR4d0226_SBCK_032-12a>¶
則乾陽坤隂一動一靜乃其藴也自乾坤成列而觀之則¶
易之爲道又不在乾坤之外惟不在外故曰乾坤毁則無¶
以見易然易不可見則乾自乾坤自坤故又曰易不可見¶
則乾坤或㡬乎息矣¶
學而&KR0003;此篇名也取篇首兩字爲别初無意義但學之爲¶
義則讀此書者不可以不先講也夫學也者以字義言之¶
則巳之未知未能而暁夫知之能之之謂也以事理言之¶
則凡未至而求至者皆謂之學雖稼圃射御之微亦曰學¶
配其事而名之也而此獨專之則所謂學者果何學也蓋¶
始乎爲士者所以學而至乎聖人之事伊川先生所謂儒¶
者之學是也蓋伊川先生之意曰今之學者有三詞章之¶
學也訓詁之學也儒者之學也欲通道則舎儒者之學不¶
<pb:KR4d0226_SBCK_032-12b>¶
可尹侍講所謂學者所以學爲人也學而至於聖人亦不¶
過盡爲人之道而巳此皆切要之言也夫子之所志顔子¶
之所學子思孟子之所傳皆是學也其精純盡在此書而¶
此篇所明又學之本故學者不可以不盡心焉¶
哭則不歌一日之中或哭或歌是䙝於禮容范曰哀樂不¶
可以無常無常非所以養心也哭與歌不同日不惟恤人¶
亦所以自養也尹曰于此見聖人忠厚之心也¶
不圖爲樂之至於斯言不意舜之爲樂至於如此之羙使¶
其恍然忘其身世也¶
愼而無禮葸絲里反畏懼之皃絞急也¶
寢不尸范以爲嫌惰慢之氣設於身體孫思邈言睡欲踧¶
覺則舒引夫子&KR0230;不尸爲證¶
<pb:KR4d0226_SBCK_032-13a>¶
君子不以紺緅飾紺玄色&KR0003;文云深青楊赤色也緅絳色¶
飾者縁領也齋服用絳三年之䘮旣朞而練其服以緅爲¶
飾紅紫非正色青赤黃白黒五方之正色也緑紅碧紫騮¶
五方之間色也蓋以木之青克土之黄合青黄而成緑爲¶
東方之間色以金之白克木之青合青白而成碧爲西方¶
之間色以火之赤克金之白合赤白而成紅爲南方之間¶
色以水之黒克火之赤合赤黒而成紫爲北方之間色以¶
土之黄克水之黒合黄黒而成騮爲中央之間色¶
可欲之謂善天機也非思勉之所及也今人乍見孺子入¶
井皆有怵惕惻&KR0046;之心小人閒居爲不善無所不至見君¶
子而后厭然揜其不善而著其善玩乍見字厭然字則知¶
可欲之謂善其衆善之首萬理之先而百爲之㡬也歟可¶
<pb:KR4d0226_SBCK_032-13b>¶
欲之謂善㡬也聖人妙此而天也賢人明此而敬也善人¶
由此而不知也小人舎此而不由也雖然此㡬不爲尭存¶
不爲桀亡其始萬物終萬物之妙也歟¶
喜怒哀樂之未發謂之中性也&KR0036;而皆中節謂之和情也¶
子思之爲此言欲學者於此識得心也心也者其妙情性¶
之徳者歟¶
易無思也無爲也寂然不動忠也敬也立大本也感而遂¶
通天下之故恕也義也行逹道也¶
定靜安三字雖分節次其實知止後皆容易進安而後能¶
慮慮而后能得此最是難進處多是至安處住了安而后¶
能慮非顔子不能之去得字地位雖甚近然只是難進挽¶
弓到臨滿時分外難開¶
<pb:KR4d0226_SBCK_032-14a>¶
舜好察邇言邇言淺近之言也猶所謂尋常言語也㝷常¶
言語人之所忽而舜好察之非洞見道體無精粗差别不¶
能然也孟子曰自耕稼陶漁以至爲帝無非取諸人者又¶
曰聞一善言見一善行&KR0002;決江河沛然莫之能禦此皆好¶
察邇言之實也伊川先生曰造道深後雖聞常人語言至¶
淺近事莫非義理是如此¶
孟子明則動矣未變也顔子動則變矣未化也有天地後¶
此氣常運有此身後此心常發要於常運中見太極常發¶
中見本性離常運者而求太極離常發者而求本性恐未¶
免釋老之荒唐也¶
　　　答張敬夫¶
　道即本也¶
<pb:KR4d0226_SBCK_032-14b>¶
道即本也却恐文意未安蓋莫非道也而道體中又自有¶
要約根本處非離道而别有本也如云親親仁也敬長義¶
也此所謂本也無它逹之天下也則是本旣立而道生矣¶
此則是道之與本豈常離而爲二哉不知如此更有病否¶
　苟志於仁¶
夫舉措自吾仁中出而俯仰無所愧怍更無打不過處此¶
惟仁者能之顔曽其猶病諸今以志於仁者便能如此亦¶
不察乎淺深之序矣愚竊以爲志於仁者方是&KR0004;學有志¶
於仁之人正當於日用之間念念精察有無打不過處&KR0002;¶
有即深懲而痛改之又從而究夫所以打不過者何自而¶
來用力之乆庶乎一旦廓然而有以知仁矣雖曰知之然¶
亦豈能便無打不過處直是從此存養十分純熟到顔曽¶
<pb:KR4d0226_SBCK_032-15a>¶
以上地位方是入此氣象然亦豈敢自如此擔當只是誠¶
心恭巳而天理流行自無間斷爾今&KR0003;才志於仁便自如¶
此擔當了豈復更有進歩處耶又且氣象不好亦無聖賢¶
意味正如張子韶孝經首云直指其路急䇿而疾趨之此¶
何等氣象耶蓋此章惡字只是入聲諸先生言之巳詳豈¶
忽之而未嘗讀耶理之至當不容有二&KR0002;以必自巳出而¶
不蹈前人爲髙則是私意而巳矣¶
　横耳所聞無非妙道¶
横耳所聞乃列子之語與聖人之意相入不得聖人只言¶
耳順者蓋爲至此渾是道理聞見之間無非至理(謂之至/理便與)¶
(妙道/不同)自然不見其它雖有逆耳之言亦皆隨理冰釋而初¶
無横耳之意也只此便見聖人之學異端之學不同處其¶
<pb:KR4d0226_SBCK_032-15b>¶
辨如此只毫髮之間也¶
　與四時俱者無近功所以可大受而不可小知也謂它¶
　只如此¶
一事之能否不足以盡君子之藴故不可小知任天下之¶
重而不懼故可大受小人一才之長亦可器而使但不可¶
以任大事爾¶
　民非水火不生活於仁亦然尤不可無者也然水火猶¶
　見蹈之而死仁則全保生氣未見蹈之而死者¶
此段文義皆是只此一句有病不必如此過求¶
　知仁勇聖人全體皆是非聖人所得與焉故曰夫子自道也¶
道體無窮故聖人未嘗見道之有餘也然亦有勉進學者¶
之意焉自道恐是與道爲一之意不知是否¶
<pb:KR4d0226_SBCK_032-16a>¶
　上逹下逹凡百事上皆有逹處惟君子就中得箇髙明¶
　底道理小人就中得箇汙下底道理¶
吕謂君子日進乎髙明小人日究乎汙下¶
　天下之爲父子者定爲子必孝爲臣必忠不可易也¶
羅先生云只爲天下無不是底父母此&KR0003;得之¶
　四體不言而喻無人&KR0003;與它它自暁得¶
語太簡不知它指何人此亦好髙之弊¶
　强恕而行臨事時却爲私利之心奪不强則無以主恕¶
萬物皆備於我矣反身而誠樂莫大焉此是理明欲盡者¶
强恕而行求仁莫近焉此是强恕而行者¶
　無所用恥小人機變之心勝初不知有恥故用不著它¶
爲機變之巧則文過飾非何所不至無所用恥也¶
<pb:KR4d0226_SBCK_032-16b>¶
　禮之用和爲貴禮之發用處以和爲貴是禮之和猶水¶
　之寒火之&KR0044;非有二也當時行之百姓安之後世宜之¶
　莫不見其爲美也所謂民之質矣日用飲食羣&KR0058;百姓¶
　徧爲爾徳先王之道&KR0002;以此爲美而小大由之則有所¶
　不行蓋天下皆知美之爲美斯惡矣知和之云云又逐¶
　末而忘本故亦不可行也¶
大凡老子之言與聖人之言全相入不得也雖有相似處¶
亦須有毫&KR0117;之差況此本不相似耶此&KR0003;似亦過當禮與¶
和是兩物相須而爲用范&KR0003;極好伊川和靜以小大由之¶
一句連上句&KR0003;似更分明可更詳味&KR0002;如此&KR0003;恐用心漸¶
差失其正矣¶
　先行其言一云行者不是汎而行乃行其所知之行也¶
<pb:KR4d0226_SBCK_032-17a>¶
　但先行其言便是箇活底君子行仁言則仁自然從之¶
行義言則義自然從之由形聲之於影響也道理自是¶
　如此非有待而然也惟恐其不行耳¶
此章范謝二公&KR0003;好不須過求恐失正理¶
見其禮而知其政子貢自&KR0003;巳見禮便知政聞樂便知¶
　徳(禮樂正意不必是百世之王/亦不必是夫子只是汎論)由百世之後等校百世¶
　之王皆莫能逃吾所見吾所見自生民以來未有如孔¶
　子者宰我子貢有&KR0002;到那時雖要形容孔子但各以其¶
　所自見得孔子超出百世而孔子&KR0001;以超出百世終不¶
　能形容也¶
此&KR0003;甚好但不知子貢敢如此自許否恐亦害理也更商¶
量看¶
<pb:KR4d0226_SBCK_032-17b>¶
一云是子貢見夫子之禮而知夫子之所以爲政聞夫子¶
之樂而知夫子之所以爲徳也如知夫子之得&KR0022;家之事¶
也亦是子貢聞見所到也莫之能違則吾夫子是箇規矩¶
準繩也¶
　君子無所爭必也射乎謂必於射則不免有爭焉及求¶
　其所以爭者則乃在乎周旋揖遜之間故其爭也君子¶
　異乎衆人所以角力尚客氣也¶
此&KR0003;甚好¶
　充&KR0011;至義之盡也謂之義則時措之宜無有盡也&KR0002;要¶
　充&KR0011;而至如不由其道而得者便把爲盗賊之&KR0011;是義¶
　到此而盡舉世無可與者殊不知聖賢權機應用無可¶
　無不可者亦與其㓗之義如象日以殺舜爲事及見之¶
<pb:KR4d0226_SBCK_032-18a>¶
　象喜亦喜義到此有何盡時¶
不必如此&KR0003;夫謂非其有而取之者盗也充&KR0011;至義之盡¶
也熹舊嘗爲&KR0003;曰充吾不穿窬之心而至於義之盡則可¶
自謂如此豈可緊以此責人哉諸侯之於民所取固不足¶
道云¶
　　　答張欽夫(論仁&KR0003;)¶
　天地以生物爲心此語恐未安¶
熹竊謂此語恐未有病蓋天地之間品物萬形各有所事¶
惟天&KR0192;然於上地隤然於下一無所爲只以生物爲事故¶
易曰天地之大徳曰生而程子亦曰天只是以生爲道其¶
論復見天地之心又以動之端言之其理亦巳明矣然所¶
謂以生爲道者亦非謂將生來做道也凡&KR0002;此&KR0011;恐當且¶
<pb:KR4d0226_SBCK_032-18b>¶
認正意而不以文害詞焉則辨詰不煩而所論之本指得¶
矣¶
　不忍之心可以包四者乎¶
熹謂孟子論四端自首章至孺子入井皆只是發明不忍¶
之心一端而巳初無義禮智之心也至其下文乃云無四¶
者之心非人也此可見不忍之心足以包夫四端矣蓋仁¶
包四德故其用亦如此前&KR0003;之失但不曽分得體用&KR0002;謂¶
不忍之心不足以包四端則非也今巳改正¶
　仁專言則其體無不善而巳對義禮智而言其發見則¶
　爲不忍之心也大抵天地之心粹然至善而人得之故¶
　謂之仁仁之爲道無一物之不體故其愛無所不周焉¶
熹詳味此言恐&KR0003;仁字不著而以義禮智與不忍之心均¶
<pb:KR4d0226_SBCK_032-19a>¶
爲發見恐亦未安蓋人生而靜四德具焉曰仁曰義曰禮¶
曰智皆根於心而未&KR0036;所謂理也性之徳也及其&KR0036;見則¶
仁者惻&KR0046;義者羞惡禮者恭敬智者是非各因其體以見¶
其本所謂情也性之發也是皆人性之所以爲善者也但¶
仁乃天地生物之心而在人者故特爲衆善之長雖列於¶
四者之目而四者不能外焉易傳所謂專言之則包四者¶
亦是正指生物之心而言非别有包四者之仁而又别有¶
主一事之仁也惟是即此一事便包四者此則仁之所以¶
爲妙也今欲極言仁字而不本於此乃槩以至善目之則¶
是但知仁之爲善而不知其爲善之長也却於巳發見處¶
方下愛字則是但知巳發之爲愛而不知未發之愛之爲¶
仁也又以不忍之心與義禮智均爲發見則是但知仁之¶
<pb:KR4d0226_SBCK_032-19b>¶
爲性而不知義禮智之亦爲性也又謂仁之爲道無所不¶
體而不本諸天地生物之心則是但知仁之無所不體而¶
不知仁之所以無&KR0001;不體也凡此皆愚意所未安更乞詳¶
之復以見教¶
　程子之所訶正謂以愛名仁者¶
熹按程子曰仁性也愛情也豈可便以愛爲仁此正謂不¶
可認情爲性耳非謂仁之性不發於愛之情而愛之情不¶
本於仁之性也熹前&KR0003;以愛之發對愛之理而言正分别¶
性情之異處其意最爲精宻而來諭每以愛名仁見病下¶
章又云若專以愛命仁乃是指其用而遺其體言其情而¶
略其性則其察之亦不審矣蓋所謂愛之理者是乃指其¶
體性而言且見性情體用各有所主而不相離之妙與所¶
<pb:KR4d0226_SBCK_032-20a>¶
謂遺體而略性者正相南北請更詳之¶
　元之爲義不專主於生¶
熹竊詳此語恐有大病請觀諸天地而以易&KR0143;文言程傳¶
反復求之當見其意&KR0002;必以此言爲是則宜其不知所以¶
爲善之長之&KR0003;矣此乃義理根源不容有毫&KR0117;之差竊意¶
髙明非不知此特命辭之未善爾¶
　孟子雖言仁者無所不愛而繼之以急親賢之爲務其¶
　差等未嘗不明¶
熹按仁但主愛&KR0002;其等差乃義之事仁義雖不相離然其¶
用則各有主而不可亂也&KR0002;以一仁包之則義與禮智皆¶
無&KR0001;用矣而可乎哉(無所不愛四/字今亦改去)¶
　　　又論仁&KR0003;¶
<pb:KR4d0226_SBCK_032-20b>¶
昨承開諭仁&KR0003;之病似於鄙意未安即巳條具請教矣再¶
領書誨亦巳具暁然大抵不出熹所論也請復因而申之¶
謹按程子言仁本末甚備今撮其大要不過數言蓋曰仁¶
者生之性也而愛其情也孝悌其用也公者所以體仁猶¶
言克巳復禮爲仁也學者於前三言者可以識仁之名義¶
於後一言者可以知其用力之方矣今不深考其本末指¶
意之所在但見其分别性情之異便謂愛之與仁了無干¶
渉見其以公爲近仁便謂直指仁體最爲深功殊不知仁¶
乃性之徳而愛之本因其性之有仁是以其情能愛(義禮/智亦)¶
(性之徳也義惡之本禮遜之本智知之本因性有義故情/能惡因性有禮故情能遜因性有智故情能知亦&KR0002;此爾)¶
但或蔽於有我之私則不能盡其體用之妙惟克巳復禮¶
廓然大公然後此體渾全此用昭著動靜本末血脉貫通¶
<pb:KR4d0226_SBCK_032-21a>¶
爾程子之言意蓋如此非謂愛之與仁了無干渉也(此&KR0003;/前書)¶
(言之巳詳今請復以兩言决之如熹之&KR0003;則性發爲情情/根於性未有無性之情無情之性各爲一物而不相管攝)¶
(二&KR0003;得失/此亦可見)非謂公之一字便是直指仁體也(細觀來喻所/謂公天下而)¶
(無物我之私則其愛無不&KR0270;矣不知此兩句甚處是直指/仁體處&KR0002;以愛無不&KR0270;爲仁之體則䧟於以情爲性之失)¶
(髙明之見必不至此&KR0002;以公天下而無物我之&KR0059;便爲仁/體則恐所謂公者漠然無情但如虚空木石雖其同體之)¶
(物尚不能有以相愛況能無所不溥乎然則此兩句中初/未嘗有一字&KR0003;著仁體須知仁是本有之性生物之心惟)¶
(公爲能體之非因公而後有也放曰公而以人體之/故爲仁細看此語却是人字裏靣帶得仁字過來)由漢¶
以來以愛言仁之弊正爲不察性情之辨而遂以情爲性¶
爾今欲矯其㢢反使仁字汎然無所歸宿而性情遂至於¶
不相&KR0249;可謂矯枉過直是亦枉而巳矣其弊將使學者終¶
日言仁而實未嘗識其名義且又并與天地之心性情之¶
徳而昧焉竊謂程子之意必不如此是以敢詳陳之伏惟¶
<pb:KR4d0226_SBCK_032-21b>¶
采察¶
　　　又論仁&KR0003;¶
熹再讀别&KR0083;所示三條竊意髙明雖巳灼知舊&KR0003;之非而¶
此所論者差之毫忽之間或亦未必深察也謹復論之伏¶
幸裁&KR0234;廣仲引孟子先知先覺以明上蔡心有知覺之&KR0003;¶
巳自不倫其謂知此覺此亦未知指何爲&KR0003;要之大本旣¶
差勿論可也今觀所示乃直以此爲仁則是以知此&KR0116;此¶
爲知仁覺仁也仁本吾心之德又將誰使知之而覺之耶¶
&KR0002;據孟子本文則程子釋之巳詳矣曰知是知此事(如此/事當)¶
(如此/也)覺是覺此理(知此事之所以/當如此之理也)意巳分明不必更求玄¶
妙且其意與上蔡之意亦初無干渉也上蔡所謂知覺正¶
謂知寒暖飽飢之&KR0011;爾推而至於酬酢佑神亦只是此知¶
<pb:KR4d0226_SBCK_032-22a>¶
覺無别物也但所用有小大爾然此亦只是智之發用處¶
但惟仁者爲能兼之故謂仁者心有知覺則可謂心有知¶
覺謂之仁則不可蓋仁者心有知覺乃以仁包四者之用¶
而言猶云仁者知所羞惡辭讓云爾&KR0002;曰心有知覺謂之¶
仁則仁之所以得名&KR0004;不爲此也今不究其所以得名之¶
故乃指其所兼者便爲仁體正如言仁者必有勇有德者¶
必有言豈可遂以勇爲仁言爲徳哉今伯逢必欲以覺爲¶
仁尊兄旣非之矣至於論知覺之淺深又未免證成其&KR0003;¶
則非熹之所敢知也至於伯逢又謂上蔡之意自有精神¶
得其精神則天地之用皆我之用矣此&KR0003;甚髙甚妙然旣¶
未嘗識其名義又不論其實下功處而欲驟語其精神此¶
所以立意愈髙爲&KR0003;愈妙而反之於身愈無根本可據之¶
<pb:KR4d0226_SBCK_032-22b>¶
地也所謂天地之用即我之用殆亦其傳聞想像如此爾¶
實未甞到此地位也愚見如此不識髙明以爲如何¶
　　　又論仁&KR0003;¶
來教云夫其所以與天地萬物一體者以夫天地之心之¶
所有是乃生生之藴人與物所公共所謂愛之理也熹詳¶
此數句似頗未安盖仁只是愛之理人皆有之然人或不¶
公則於其所當愛者又有所不愛惟公則視天地萬物皆¶
爲一體而無所不愛矣若愛之理則是自然本有之理不¶
必爲天地萬物同體而後有也熹向所呈佀仁&KR0003;其間不¶
免尚有此意方欲改之而未暇來教以爲不如克齋之云¶
是也然於此却有所未察竊謂莫若將公字與仁字且各¶
作一字看得分明然後却看中間兩字相近處之爲親切¶
<pb:KR4d0226_SBCK_032-23a>¶
也&KR0002;遽混而言之乃是程子所以謂以公便爲仁之失此¶
毫&KR0117;間正當子細也又看仁字當并義禮智字看然後界¶
限分明見得端的今舎彼三者而獨論仁字所以多&KR0003;而¶
易差也又謂體用一源内外一致爲仁之妙此亦未安蓋¶
義之有羞惡禮之有恭敬智之有是非皆内外一致非獨¶
仁爲然也不審髙明以爲如何¶
　　　答欽夫仁疑問¶
　仁而不佞章¶
&KR0003;云仁則時然後言疑此句只&KR0003;得義字¶
　不知其仁也章¶
&KR0003;云仁之義未易可盡不可以如是斷&KR0002;有盡則非所以¶
爲仁矣又曰仁道無窮不可以是斷此數句恐有病蓋欲¶
<pb:KR4d0226_SBCK_032-23b>¶
極其廣大而無所歸宿似非知仁者之言也¶
　未知焉得仁章¶
此章之&KR0003;似只&KR0003;得智字¶
　井有仁焉章¶
此章之&KR0003;似亦只&KR0003;得智字¶
　克巳復禮爲仁章¶
&KR0003;云由乎中制乎外按程集此誤兩字當云而&KR0063;乎外又¶
云斯道也果思慮言語之可盡乎詳此句意是欲發明學¶
要躬行之意然言之不明反&KR0002;極其玄妙務欲使人暁解¶
不得將啓望空揣摸之病矣向見吳才老&KR0003;此章云近世¶
學者以此二語爲微妙&KR0046;奥聖人有不傳之妙必深思黙¶
造而後得之此雖一偏之論然亦吾黨好談玄妙有以啓¶
<pb:KR4d0226_SBCK_032-24a>¶
之也此言之失恐復墮此不可不察¶
　必世而後仁章¶
&KR0003;云使民皆由吾仁如此則仁乃一巳之私而非人所同¶
得矣¶
　樊遲問仁章¶
&KR0003;云居處恭執事敬與人忠則仁其在是矣又云要須從¶
事之乆功夫不可間斷恐須先&KR0003;從事之乆功夫不可間¶
斷然後仁在其中如此所言却似顚倒也¶
　仁者必有勇章¶
&KR0003;云於其所當然者自不可禦又云固有勇而未必中節¶
也者故不必有仁此似只&KR0003;得義字¶
　未有小人而仁者也章¶
<pb:KR4d0226_SBCK_032-24b>¶
&KR0003;云惟其&KR0115;然莫覺皆爲不仁而巳矣此又以覺爲仁之¶
病¶
　殺身成仁章¶
&KR0003;云是果何故㦲亦曰理之所㑹全吾性而巳欲全吾性¶
而後殺身便是有爲而爲之且以全性兩字言仁似亦未¶
是¶
　知及仁守章¶
&KR0003;云如以愛爲仁而不明仁之所以愛此語盖未盡¶
　宰我問䘮章¶
&KR0003;云以爲不仁者盖以其不之察也宰我聞斯言而出其¶
必有以悚動於中矣㩀此似以察知悚動爲仁又似前&KR0003;¶
&KR0115;然莫覺之意¶
<pb:KR4d0226_SBCK_032-25a>¶
殷有三仁章¶
&KR0003;云三人皆處之盡道皆全其性命之情以成其身故謂¶
之仁又云可以見三子之所宜處矣此似只&KR0003;得義字又¶
以全其性命之情爲仁前巳論之¶
愽學而篤志章¶
明道云學者要思得之&KR0003;云蓋不可以思慮臆度也按此¶
語與明道正相反又有談&KR0003;玄妙之病前所論不知其仁¶
克巳復禮處與此正相&KR0011;大抵思慮言語躬行各是一事¶
皆不可廢但欲實到須躬行非是道理全不可思量不可¶
講&KR0003;也然今又不&KR0003;要在躬行之意而但言不可以言語¶
思慮得則是相率而入於禪者之門矣¶
　　以上更望詳考之復以見敎又劉子澄前日過此&KR0003;¶
<pb:KR4d0226_SBCK_032-25b>¶
　　髙安所刋太極&KR0003;見今印造近亦有在延平見之者¶
　　不知尊兄以其書爲如何如有未安恐須且收藏之¶
　　以俟考訂而後出之也言仁之書恐亦當且住即俟¶
　　更討論如何¶
　　　答欽夫仁&KR0003;¶
仁&KR0003;明白簡當非淺陋所及但言性而不及情又不言心¶
貫性情之意似只以性對心&KR0002;只以性對心即下文所引¶
孟子仁人心也與上文許多&KR0003;話似&KR0002;相戾更乞詳之¶
又曰巳&KR0059;既克則廓然大公與天地萬物血脉貫通愛之¶
理得於内而其用形於外天地之間無一物之非吾仁矣¶
此亦其理之本具於吾性者而非彊爲之也(此数句/亦未安)蓋巳¶
&KR0059;既克則廓然大公皇皇四逹而仁之體無所蔽矣夫理¶
<pb:KR4d0226_SBCK_032-26a>¶
無蔽則天地萬物血脉貫通而仁之用無不周矣然則所¶
謂愛之理者乃吾本性之所有特以廓然大公而後在非¶
因廓然大公而後有也以血脉貫通而後逹非以血脉貫¶
通而後存也今此数句有少差紊更乞詳之愛之之理便¶
是仁&KR0002;無天地萬物此理亦有虧欠於此識得仁體然後¶
天地萬物血脉貫通而用無不周者可得而言矣蓋此理¶
本甚約今便將天地萬物夾雜&KR0003;却鶻突了夫子答子貢¶
愽施濟衆之問正如此也更以復見天地之心之&KR0003;&KR0026;之¶
亦可見蓋一陽復處便是天地之心完全自足非有待於¶
外也又如濂溪所云與自家意思一般者&KR0002;如今&KR0003;便只¶
&KR0003;得一般兩字而所謂自家意思者却如何見得耶¶
又云視天下無一物之非仁此亦可疑蓋謂視天下無一¶
<pb:KR4d0226_SBCK_032-26b>¶
物不在吾仁中則可謂物皆吾仁則不可蓋物自是物仁¶
自是心如何視物爲心耶¶
又云此亦其理之本具於吾性者而非彊爲之也詳此蓋¶
欲發明仁不待公而後有之意而語脉中失之要之視天¶
下無一物非仁與此句似皆剰語並乞詳之如何¶
　　　答張欽夫¶
諸&KR0003;例蒙印可而未發之㫖又其樞要旣無異論何慰如¶
之然比觀舊&KR0003;却覺無甚綱領因復體察得見此理須以¶
心爲主而論之則性情之德中和之妙皆有條而不紊矣¶
然人之一身知覺運用莫非心之所爲則心者固所以主¶
於身而無動靜語黙之間者也然方其靜也事物未至思¶
慮未萌而一性渾然道義全具其所謂中是乃心之所以¶
<pb:KR4d0226_SBCK_032-27a>¶
爲體而寂然不動者也及其動也事物交至思慮萌焉則¶
七情迭用各有攸主其所謂和是乃心之所以爲用感而¶
遂通者也然性之靜也而不能不動情之動也而必有節¶
焉是則心之所以寂然感通周流貫徹而體用未始相離¶
者也然人有是心而或不仁則無以著此心之妙人雖欲¶
仁而或不敬則無以致求仁之功蓋心主乎一身而無動¶
靜語黙之間是以君子之於敬亦無動靜語黙而不用其¶
力焉未發之前是敬也固巳主乎存養之實已發之際是¶
敬也又常行於省察之間方其存也思慮未萌而知覺不¶
昧是則靜中之動復之所以見天地之心也及其察也事¶
物紛紏而品節不差是則動中之靜艮之所以不&KR0023;其身¶
不見其人也有以主乎靜中之動是以寂而未嘗不感有¶
<pb:KR4d0226_SBCK_032-27b>¶
以察乎動中之靜是以感而未常不寂寂而常感感而常¶
寂此心之所以周流貫徹而無一息之不仁也然則君子¶
之所以致中和而天地位萬物育者在此而巳蓋主於身¶
而無動靜語黙之間者心也仁則心之道而敬則心之貞¶
也此徹上徹下之道聖學之本統明乎此則性情之徳中¶
和之妙可一言而盡矣熹向來之&KR0003;固未及此而來喻曲¶
折雖多所發明然於提綱振領處似亦有未盡又如所謂¶
學者先須察識端倪之發然後可加存養之功則熹於此¶
不能無疑蓋發處固當察識但人自有未發時此處便合¶
存養豈可必待發而後察察而後存耶且從&KR0004;不曽存養¶
便欲隨事察識竊恐浩浩茫茫無下手處而豪&KR0117;之差千¶
里之繆將有不可勝言者此程子所以每言孟子才髙學¶
<pb:KR4d0226_SBCK_032-28a>¶
之無可依據人湏是學顔子之學則入聖人爲近有用力¶
處其微意亦可見矣且如灑掃&KR0063;對進退此存養之事也¶
不知學者將先於此而後察之耶抑將先察識而後存養¶
也以此觀之則用力之先後判然可觀矣來教又謂動中¶
涵靜所謂復見天地之心亦所未喻熹前以復爲靜中之¶
動者蓋觀卦象便自可見而伊川先生之意似亦如此來¶
教又謂言靜則溺於虚無此固所當深慮然此二字如佛¶
者之論則誠有此患&KR0002;以天理觀之則動之不能無靜猶¶
靜之不能無動也靜之不能無養猶動之不可不察也但¶
見得一動一靜互爲其根敬義夾持不容間斷之意則雖¶
下靜字元非死物至靜之中蓋有動之端焉是乃所以見¶
天地之心者而先王之所以至日閉&KR0028;蓋當此之時則安¶
<pb:KR4d0226_SBCK_032-28b>¶
靜以養乎此爾固非逺事絶物閉目兀坐而偏於靜之謂¶
但未接物時便有敬以主乎其中則事至物來善端昭著¶
而所以察之者益精明爾伊川先生所謂却於已發之際¶
觀之者正謂未發則只有存養而巳發則方有可觀也周¶
子之言主靜乃就中正仁義而言以正對中則中爲重以¶
義配仁則仁爲本爾非四者之外别有主靜一段事也來¶
教又謂熹言以靜爲本不&KR0002;遂言以敬爲本此固然也然¶
敬字工夫通貫動靜而必以靜爲本故熹向來輙有是語¶
今&KR0002;遂昜爲敬雖&KR0002;完全然却不見敬之所施有先有後¶
則亦未得爲諦當也至如來教所謂要湏察夫動以見靜¶
之所存靜以涵動之所本動靜相須體用不離而後爲無¶
滲漏也此數句卓然意語俱到謹以書之座右出入觀省¶
<pb:KR4d0226_SBCK_032-29a>¶
然上兩句次序似未甚安意謂易而置之乃有可行之實¶
不審尊意以爲如何¶
晦庵先生朱文公文集卷第三十二¶
<pb:KR4d0226_SBCK_032-29b>¶
¶
　　　　　　　　　　　　　　　　閩縣學訓導何器校¶
<pb:KR4d0226_SBCK_032-30a>¶
