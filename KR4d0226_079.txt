# -*- mode: mandoku-view -*-
#+TITLE: 晦庵集
#+DATE: 2015-09-23 10:22:43
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 79

<md:KR4d0226_SBCK_079-1a>¶
在廬山之陽五乳峯下予自少讀三山先生楊
公¶詩見其記卧龍劉君隱居辟榖木食澗飲蓋巳度百
嵗而¶神清眼碧客至輒先知之則固已知有是庵矣去
嵗蒙恩¶來此又得陳舜俞令舉廬山記者讀之其言曰
<pb:KR4d0226_WYG_079-1b>
凡廬山之¶所以著於天下蓋有開先之瀑布見於徐凝
李白之詩康¶王之水簾見於陸羽之茶經至於幽深險
絶皆有水石之¶美也此庵之西蒼崖四立怒瀑中瀉大
壑淵深凜然可畏¶有黄石數丈隱映連屬在激浪中視
者眩轉若欲蜿蜒飛¶舞故名卧龍此山水之特勝處也
於是又知其泉石之勝<md:KR4d0226_SBCK_079-1b>¶乃如此間以行田始得至焉則
庵既無有而劉君亦不可¶復見獨其泉石之勝不可得
改然其壯偉竒特之勢則有¶非陳記所能仿彿者余既
<pb:KR4d0226_WYG_079-2a>
惜其出於荒堙廢壊之餘而又¶幸其深阻夐絶非車塵
馬跡之所能到儻可得擅而有也¶時已上章乞解郡紱
乃捐俸錢十萬屬西原隠者崔君嘉¶彦因其舊址縳屋
數椽以俟命下而徙居焉既又緣名潭¶之義畫漢丞相
諸葛公之象寘之堂中而故友張敬夫嘗¶爲賦詩以紀
其事然庵距潭猶數百步步亂石間三涉澗¶水乃至至
又無所託足以寓瞻眺或乃顛沛而反因相其¶東崖鑿
石爲磴而攀緣以度稍下乃得巨石横出澗中仰¶翳喬
<pb:KR4d0226_WYG_079-2b>
木俯瞰清流前對飛瀑最爲谷中勝處遂復作亭於¶其
上既以爲吏民禱賽之地而凡來遊者亦得以仿彿徙<md:KR4d0226_SBCK_079-2a>¶倚而縱目快心焉於是嵗適大祲因牓之曰起亭以爲
龍¶之淵卧者可以起而天行矣然予前日之請迄今蓋
巳屢¶上而竟未有得也嵗月飄忽念之慨然乃敘其作
興本末¶而書之屋壁來者讀之尚有以識予之意也淳
熙庚子冬¶十有一月丙辰新安朱熹記¶
　　　西原庵記
<pb:KR4d0226_WYG_079-3a>
予少好佳山水異甚而自中年以來即以病衰不克逞
其¶志于四方獨聞廬阜之竒秀甲天下而畸人逸士往
往徜¶徉於其間意常欲一往遊焉而未暇也前年蒙恩
試郡適¶在此山之陽乃間以公家職事得至其中其巖
壑幽深水¶石竒恠固平生所創見而於巖壑水石之間
又得成紀崔¶君焉乃信前所聞者之不誣也君名嘉彦
字子虚少慷慨<md:KR4d0226_SBCK_079-2b>¶有竒志壯嵗避地巴東三峽之間修神
農老子術東下吳¶越以耕戰之策干故相趙忠簡公趙
<pb:KR4d0226_WYG_079-3b>
公是之㑹去相不果¶行君自是絶迹此山按陳令舉所
述圖記得西原庵故址¶于卧龍瀑水之東築室居焉耕
田種藥僅足以自給而四¶方往來之士皆取食焉其疾
病老孤無所與歸之人至者¶亦收養之蓋年逾七十矣
而神明筋力不少衰予往造之¶而君不予避也一旦爲
予道説平生相與太息㑹予結屋¶卧龍以祠諸葛丞相
世蓋少識其意者君獨嘆曰此竒事¶也相爲經紀其事
以迄有成兩年之間相見者不知其幾¶而君未嘗一言
<pb:KR4d0226_WYG_079-4a>
及外事予以是益嘉君之爲人而重歎其¶既老無所復
用於世也淳熙辛丑閏月之晦予既罷郡來¶宿卧龍君
曰卧龍之役夫子既書之矣顧西原獨未有記<md:KR4d0226_SBCK_079-3a>¶復能爲
我書之乎予曰諾哉於是悉次其説俾刻焉新安¶朱熹
記¶
　　　徽州婺源縣學三先生祠記¶
淳熙八年春三月婺源大夫周侯始作周程三先生祠
堂¶於其縣之學而使人以書來謂熹曰子故吾邑之人
<pb:KR4d0226_WYG_079-4b>
也蓋¶嘗有聞於先生之學而既祠之南康矣且濂溪故
宅豫章¶宜春之祠又吾子之所記也其亦爲我言之熹
惟三先生¶之道則髙矣美矣然此婺源者非其鄉也非
其寓也非其¶所嘗遊宦之邦也且國之祀典未有秩焉
而祀之於禮何¶依而於義何所當乎則具以告且識不
敢後數月周侯又¶與邑之處士李君繒及其學官弟子
數十人皆以書來曰¶惟濂溪夫子之學性諸天誠諸已
而合乎前聖授受之統<md:KR4d0226_SBCK_079-3b>¶又得河南二程先生以傳之而
<pb:KR4d0226_WYG_079-5a>
其流遂及於天下非有爵¶賞之勸刑辟之威而天下學
士靡然鄉之十數年來雖非¶其鄉非其寓非其遊宦之
國又非有秩祀之文而所在學¶官争爲祠室以致其尊
奉之意蓋非敢以是間乎命祀也¶亦曰肖其道德之容
使學者日夕瞻望而興起焉耳且吾¶邑之人所以得聞
三先生之言者子之先君子與有力焉¶今祠亦既成矣
子安得而不爲之言乎抑先生之學其始¶終本末之趣
願吾子之悉陳之庶乎其有發也熹發書愀¶然曰明府
<pb:KR4d0226_WYG_079-5b>
之教諸君之言其命熹以記者熹不敢復辭矣¶乃先生
之學則熹之愚懼不足以言之也雖然諸君獨不¶觀諸
濂溪之圖與其書乎雖其簡古淵深未易究測然其¶大
指則不過語諸學者講學致思以窮天地萬物之理而<md:KR4d0226_SBCK_079-4a>¶勝其私以復焉其施則善始於家而達之天下其具則
復¶古禮變今樂政以養民而刑以肅之也是乃所謂伊
尹之¶志顔子之學而程氏傳之以覺斯人者而亦豈有
以外乎¶諸君日用之間哉顧獨未之察耳今幸以賢大
<pb:KR4d0226_WYG_079-6a>
夫之力既¶得以日見先生之貌象而瞻仰之則曷若遂
讀其書求其¶指以反諸身而力行之乎已而遂書其事
與其辭如此以¶爲記以爲學者由是而用力焉則庶幾
乎三先生之心不¶墜於地而於吾先子之志賢大夫之
意亦可以無負矣諸¶君其亦勉之哉祠在講堂北壁下
濂溪先生南鄉坐明道¶先生伊川先生東西鄉以侑焉
周侯名師清玉山人好學¶有文而嘗仕於朝矣其爲此
邦寛以撫民禮以待士而所¶以教誨之者又如此非今
<pb:KR4d0226_WYG_079-6b>
之爲吏者所能及也秋八月癸<md:KR4d0226_SBCK_079-4b>¶丑縣人朱熹記¶
　　　瓊州學記¶
昔者聖王作民君師設官分職以長以治而其教民之
目¶則曰父子有親君臣有義夫婦有别長幼有序朋友
有信¶五者而已蓋民有是身則必有是五者而不能以
一日離¶有是心則必有是五者之理而不可以一日離
也是以聖¶王之教因其固有還以導之使不忘乎其初
然又慮其由¶而不知無以久而不壊也則爲之擇其民
<pb:KR4d0226_WYG_079-7a>
之秀者羣之以¶學校而聨之以師儒開之以詩書而成
之以禮樂凡所以¶使之明是理而守之不失傳是教而
施之無窮者蓋亦莫¶非因其固有而發明之而未始有
所務於外也夫如是是¶以其教易明其學易成而其施
之之博至於無逺之不暨<md:KR4d0226_SBCK_079-5a>¶而無微之不化此先王教化
之澤所以爲盛而非後世所¶能及也淳熙九年瓊管帥
守長樂韓侯壁既新其州之學¶而使以圖來請記曰吾
州在中國西南萬里炎天漲海之¶外其民之能爲士者
<pb:KR4d0226_WYG_079-7b>
既少幸而有之其記誦文詞之習又¶不能有以先於北
方之學者故其功名事業遂無以自白¶於當世僕竊悲
之今其公堂序室則既修矣然尚懼其未¶能知所興起
也是以願有謁焉吾子其有以振德之熹竊¶惟國家斆
學之意不爲不廣斯人蒙化之日不爲不深然¶猶有如
侯之所慮者豈前日之所以教者未嘗導之以其¶身心
之所固有而徒强之以其外是以若彼其難與因爲¶之
書其所聞於古者以告之使瓊之士知夫所以爲學者
<pb:KR4d0226_WYG_079-8a>
不外於身心之所固有而用其一日之力焉則其德成
行<md:KR4d0226_SBCK_079-5b>¶修而無所疑於天下之理將無難者而凡所謂功名
事業¶云者其本已在是矣若彼記誦文詞之末則本非
吾事之¶所急而又何足爲重輕乎嗚呼瓊士勉旃天生
烝民有物¶有則民之秉彛好是懿德是豈有古今之間
逺近之殊哉¶侯於是邦政多可紀已具刻於池亭之石
因不復書而是¶役之面埶功程又非侯所以屬筆之意
也亦略不論著云¶是年嵗在𤣥&KR1580;攝提格冬十月庚申
<pb:KR4d0226_WYG_079-8b>
宣教郎直祕閣朱熹¶記¶
　　　瓊州知樂亭記¶
瓊管在中州西南萬里鯨波浩漾之外其長吏常以領
䕶¶島中四郡塡撫民夷爲職委寄甚重然以其險且逺
也朝¶廷往往不暇擇人冒而往者意或私有所利固不
復知所<md:KR4d0226_SBCK_079-6a>¶謂承流宣化爲何等事是以其地今爲王土數
百年而舊¶俗未盡革論者因鄙夷之以爲是果不足以
與中國之聲¶教其人蓋深恥之而未有以雪也淳熙八
<pb:KR4d0226_WYG_079-9a>
年今帥守韓侯¶始以經略使察廉表行州事而天子許
之至則爲之正田¶畝之籍薄鹽米之征教之以耕耨灌
溉之法而絀其官吏¶之無狀者民業既有經矣然後日
爲陳説禮義廉恥之意¶以開曉之既又表其從化之民
以厲其不率教者出入阡¶陌勞來不怠行之朞年民吏
浹和俗以一變化外黎人聞¶風感慕至有願得供田税
比省民者於是侯亦自喜其政¶之成而幸其民之不我
違也乃取莊生濠上之語作知樂¶之亭於放生池上北
<pb:KR4d0226_WYG_079-9b>
望觀闕於雲天縹緲之間以爲嵗時¶瞻佇祝延之地且
曰其使邦人士女嘉辰勝日有所詠歌<md:KR4d0226_SBCK_079-6b>¶鼓舞以自樂其
得被聖化而不愧於王民也間而以書屬¶予記之予惟
韓侯之於此邦其勤至矣不但一亭之作爲¶可書也然
其爲政本末之序則於此亦有可觀者因爲書¶之以告
後人使凡居侯之位而遊於是者必以侯之心爲¶心又
觀於其政而取法焉則庶乎民生日厚民德日新而¶王
化之純無逺邇矣世豈有終不可教之民哉侯名璧字
<pb:KR4d0226_WYG_079-10a>
廷玉長樂人世以清德顯云九年冬十月庚申新安朱
熹¶記¶
　　　漳州龍巖縣學記¶
漳州龍巖縣學(闕/)年置其後遷徙不常遂以廢壊蓋三
十¶有餘年而丞某君某始復營建廹代去不克就温陵
曽君¶祕來嗣其職乃因其緒而成之凡爲屋若干楹殿
堂門廡<md:KR4d0226_SBCK_079-7a>¶師生之舍無一不具淳熙九年某月某日既率
其諸生以¶奠菜于先聖先師而以書來求記且曰願有
<pb:KR4d0226_WYG_079-10b>
教也予聞龍¶巖爲縣斗辟介於兩越之間俗故窮陋其
爲士者雖或負¶聰明樸茂之姿而莫有開之以聖賢之
學是以自其爲縣¶以來今數百年未聞有以道義功業
顯於時者豈其材之¶不足哉殆爲吏者未有以興起之
也今二君相繼貳令於¶此乃能深以興學化民爲己任
其志既美矣而曽君又嘗¶從吾友石許諸君遊是必能
誦其所聞以先後之者此邑¶之士其庶幾乎乃爲之書
其本末而因以告其諸生曰夫¶所謂聖賢之學者非有
<pb:KR4d0226_WYG_079-11a>
難知難能之事也孝弟忠信禮義¶廉恥以修其身而求
師取友頌詩讀書以窮事物之理而¶已是二端者豈二
三子之所不知不能哉特&KR0502;迫於俯仰<md:KR4d0226_SBCK_079-7b>¶衣食之資而不
暇顧誘奪於場屋雕篆之習而不及爲爾¶夫徇區區目
前近小之利而忘其所貴於己者固已悖矣¶況其所徇
又未必果可求也二三子循已事而觀之則曷¶若慨然
反是心以求之而一用其力於吾之所謂者乎使¶吾孝
弟忠信禮義廉恥之行日篤而身無不修也求師取¶友
<pb:KR4d0226_WYG_079-11b>
頌詩讀書之趣日深而理無不得也則自身而家自家¶
而國以達於天下將無所處而不當固不必求道義功
烈¶之顯於時而根深末茂實大聲閎將有自然不可揜
者矣¶嗚呼是説也曽君蓋亦嘗爲二三子言之乎二三
子其益¶以吾言相與勉焉而書所謂斆學半者又曾君
所宜深念¶也其亦由是而勉旃哉十年二月甲寅新安
朱熹記¶
　　　江西運司養濟院記<md:KR4d0226_SBCK_079-8a>¶
<pb:KR4d0226_WYG_079-12a>
江南西路轉運司養濟院在隆興府城東崇和門内轉
運¶副使吳郡錢公某之所爲而判官嘉禾丘公(闕/)毗陵
尤公¶袤之所徙也豫章爲江西一都㑹地大物衆而四
方賓旅¶之有事於其土者又不絶於道路平時通功易
事足以相¶生養獨不幸一旦有疾疢則惸然無所歸求
藥與食或無¶得焉則轉死於溝壑者嵗不知幾何人而
有司者莫之知¶也乾道九年轉運副使吳興芮公&KR0177;始
有聞而閔焉去之¶日留私錢百萬以諉後人稱貸貿易
<pb:KR4d0226_WYG_079-12b>
收其贏以市藥物給¶病者淳熙五年判官開封趙公某
復以私錢百四十萬買¶田東關羅舍病者又得以食七
年錢公寔來而芮公已爲¶吏部侍郎是年春趙公亦以
吏部侍郎召趙公知公雅意¶亦有樂乎此也因亟以書
來諗公則移書芮公請所留錢<md:KR4d0226_SBCK_079-8b>¶益以己資百三十萬買
田長定而又創爲此院延慶崇和¶兩門之外使病者有
以居焉自經始至落成若干日而就¶凡爲門五間堂三
間挾以便房中爲丈室東庖西圊左右¶廡各五間廡深
<pb:KR4d0226_WYG_079-13a>
三尋修七尋有半中設巨榻十有八冬加¶障蔽以禦風
寒暑則撤之以渫煩鬱胗治有工藥石有劑¶其不可療
者亦予槥櫝以塟職掌之人皆賦以祿俾供厥¶事又專
屬僚吏以時行視而課督之蓋三公所捐皆四方¶之聘
幣不以入于家者合之爲錢三百七十萬所買三墅¶爲
田千有一百十一畝嵗入租爲穀九百八十二斛有竒¶
其詳則書之牘藏之有司而院之戒令紏禁亦書而揭
之¶堂上既錢公又列其事以聞詔下施行如章而錢公
<pb:KR4d0226_WYG_079-13b>
去矣¶二公踵至周視錢公之所爲者而屢歎之然猶以
院在門<md:KR4d0226_SBCK_079-9a>¶關之外懼夫病者之有所不便於醫藥也乃相
門内得故¶歸德佛舍之廢址而遷焉凡増屋十有八間
并得故僧田¶六頃又市鍾陵灌城兩墅之田七十畝嵗
收穀三百餘斛¶錢五萬有竒以充入之蓋自是以來病
而無歸者多賴以¶全活不幸死者亦瞑目而無所憾焉
於是臺之羣屬與郡¶吏之奔走焉者私相與謀因文學
椽黄君某述其事來請¶文以記予時方罷浙東常平事
<pb:KR4d0226_WYG_079-14a>
三復其書而竊有愧焉蓋¶崇寧之制凡安濟坊漏澤園
之政皆領屬常平使者其有¶曠闕非將漕主計者之憂
也今職其事者或不能及而五¶君子者乃能汲汲乎其
職之所不必爲至出義錢以輯成¶之雖其先後來去之
不齊而其閔惻之深計慮之逺泯然¶若出於一人之心
而手自爲之其制愈修而愈宻其惠益<md:KR4d0226_SBCK_079-9b>¶増而益厚於以
推廣聖朝昭天漏泉之澤於湖山數千百¶里之外其意
既甚美矣而其學道愛人之効又足以警夫¶職其事而
<pb:KR4d0226_WYG_079-14b>
不能然者以興起之其利豈不又甚博哉因不¶復辭而
爲書其本末如此既以著夫五君子之成績而自¶訟以
曉當世又以告後之人使知五君子者相爲始終十¶年
之間所以成此者之不易而不敢壊也錢公又嘗奏免¶
贛吉麻租二千四百五十九斛爲錢千有一百九十七
萬¶九十有竒兩州之人尤歌舞之今以祕閣修撰知婺
州事¶其救饑之政亦爲諸郡最云淳熙十年三月甲戌
宣教郎¶直徽猷閣主管台州崇道觀朱熹記
<pb:KR4d0226_WYG_079-15a>
　　　慈教庵記¶
金華清江時鎬及其弟某嘗以書來曰吾先公之葬東
萊<md:KR4d0226_SBCK_079-10a>¶先生既幸哀而銘之以告于幽矣惟是祠堂之奉既
作而¶未名將無以著先德于外者敢請于子何如予不
及識時¶君獨觀伯恭父之銘稱其治家嚴整而所以教
子孫者甚¶篤且嘗以書爲予言之伯恭又非輕與人者
予是以知時¶君之爲人乃取晏平仲之言名其所作曰
慈教之庵而君¶之鄉大夫潘公德鄜聞之以爲然則爲
<pb:KR4d0226_WYG_079-15b>
之大書以揭焉鎬¶等既刻之石而又以請曰名庵而有
以發乎先人之志子¶則有賜於我矣然無詞以著其實
其於久逺懼泯没而不¶章也願吾子之遂志之將與潘
公之書并刻焉以配吾師¶之言而信吾父於後世子之
賜不愈大乎予不得辭則又¶書本末如此以遺之嗚呼
君之子孫既多且材嵗時相與¶來拜墓下其有以惕然
不忘乎父師之訓而益勉乎其逺<md:KR4d0226_SBCK_079-10b>¶者大者則斯名之稱
其實又豈待予言之而後傳於逺哉¶淳熙癸卯四月
<pb:KR4d0226_WYG_079-16a>
　　　韶州州學濂溪先生祠記¶
秦漢以來道不明於天下而士不知所以爲學言天者
遺¶人而無用語人者不及天而無本專下學者不知上
達而¶滯於形器必上達者不務下學而溺于空虚優於
治己者¶或不足以及人而隨世以就功名者又未必自
其本而推¶之也夫如是是以天理不明而人欲熾道學
不傳而異端¶起人挾其私智以馳騖於一世者不至于
老死則不止而¶終亦莫悟其非也宋興九疑之下舂陵
<pb:KR4d0226_WYG_079-16b>
之墟有濂溪先生¶者作然後天理明而道學之傳復續
蓋有以闡夫太極隂¶陽五行之奥而天下之爲中正仁
義者得以知其所自來<md:KR4d0226_SBCK_079-11a>¶言聖學之有要而下學者知勝
私復禮之可以馴致於上¶達明天下之有本而言治者
知誠心端身之可以舉而措¶之於天下其所以上接洙
泗千嵗之統下啓河洛百世之¶傳者脈絡分明而規摹
宏逺矣是以人欲自是有所制而¶不得肆異端自是有
所避而不得騁蓋自孟氏既没而歴¶選諸儒受授之次
<pb:KR4d0226_WYG_079-17a>
以論其興復開創汛掃平一之功信未¶有髙焉者也先
生熙寧中嘗爲廣南東路提㸃刑獄公事¶而治於韶洗
寃澤物其兆足以行矣而以病去乾道庚寅¶知州事周
侯舜元仰止遺烈慨然永懐始作祠堂於州學¶講堂之
東序而以河南二程先生配焉後十有三年教授¶廖君
德明至視故祠頗已摧剥而香火之奉亦惰弗供乃¶謀
増廣而作新之明年即其故處爲屋三楹像設儼然列<md:KR4d0226_SBCK_079-11b>¶坐有序月旦望率諸生拜謁嵗春秋釋奠之明日則以
<pb:KR4d0226_WYG_079-17b>
三¶獻之禮禮焉而猶以爲未也則又日取三先生之書
以授¶諸生曰熟讀精思而力行之則其進而登此堂也
不異乎¶親灸之矣又明年以書來告曰韶故名郡士多
愿慤少浮¶華可與進于善者蓋有張文獻余襄公之遺
風焉然前賢¶既逺而未有先生君子之教以啓廸於其
後雖有名世大¶賢來官其地亦未聞有能摳衣請業而
得其學之傳者此¶周侯之所爲惓惓焉者而德明所以
奉承於後而不敢怠¶也今既訖事而德明亦將終更以
<pb:KR4d0226_WYG_079-18a>
去矣夫子幸而予之一¶言庶幾乎有以卒成周侯之志
是亦德明之願而諸生之¶幸也廖君嘗以其學講于熹
者因不獲辭而輒爲論著先¶生唱明道學之功以視韶
人使因是而知所以用力之方<md:KR4d0226_SBCK_079-12a>¶又記其作興本末如此
使來者有考焉淳熙十年癸卯嵗¶五月丁卯新安朱熹
記¶
　　　鄂州社稷壇記¶
淳熙十年春朝奉郎知鄂州事新安羅侯願以書來曰
<pb:KR4d0226_WYG_079-18b>
吾¶州羣祀之壇始在中軍寨去年秋通守清江劉君清
之至¶而往謁焉視其地褊迫洿下燎瘞無所不稱藩國
欽崇命¶祀之意且念比年郡多水旱札瘥之變意其咎
或在是則¶言於州請得度地更置如律令己而劉君行
州事遂以屬¶録事參軍周明仲行視得城東黄鶴山下
廢營地一區東¶西十丈南北倍差按政和五禮畫爲四
壇而屬其役事於¶兵馬監押趙伯烜作治未半而願適
承乏又屬都監王椿¶董之以速其成焉某月壇成東社
<pb:KR4d0226_WYG_079-19a>
西稷居前東風伯雨師<md:KR4d0226_SBCK_079-12b>¶雷師居後少郤壇皆三成有壝
壝四門前二壇趾皆方二¶丈五尺崇尺二寸後二壇趾
皆方一丈六尺五寸崇八寸¶其再成方面皆殺尺崇四
分而去一三成方殺如之而崇¶不復殺前二壝皆方四
丈二尺門六尺間丈五尺後三壝¶皆方二丈八尺門五
尺間四丈九尺其崇皆四尺社有主¶崇二尺五寸方尺
剡其上倍其下半石也南五丈爲門三¶間北二丈有竒
爲齋廬五間繚以重垣甃以堅甓而植以¶三代之所宜
<pb:KR4d0226_WYG_079-19b>
木亦既練時日屬寮吏修祝號以告于神而¶妥之矣則
又與劉君謀以吾子之嘗學於禮也是以願請¶文以記
之俾後人之勿壊也熹按社實山林川澤丘陵墳¶衍原
隰五土之祇而后土勾龍氏其配也稷則專爲原隰¶之
祇能生五穀者而后稷周棄氏其配也風師箕也雨師<md:KR4d0226_SBCK_079-13a>¶畢也是皆著於周禮領於大宗伯之官唯社稷自天子
之¶都至於國里通得祭而風雨之神則自唐以來諸郡
始得¶祀焉至於雷神則又唐制所與雨師同壇共牲而
<pb:KR4d0226_WYG_079-20a>
祀者也¶國朝禮文大抵多襲唐故故今郡國祀典自先
聖先師之¶外唯是五者蓋以爲二氣之良能天地之功
用流行於覆¶載之間以育萬物而民生賴焉者其德惟
此爲尤盛是以¶於其壇壝時日之制牲幣器服之品降
登饋奠之節莫不¶參訂討論著之禮象頒下郡國藏於
禮官有司嵗舉行之¶而部刺史又常以時循行察其不
如法者蓋有國家者所¶以昭事明神祈以降祥錫福于
下其勤如此顧今之爲吏¶者所知不過簿書期㑹之間
<pb:KR4d0226_WYG_079-20b>
否則觴豆舞歌相與放焉而¶不知反其所敬畏崇飾而
神事之者非老子釋氏之祠則<md:KR4d0226_SBCK_079-13b>¶妖妄滛昏之鬼而已其
於先王之制國家之典所以治人¶事神者曷嘗有槩於
其心哉嗚呼人心之不正風俗之不¶厚年穀之不登民
生之不遂其不亦以此歟今羅侯之與¶劉君乃能相與
汲汲乎此非其學古愛民之志卓然有見¶乎流俗見聞
之表其孰能之顧雖不文不足以記事實垂¶久逺然二
君子過以爲嘗從俎豆之事不逺千里而屬筆¶焉其得
<pb:KR4d0226_WYG_079-21a>
辭之乎因爲書之使以刻于麗牲之石後有君子¶得以
覽焉羅侯方與劉君相率勸學劭農甚力劉君又嘗¶請
於前守李侯棫禁境内無得奉大洪山滛祠者其於教¶
民善俗之事力所可爲無有不盡其心也十一年春正
月¶甲辰具位新安朱熹記¶
　　　建寧府崇安縣學田記<md:KR4d0226_SBCK_079-14a>¶崇安縣故有學而無田遭大夫之賢而有意於教事者
乃¶能縮取他費之贏以供養士之費其或有故而不能
<pb:KR4d0226_WYG_079-21b>
繼則¶諸生無所仰食而往往散去以是殿堂傾圮齋館
蕪廢率¶常更十數年乃一聞弦誦之聲然又不一二嵗
輒復罷去¶淳熙七年今知縣事趙侯始至而有志焉既
葺其宮廬之¶廢壞而一新之則又圖所以爲飲食久逺
之計者而未知¶所出也一日視境内浮屠之籍其絶不
繼者凡五曰中山¶曰白雲曰鳳林曰聖厯曰暨厯而其
田不耕者以畝計凡¶若干乃喟然而嘆曰吾知所以處
之矣於是悉取而歸之¶於學蓋嵗入租米二百二十斛
<pb:KR4d0226_WYG_079-22a>
而士之肄業焉者得以優¶游卒嵗而無乏絶之慮既而
學之羣士十餘人相與走予¶所居之山間請文以記其
事曰不則懼夫後之君子莫知<md:KR4d0226_SBCK_079-14b>¶其所始而或至於廢壞
也予惟三代盛時自家以達於天¶子諸侯之國莫不有
學而自天子之元子以至於士庶人¶之子莫不入焉則
其士之廪於學官者宜數十倍於今日¶而考之禮典未
有言其費出之所自者豈當時爲士者其¶家各已受田
而其入學也有時故得以自食其食而不仰¶給於縣官
<pb:KR4d0226_WYG_079-22b>
也歟至漢元成間乃謂孔子布衣養徒三千而¶増學官
弟子至不復限以貟數其後遂以用度不足無以¶給之
而至於罷夫謂三千人者聚而食於孔子之家則已¶妄
矣然養士之需至以天下之力奉之而不足則亦豈可¶
不謂難哉蓋自周衰田不井授人無常産而爲士者尤
厄¶於貧反不得與爲農工商者齒上之人乃欲聚而教
之則¶彼又安能終嵗裹飯而學於我是以其費雖多而
或取之<md:KR4d0226_SBCK_079-15a>¶經常之外勢固有所不得已也况今浮屠氏之
<pb:KR4d0226_WYG_079-23a>
説亂君臣¶之禮絶父子之親淫誣鄙詐以敺誘一世之
人而納之於¶禽獸之域固先王之法之所必誅而不以
聽者也顧乃肆¶然蔓衍於中國豐屋連甍良疇接畛以
安且飽而莫之或¶禁是雖盡逐其人奪其所據而悉歸
之學使吾徒之學爲¶忠孝者得以無營於外而益進其
業猶恐未足以勝其邪¶説況其荒墜蕪絶偶自至此又
欲封植而永久之乎趙侯¶取之可爲務一而兩得矣故
特爲之記其本末與其指意¶所出者如此以示後之君
<pb:KR4d0226_WYG_079-23b>
子且以警夫學之諸生使益用¶力乎予之所謂忠且孝
者職其事者又當謹其出内於簿¶書之外而無龠合之
私焉則庶其無負乎趙侯之教矣趙¶侯名某材甚髙聽
訟理財皆辦其課又有餘力以及此諸<md:KR4d0226_SBCK_079-15b>¶使者方上其治
行於朝云十一年春正月庚戌具位朱熹¶記¶
　　　衢州江山縣學景行堂記¶
江山縣學故有三賢堂以祀正介先生周君穎贈宣教
郎¶徐君揆逸平先生徐君存而今知縣事金華邵侯浩
<pb:KR4d0226_WYG_079-24a>
又益¶以故諫議大夫毛公注贈朝請郎毛公㮚且更其
扁曰景¶行之堂而狀其事且爲書來告曰願有記也熹
考其狀既¶知五君子之學行氣節真足以風厲當世而
興起後來讀¶其書又歎邵侯所以教其人者之備而待
其人者之逺也¶蓋正介之行信於鄉而聞於朝其立言
垂訓褒善貶惡又¶皆足以爲後世法雖其事業不得見
於當年然其所立己¶不但爲一鄉之善士而已也諫議
遭時遇主奮不顧身排<md:KR4d0226_SBCK_079-16a>¶擊巨姦奪其政柄當是時天下
<pb:KR4d0226_WYG_079-24b>
庶幾望至治焉不幸不究¶其用而廢絶以死有志之士
至今恨之然不特爲公恨也¶至於叔縝罵賊不屈以明
官守之義宅卿捐軀(闕/)營以紓¶君父之急其事尤難其
節尤偉而逸平受業程氏之門人¶得諸心成諸行又能
推其説以教人儀刑音旨之傳於今¶尤未逺也夫以區
區百里之間而其先賢之學行氣節可¶以風厲當世而
興起後來者如此可謂盛矣昔人之祠之¶也其意豈不
美哉然得其三而遺其二又限其目而不使¶後人復有
<pb:KR4d0226_WYG_079-25a>
勉慕企及之思也是則識者猶或病之邵侯於¶此乃能
増益而葺新之且易其名以致其俛焉孶孶之意¶而撤
其限以視若有待於來者是不亦教其人之備而待¶其
人之逺乎嗚呼是亦可書也己抑熹又嘗竊有説焉蓋<md:KR4d0226_SBCK_079-16b>¶士有學有德而後其言行有可觀有行有言而後其節
義¶有可貴此士君子立身行道次第始卒之常而不可
易者¶也然人之所稟不同而其所遭亦異故得於身者
或無以¶驗其事成於終者或無以考其初此論世尚友
<pb:KR4d0226_WYG_079-25b>
者所以每¶恨全德之難而欲擇其所從者又不免有多
岐之惑也然¶則登是堂而有志夫五君子之事者又可
不知其所務之¶先後而循序以求之哉邵侯讀大學之
書而有感於絜矩¶之一言其平居論天下事而有所不
平未嘗不慨然發憤¶而抵掌太息也然則其於五君子
者固已非茍知之而亦¶庶幾得其所以求之之序矣其
爲此舉夫豈偶然而已哉¶因爲之識其本末而并記此
意以視其學者云淳熙十有¶二年秋八月乙丑新安朱
<pb:KR4d0226_WYG_079-26a>
熹記<md:KR4d0226_SBCK_079-17a>¶　　　婺州金華縣社倉記¶
淳熙二年東萊呂伯恭父自婺州來訪余於屏山之下
觀¶於社倉發斂之政喟然嘆曰此周官委積之法隋唐
義廩¶之制也然子之榖取之有司而諸公之賢不易遭
也吾將¶歸而屬諸鄉人士友相與糾合而經營之使閭
里有賑恤¶之儲而公家無龠合之費不又愈乎然伯恭
父既歸即登¶朝廷輿病還家又不三年而卒遂不果爲
<pb:KR4d0226_WYG_079-26b>
其卒之年浙東¶果大饑予因得備數推擇奉行荒政按
行至婺則婺之人¶狼狽轉死者已籍籍矣予因竊嘆以
爲向使伯恭父之志¶得行必無今日之患既而尚書下
予所奏社倉事於諸道¶募民有欲爲者聽之民蓋多慕
從者而未幾予亦罷歸又¶不果有所爲也是時伯恭父
之門人潘君叔度感其事而<md:KR4d0226_SBCK_079-17b>¶深有意焉且念其家自先
大夫時已務賑恤樂施予嵗捐¶金帛不勝計矣而獨不
及聞於此也於是慨然白其大人¶出家穀五百斛者爲
<pb:KR4d0226_WYG_079-27a>
之於金華縣婺女鄉安期里之四十¶有一都斂散以時
規畫詳備一都之人賴之而其積之厚¶而施之廣蓋未
巳也一日以書來曰此吾父師之志母兄¶之惠而吾子
之所建雖予幸克成之然世俗不能不以爲¶疑也子其
可不爲我一言以解之乎予惟有生之類莫非¶同體惟
君子爲無有我之私以害之故其愛人利物之心¶爲無
窮特窮而在下則禹稷之事有非其分之所得爲者¶然
茍其家之有餘而推之以予隣里鄉黨則固吾聖人之
<pb:KR4d0226_WYG_079-27b>
所許而未有害於不出其位之戒也况叔度之爲此特
因¶其墳廬之所在而近及乎十保之間以承先志以悦
親心<md:KR4d0226_SBCK_079-18a>¶以順師指且前乎此者又已嘗有天子之命于四
方矣而¶何不可之有哉抑凡世俗之所以病乎此者不
過以王氏¶之青苗爲説耳以予觀於前賢之論而以今
日之事驗之¶則青苗者其立法之本意固未爲不善也
但其給之也以¶金而不以穀其處之也以縣而不以鄉
其職之也以官吏¶而不以鄉人士君子其行之也以聚
<pb:KR4d0226_WYG_079-28a>
斂亟疾之意而不以¶慘怛忠利之心是以王氏能以行
於一邑而不能以行於¶天下子程子嘗極論之而卒不
免於悔其已甚而有激也¶予既不得辭於叔度之請是
以詳著其本末而又附以此¶意婺人蓋多叔度同門之
士必有能觀於叔度所爲之善¶而無疑於青苗之説者
焉則庶幾乎其有以廣夫君師之¶澤而使環地千里永
無捐瘠之民矣豈不又甚美哉叔度<md:KR4d0226_SBCK_079-18b>¶名景憲與伯恭父
同年進士年又長而屈首受學無難色¶師殁守其説不
<pb:KR4d0226_WYG_079-28b>
懈益䖍於書無不讀蓋深有志於當世然¶以資峭直自
度不能隨世俯仰故自中年不復求仕而獨¶於此爲拳
拳也十二年嵗乙巳冬十月庚戌朔¶
　　　建寧府建陽縣長灘社倉記¶
建陽之南里曰招賢者三地接順昌甌寧之境其陿多
阻¶而俗尤勁悍往嵗兵亂之餘稂莠不盡去小遇饑饉
輒復¶相挺羣起肆暴率不數嵗一發雖尋即夷滅無噍
類然愿¶民良族晷刻之間已不勝其驚擾矣紹興某年
<pb:KR4d0226_WYG_079-29a>
嵗適大祲¶姦民處處羣聚飲博嘯呼若將以踵前事者
里中大怖里¶之名士魏君元履爲言於常平使者袁侯
復一得米若干¶斛以貸於是物情大安姦計自折及秋
將斂元履又爲請<md:KR4d0226_SBCK_079-19a>¶得築倉長灘廐置之旁以便輸者且
爲後日凶荒之備毋¶數以煩有司自是嵗小不登即以
告而發之如是數年三¶里之人始得飽食安居以免於
震擾夷滅之禍而公私逺¶近無不隂受其賜蓋元履少
好學有大志自爲布衣而其¶所以及人者已如此蒙其
<pb:KR4d0226_WYG_079-29b>
惠者雖知其然而未必知其所¶以然也其後元履既没
官吏之職其事者不能勤勞恭恪¶如元履之爲於是粟
腐於倉而民饑於室或將發之則上¶下請賕爲費已不
貲矣官吏來往又不以時而出内之際¶隂欺顯奪無弊
不有大抵人之所得粃糠居半而償以精¶鑿計其候伺
亡失諸費往往有過倍者是以貸者病焉而¶良民凛凜
於凶嵗猶前日也淳熙十一年使者宋侯若水¶聞其事
且知邑人宣教郎周君明仲之賢即以元履之事<md:KR4d0226_SBCK_079-19b>¶移書
<pb:KR4d0226_WYG_079-30a>
屬之且下本臺所被某年某月某日制書使得奉以¶從
事蓋嵗以夏貸而冬斂之且收其息什之二焉行之三¶
年而三里之間人情復安如元履亡恙時什二之收嵗
以¶益廣周君既以増葺其棟宇又將稍振其餘以漸及
於傍¶近蓋其惠之所及且將日増月衍而未知其所極
也周君¶以予嘗有力於此者來請文以爲記予與元履
早同師門¶遊好甚篤既追感其陳迹又嘉周君之能繼
其事而終有¶成也乃不辭而爲之説如此則又念昔元
<pb:KR4d0226_WYG_079-30b>
履既爲是役而¶予亦爲之於崇安其規模大略放元履
獨嵗貸收息爲小¶異元履常病予不當祖荆舒聚斂之
餘謀而予亦每憂元¶履之粟久儲速腐惠既狹而將不
久也講論餘日盃酒從¶容時以相訾謷而訖不能以相
詘聽者從旁抵掌觀笑而<md:KR4d0226_SBCK_079-20a>¶亦不能決其孰爲是非也及
是宋侯周君乃卒用予所請¶事以成元履之志而其効
果如此於是論者遂以予言爲¶得然不知元履之言雖
疏而其忠厚懇惻之意藹然有三¶代王政之餘風豈予
<pb:KR4d0226_WYG_079-31a>
一時茍以便事之説所能及哉當時¶之爭蓋予之所以
爲戲而後日之請所以必曰息有年數¶以免者則猶以
不㤀吾友之遺教也因并書之以視後人¶使於元履當
日之心有以得之則於宋侯周君今日之法¶有以守而
不壞矣元履名掞之嘗以布衣召見天子悦其¶對即日
除太學錄尋以數論事不得久居中既而天子思¶復召
用之則元履既卒矣上爲悵然久之詔有司特贈直¶祕
閣云十三年七月辛卯新安朱熹記
<pb:KR4d0226_WYG_079-31b>
　　　建寧府建陽縣大闡社倉記<md:KR4d0226_SBCK_079-20b>¶招賢里大闡羅漢院之社倉新候官大夫周君某之所
爲¶而長灘之别貯也始祕閣魏君之築倉於長灘非擇
其地¶而處之也因其船粟之委於是而藏焉耳故倉之
所在極¶里之東北而距西南之境逺或若干里貸者多
不便之而¶是時率常數嵗乃一往來則猶未甚以爲苦
也淳熙甲辰¶周君始以常平使者宋公之檄司其發斂
之政而以嵗貸¶收息之令從事既爲之更定要束搜剔
<pb:KR4d0226_WYG_079-32a>
蠧弊而以時頒焉¶民已悦於受賜矣周君因益問以因
革之宜而有以道里¶不均之説告者且曰自今以往一
嵗而往來者再則其勞¶佚之相絶又非前日比矣周君
於是白之宋公而更爲此¶倉以適逺近之中且令西南
境之受粟者即而輸焉來嵗¶遂以逺近分土使各集于
其所以待命民既嵗得飽食而<md:KR4d0226_SBCK_079-21a>¶又無獨逺甚勞之患於
是咸德周君而相率來請文以記¶其成昔予讀周禮旅
師遺人之官觀其頒斂之疏數委積¶之逺邇所以爲之
<pb:KR4d0226_WYG_079-32b>
制數者甚詳且宻未嘗不嘆古之聖人¶既竭心思而繼
之以不忍人之政其不可及乃如此及今¶而以是倉之
役觀之則彼其詳且宻者亦安知其不有待¶於歴時之
久得人之多而後乃至於此耶因爲之記其本¶末以爲
後之君子或將有考於斯焉周君字居晦好讀書¶有志
當世之務吏事亦精敏絶人不但此爲可書也倉凡¶二
間髙若干尺廣若干尺深若干尺始作以某年某月某¶
日越某月某日成用工若干錢若干佐之者里之人某
<pb:KR4d0226_WYG_079-33a>
也¶十三年丙午嵗七月甲午新安朱熹記¶
　　　邵武軍學丞相隴西李公祠記<md:KR4d0226_SBCK_079-21b>¶建炎丞相隴西李公邵武人也少有大志自爲小官即
切¶切然以天下事爲已憂宣和初一日大水猝至幾冒
都城¶人莫能究其所自來相與震懼而無有敢以爲言
者公時¶適爲左史以爲此夷狄兵戎之象也不可以不
戒亟上疏¶言之遂以謫去數嵗乃得召還則敵騎巳入
塞而長驅向¶闕矣公復慨然圖上内禪之策誠意感通
<pb:KR4d0226_WYG_079-33b>
言未及發而大¶計已決㓂圍既迫羣小方謀挾至尊犯
不測爲幸免計公¶又獨扣殿陛力陳大義得復城守以
退㓂兵然自是以來¶割地講和之議遂起公又再謫而
大事去矣光堯太上皇¶帝受命中興疇咨人望首召公
爲宰相公亦痛念國家非¶常之變日夜圖維所以修政
事攘㓂亂者本末甚備蓋方¶誅僭逆以正人心而建遣
張所撫河北傅亮收河東宗澤<md:KR4d0226_SBCK_079-22a>¶守京城遂將益據形便
大明紀律以示必守中原必還兩¶宫之勢而小人有害
<pb:KR4d0226_WYG_079-34a>
公者遂三謫以去而不復還矣淳熙¶丙午距公去相適
六十年而永嘉徐君元德命教此邦謂¶公之忠義籌略
海内有志之士莫不誦而傳之顧其鄉人¶子弟乃無有
能道其萬一而興起焉者於是闢講堂之東¶肖公之象
而立祠焉四月吉日合郡吏率諸生進拜跪奠¶妥侑如
法已事而以書來屬熹記之熹惟天下之義莫大¶於君
臣其所以纒綿固結而不可解者是皆生於人心之¶本
然而非有所待於外也然而世衰俗薄學廢不講則雖
<pb:KR4d0226_WYG_079-34b>
其中心之所以固有亦且淪胥陷溺而爲全軀保妻子
之¶計以後其君者往往接迹於當世有能奮然拔起於
其間¶如李公之爲人知有君父而不知有其身知天下
之有安<md:KR4d0226_SBCK_079-22b>¶危而不知其身之有禍福雖以讒間竄斥屢瀕
九死而其¶愛君憂國之志終有不可得而奪者是亦可
謂一世之偉¶人矣徐君之祠之也非其志之所好學之
所講有在於是¶則亦孰能及之哉故熹喜聞其事而樂
推其説以告郡之¶學者雖病且衰而不自知其感慨發
<pb:KR4d0226_WYG_079-35a>
憤猶復誤有平日之¶壯心也十二月癸巳宣教郎直徽
猷閣主管華州雲臺觀¶朱熹記¶
　　　衡州石鼓書院記¶
衡州石鼓山據烝湘之㑹江流環帶最爲一郡佳處故
有¶書院起唐元和間州人李寛之所爲至國初時嘗賜
勑額¶其後乃復稍徙而東以爲州學則書院之迹於此
遂廢而¶不復修矣淳熙十二年部使者東陽潘侯畤德
鄜始因舊<md:KR4d0226_SBCK_079-23a>¶址列屋數間牓以故額將以俟四方之士有
<pb:KR4d0226_WYG_079-35b>
志於學而不¶屑於課試之業者居之未竟而去今使者
成都宋侯若水¶子淵又因其故而益廣之别建重屋以
奉先聖先師之象¶且摹國子監及本道諸州印書若干
種若干卷而俾郡縣¶擇遣修士以充入之蓋連帥林侯
栗諸使者蘇侯詡管侯¶鑑衡守薛侯伯宣皆奉金齎割
公田以佐其役踰年而後¶落其成焉於是宋侯以書來
曰願記其實以詔後人且有¶以幸教其學者則所望也
予惟前代庠序之教不修士病¶無所於學往往相與擇
<pb:KR4d0226_WYG_079-36a>
勝地立精舍以爲羣居講習之所¶而爲政者乃或就而
褒表之若此山若嶽麓若白鹿洞之¶類是也逮至本朝
慶厯熙寧之盛學校之官遂徧天下而¶前日處士之廬
無所用則其舊迹之蕪廢亦其勢然也不<md:KR4d0226_SBCK_079-23b>¶有好古圖舊
之賢孰能謹而存之哉抑今郡縣之學官置¶博士弟子
員皆未嘗考其德行道藝之素其所受授又皆¶世俗之
書進取之業使人見利而不見義士之有志於爲¶己者
蓋羞言之是以常欲别求燕閒清曠之地以共講其¶所
<pb:KR4d0226_WYG_079-36b>
聞而不可得此二公所以慨然發憤於斯役而不敢憚¶
其煩蓋非獨不忍其舊迹之蕪廢而已也故特爲之記
其¶本末以告來者使知二公之志所以然者而毋以今
日學¶校科舉之意亂焉又以風曉在位使知今日學校
科舉之¶教其害將有不可勝言者不可以是爲適然而
莫之救也¶若諸生之所以學而非若今人之所謂則昔
者吾友張子¶敬夫所以記夫嶽麓者語之詳矣顧於下
學之功有所未¶究是以誦其言者不知所以從事之方
<pb:KR4d0226_WYG_079-37a>
而無以蹈其實然<md:KR4d0226_SBCK_079-24a>¶今亦何以他求爲哉亦曰養其全於
未發之前察其幾於¶將發之際善則擴而充之惡則克
而去之其如此而已矣¶又何俟於予言哉十四年丁未
嵗夏四月朔新安朱熹記¶
　　　漳州州學東溪先生髙公祠記¶
孟子曰聖人百世之師也伯夷柳下惠是也故聞伯夷
之¶風者頑夫廉懦夫有立志聞柳下惠之風者鄙夫寛
薄夫¶敦奮乎百世之上百世之下聞者莫不興起也夫
<pb:KR4d0226_WYG_079-37b>
孟子之¶於二子其論之詳矣雖或以爲聖之清或以爲
聖之和然¶又嘗病其隘與不恭且以其道不同於孔子
而不願學也¶及其一旦慨然發爲此論乃以百世之師
歸之而孔子反¶不與焉何哉孔子道大德中而無迹故
學之者没身鑽仰¶而不足二子志㓗行髙而迹著故慕
之者一日感慨而有<md:KR4d0226_SBCK_079-24b>¶餘也然則二子之功誠不爲小而
孟子之意其亦可知也¶已臨漳有東溪先生髙公者名
登字彦先靖康間遊太學¶與陳公少陽伏闕拜疏以誅
<pb:KR4d0226_WYG_079-38a>
六賊留种李爲請用事者欲¶兵之不爲動也紹興初召
至政事堂又與宰相秦檜論不¶合去爲静江府古縣令
有異政帥守希檜意捃其過以屬¶吏㑹帥亦以讒死獄
中乃得釋被檄試進士潮州使諸生¶論直言不聞之可
畏策閩浙水沴之所繇而遂投檄以歸¶檜聞大怒奪官
徙容州公學博行髙議論慷慨口講指畫¶終日滚滚無
非忠臣孝子之言捨生取義之意聞者凛然¶魄動神竦
其在古縣學者已爭歸之至是其徒又益盛屬¶疾自作
<pb:KR4d0226_WYG_079-38b>
埋銘召所與遊及諸生訣别正坐拱手奮髯張目¶而逝
嗚呼是亦可謂一世之人豪矣雖其所學所行未盡<md:KR4d0226_SBCK_079-25a>¶合
於孔子然其志行之卓然亦足以爲賢者之清而使百¶
世之下聞其風者有廉頑立懦之操則其有功於世教
豈¶可與夫隱忍回互以濟其私而自託於孔子之中行
者同¶日而語哉公没之後二十餘年延平田君澹爲郡
博士乃¶始求其遺文刻之方版又肖公像而奉祠之以
風厲其學¶者間因郡人王君遇來求文以爲記屬予病
<pb:KR4d0226_WYG_079-39a>
未及爲而田¶君去今太守永嘉林侯元仲至則又與王
君更以書來督¶趣不置予惟髙公孤髙之節既如彼而
諸賢崇立之志又¶如此則予文之陋誠不宜久以疾病
爲解强起書之辭不¶逮意林侯試爲刻之陷置祠壁漳
之學子與凡四方之士¶往來而有事於此者讀之果能
有所感慨而興起乎哉淳¶熙丁未秋九月甲寅新安朱
熹記<md:KR4d0226_SBCK_079-25b>¶　
<pb:KR4d0226_WYG_079-39b>
　
　
　
　
　
　
　
　晦庵集巻七十九

<pb:KR4d0226_WYG_080-1a>
欽定四庫全書
　晦庵集巻八十　　　　　　宋　朱子　撰
　
