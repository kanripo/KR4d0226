# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:55.656548
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0282-023晦庵先生朱文公文集-卷第二十三.
<pb:KR4d0226_SBCK_023-1a>¶
晦庵先生朱文公文集卷第二十三¶
　辤免¶
　　　辤免江東運使狀一¶
右熹見任主管西京嵩山崇福宫忽於今月九日凖尚書¶
省劄子奉聖㫖朱熹除江東轉運副使塡見闕不候受告¶
疾速之任任滿前來奏事熹聞命震驚不知所措伏念熹¶
空踈無取疾病早衰入仕四十餘年止是循常竊禄本無¶
竒節可以踰人徒以屡蒙恩私横加除用間有非其分之¶
所當得與其力之所能堪者不得不控辤以干朝聴而傳¶
聞不察指目多端獨荷夀皇天日之照臨許全素守又辱¶
聖主雲章之藻飾誤借寵褒遂得偷安里閭畢願香火在¶
於愚分巳極叨踰不謂聖恩記憐遂加任使仰惟始&KR0004;清¶
<pb:KR4d0226_SBCK_023-1b>¶
明之日正是賢智馳騖之秋顧雖殘廢之餘豈不願效尺¶
寸實以積衰旣乆百恙交攻心勦形疲視昏聴重竊自揣¶
度决然不堪一路耳目之&KR0009;若不祈哀丐免必致自取顛¶
隮兼熹祖郷徽州正屬本路見有墳墓宗族田産在婺源¶
竊慮在法亦合囬避欲望朝廷洞照本末曲爲敷奏特與¶
追&KR0230;新命令熹復還故官庶㡬少安愚賤之迹則熹不勝¶
千萬幸甚謹具狀申尚書省伏候鈞㫖¶
　　　與宰執劄子¶
熹輙有愚誠仰干崇聽仐者伏蒙聖恩除熹江南東路轉¶
運副使此蓋廟堂光輔聖主圖起治功旣巳並用羣材不¶
忍獨遺一士之意非特熹之私幸然熹以乆病積衰目昏¶
耳重心力凋殘動多遺忘自度不堪公朝一道之&KR0009;巳具¶
<pb:KR4d0226_SBCK_023-2a>¶
狀申尚書省乞賜敷奏寢罷去訖其間所陳病證皆有實¶
迹不敢輙有一詞之偽至於墳墓田産有嫌當避理亦明¶
甚欲望洪造矜憐早賜將上曲爲開陳使得依舊竊食祠¶
官以安賤迹實熹疾病&KR0012;危千萬之幸干冐威尊不勝俯¶
伏震懼之至¶
　　　辤免江東運使狀二¶
右熹十月二十一日凖尚書省劄子據熹辤免新除江南¶
東路轉運副使恩命及回避祖郷田産事十月五日奉聖¶
㫖免囬避依巳降指揮疾速之任熹巳於當日望&KR0419;謝恩¶
訖竊聞臣之事君猶子事父東西南北唯命之從熹雖至¶
愚敢忘斯義又況平生碌碌&KR0004;無竒節今者該遇覃恩轉¶
官改賜章服並是隨衆陳乞冐昧祗受豈敢獨於聖恩除¶
<pb:KR4d0226_SBCK_023-2b>¶
授差遣乃飾它詞固爲遜避上干違命之誅下速近名之¶
謗實以衰病支離不容勉疆且於衆疾之中目昏為甚今¶
但拜官入境便有吏民訴訟遮擁道路百十為羣&KR0002;但草¶
草一觀備禮撥遣即於愚心有所未安&KR0002;欲子細披閱必¶
期有以上副使令下慰民望則熹之目力實所不堪未論¶
其它職業曠廢只此一事便見踈虞在熹&KR0012;踨固難逃於¶
吏議而於公朝推擇之意亦豈不至上累聖明反復思惟¶
益増惶懼不免復此控訴祈免誤恩欲望朝廷特賜敷奏¶
令熹仍舊奉祠竊禄以安愚分干冐威尊下情不任戰灼¶
之至謹具申尚書省伏候鈞㫖¶
　　　小貼子¶
　熹所陳回避田産事雖蒙聖恩特免回避然熹宗族衰¶
<pb:KR4d0226_SBCK_023-3a>¶
　㣲子弟猥衆當此之際豈無寅縁侵擾郷鄰紊煩官府¶
　之害故雖未敢祗受而巳不勝憂懼之懷然不敢專以¶
　此事爲辭者盖恐又煩朝廷換移别路差遣而熹衰病¶
　終是不堪又湏再有塵瀆則熹&KR0023;罪愈深無由自解伏¶
　乞鈞慈俯賜憐察¶
　　　與宰執劄子¶
熹輙布腹心仰干造化熹昨蒙聖恩擢貳江東將漕之&KR0009;¶
自度衰病不堪任使且有故里之嫌恐招物議即巳具狀¶
辤免今乃蒙恩特免回避仍令疾速之任仰認隆指感極¶
涕零但熹衆疾所攻目&KR0780;爲甚受理詞訴搜㝷案牘皆有¶
所不堪者竊恐黽勉到官必致曠&KR0419;上誤委&KR0009;爲罪益深¶
巳有公狀申尚書省欲望鈞慈特賜將上冀蒙聖慈矜閔¶
<pb:KR4d0226_SBCK_023-3b>¶
追寢前命仍&KR0140;祠禄以安愚分則熹區區不勝幸甚干瀆¶
崇嚴無任俯伏俟罪之至¶
　　　辤免知漳州狀¶
右熹準尚書省劄子奉聖㫖差知漳州塡見闕不候受敕¶
疾速之任候任滿前来奏事者伏念熹昨者懇辤江東恩¶
命陳乞依舊祠禄今準前件指揮雖未盡從所請然巳極¶
爲優幸自惟么麽無所取材乃蒙聖主覆冐容載之恩公¶
朝委曲成就之意至於如此豈冝復有辤避以重違命之¶
誅實以所苦目疾昏暗愈甚省閱書判皆有所妨&KR0002;不自¶
量冐昧祗赴必至貽患千里&KR0023;罪非輕是以再三籌度終¶
不&KR0023;巳而復敢冐鈇&KR0207;之威以畢前懇欲望鈞慈特賜敷¶
奏令熹依舊奉祠以安愚分固爲莫大之幸或且别與僻¶
<pb:KR4d0226_SBCK_023-4a>¶
逺閑慢差遣一次使得少效㣲勞仰承德意而免於曠職¶
殃民之罪以全晚節則亦熹之幸也謹具狀申尚書省伏¶
&KR0049;鈞㫖¶
　　　小貼子¶
　竊見諸路帥司參議之屬比之宫觀粗有職業但以禮¶
　秩太優不敢陳乞&KR0002;蒙陶鎔使得備數過望幸甚¶
　　　與宰執劄子¶
熹&KR0186;有私懇仰干公聽熹昨者懇辤江東恩命巳蒙聖恩¶
改&KR0140;郡紱此蓋廟堂矜憐衰朽曲賜陶鎔有以及此幸甚¶
幸甚但熹所苦目疾比復増劇自度决然不任郡事巳具¶
狀申省乞許辤免&KR0002;蒙矜憐令熹依舊奉祠固爲甚幸或¶
與改一閑慢差遣使得少効㣲勞仰承徳意而免於曠職¶
<pb:KR4d0226_SBCK_023-4b>¶
殃民之罪則於熹亦爲甚幸屡瀆威嚴俯伏戰汗¶
　　　辤免知漳州劄子¶
熹伏準尚書省劄子以熹辤免差知漳州恩命令熹依巳¶
降指揮疾速之任者螻蟻寸誠未能上逹天聽又迫巳行¶
之命有不容勉&KR0416;者敢復控辤以干洪造伏念熹多病早¶
衰本非一證昨以餘疾雖切巳身未至有妨職事以故不¶
敢一一陳述而專以目&KR0780;爲言又念聖主臨御之&KR0004;非是¶
臣子堅卧固辤之日以故不敢必求祠禄而并以閑局爲¶
請區區愚悃自謂必蒙矜憐不意廟堂未察其私不為及¶
時將上使熹違命日乆進退無據今又反蒙朝命督趣危¶
懼益深是以不免復此控訴伏望鈞慈俯垂聽察特與敷¶
奏除熹依舊宫&KR0026;或合入閑慢差遣一次使熹得以㝷訪¶
<pb:KR4d0226_SBCK_023-5a>¶
醫藥休養衰殘庶㡬未死之前或可别聽驅䇿則熹不勝¶
千萬幸甚干冐威嚴無任俯伏俟罪之至¶
　　　自劾本州地震及患脚氣不能祗赴錫宴妨廢職¶
　　　務乞賜罷黜奏狀¶
右臣中年病廢乆託祠官近蒙聖恩起分符竹到任今恰¶
半年却無大叚疾痛又&KR0013;聖訓令臣相度本州先行經界¶
利害臣竊自幸以爲&KR0002;得慿恃威靈更且彊徤誓當竭力¶
奉行仁政使一方千里之内貧富之民各得其所而州縣¶
之間亦得以&KR0046;覈姦欺實出失䧟財賦而免於白撰歳計¶
違法害民之弊而臣不幸賦性至愚臨事多暗刑政乖戾¶
侵迫隂陽當州境内自九月以來累次地震臣實恐懼未¶
及申奏待罪而舊苦脚氣忽然發動痛楚寒&KR0044;倍於常年¶
<pb:KR4d0226_SBCK_023-5b>¶
遍傳兩足連及右臂以至㑹慶聖節滿散錫宴之日病勢¶
方劇臣以臣子之&KR0105;不敢自安亟欲彊自扶掖少伸三呼¶
百拜之恭而筋骨拘攣不容自力&KR0104;悸反側無地自容只¶
此一節巳無心顔可居士民之上又况在告日乆嶽訟稽¶
留今雖畧能彊起視事而病中服藥出汗過多氣血精神¶
日益凋耗一郡軍民之務日有萬端思慮少或不周爲害¶
非細加以年&KR0010;向晚播榖有期而所請經界至今未奉進¶
止設使即今便蒙行下巳是後時雖欲竭力奉行終恐不¶
免緩不及事之責以是思惟憂惶怵迫不知所以爲計輙¶
冐萬死哀&KR0572;以聞伏惟聖慈察臣守土失職事上不恭之¶
罪特賜罷黜投之遠裔以爲中外臣子之戒臣死且不朽¶
儻或憐臣愚暗拙踈疾病狼狽之實不加大譴曲賜保全¶
<pb:KR4d0226_SBCK_023-6a>¶
使臣得以自裹殘骸歸&KR0590;故土亦死且不朽干犯天威臣¶
無任震懼隕越之至謹録奏聞伏候勑旨¶
　　　乞宫觀劄子¶
熹輙有哀懇仰瀆崇聽熹昨以&KR0013;病不堪郡&KR0009;輙露&KR0300;閑¶
之請伏蒙聖恩未賜俞&KR0098;亦㑹殘軀稍可支吾不敢再有¶
陳乞續凖轉運司牒&KR0013;奉聖㫖許令本州先行經界熹即¶
巳遵禀日逐講究漸見倫緒只俟秋冬下手打量意謂可¶
以少效疲駑仰副使令之意而熹無狀行&KR0018;幽明長男暫¶
徃婺州遽爾夭殁不惟老病之餘不堪悲痛而料理喪葬¶
収拾遺&KR0012;相去隔遠私計實有未便雖欲彊自扶持黽勉¶
從事&KR0020;有不可得者欲望鈞慈特為敷奏復俾奉祠退歸¶
田里則熹父子存殁均&KR0013;莫大之恩不勝千萬幸甚¶
<pb:KR4d0226_SBCK_023-6b>¶
　　　辤免祕閣修撰狀一¶
右熹昨蒙聖恩權發遣漳州事在任陳乞奉祠今月二十¶
七日準尚書省劄子奉聖㫖依淳熈十六年正月二十三¶
日指揮除祕閣修撰差主管南京鴻慶宫任便居住熹巳¶
於當日望闕謝恩將本州牌印職事交割次官通判軍州¶
事高伉管幹訖獨念熹以愚賤踈遠無所能似昨者誤蒙¶
至尊夀皇聖帝非常之知巳曽除授前件職名熹以無名¶
授受力具辤免適當聖上即政之&KR0004;巳荷聖恩特降襃詔¶
曲從其請自爾以來曽未再朞守郡一年又無絲髪勞效¶
可紀特以禍患輙丐便私巳乖陳力致身之義方竊恐懼¶
不謂天慈矜閔許以投閑復申前命有此超躐内自循省¶
何以克堪所有前件除祕閣修撰恩命熹實不敢祗受欲¶
<pb:KR4d0226_SBCK_023-7a>¶
望朝廷特爲敷奏許熹辤免則不惟在熹愚分不貽冐受¶
之譏其於公朝亦免輕授之失熹下情無任懇禱激切之¶
至謹具狀申尚書省伏候鈞㫖¶
　　　與宰執劄子¶
熹輙有誠懇仰干崇聽熹昨以禍患陳乞祠禄以便私計¶
伏蒙聖慈矜憐即賜開&KR0098;拜命之次感極涕零但又蒙誤¶
恩復申進職之命則熹昔巳力辤於前今又無名再叨横¶
寵區區私義實有所不自安者巳具公狀申尚書省欲望¶
鈞慈特賜敷奏収還成命令熹且以舊職寅奉眞游而免¶
於受爵不遜之譏則在熹愚分榮幸巳多伏惟高明俯垂¶
照察¶
　　　辤免祕閣修撰狀二¶
<pb:KR4d0226_SBCK_023-7b>¶
右熹七月四日凖尚書省劄子以熹辤免新除祕閣修撰¶
恩命奉聖㫖不許辤免者陳誠未力聞命不遑謹巳即日¶
望闕謝恩訖伏念熹昨於淳熈十六年内&KR0013;前件恩除兩¶
具辤免所陳事理巳極詳備所以當時便蒙開&KR0098;今者乃¶
以私故丐祠又叨申命之寵在熹愚分尤所未安蓋&KR0002;使¶
熹在任之日遭罹災患而能抑制&KR0059;情黽勉王事究宣聖¶
朝經界之仁政以惠千里侵&KR0072;失職之民或於懇求去郡¶
之際遂能辤榮納禄致其爲臣之事以謹不能者止之戒¶
則朝廷之旌勞&KR0324;退猶頗有名而熹之辤受取舎尚不爲¶
甚無&KR0003;者今皆不然則於前此所陳之外又有此不當受¶
之&KR0003;二焉是以雖迫宸命之嚴而顧慮徘&KR0422;進退無據不¶
免上冐瀆尊之罪下觸干名之嫌復控血誠仰干公聴欲¶
<pb:KR4d0226_SBCK_023-8a>¶
望鈞慈特爲敷奏収還巳行告命别降勑牒指揮令熹且¶
以舊帶職名仍充祠官差遣則在熹巳不勝其過分叨榮¶
之幸干冐威嚴皇恐無地伏候鈞㫖¶
　　　與宰執劄子¶
熹輙有愚昧不移之懇&KR0298;冐威嚴仰瀆鈞聴熹一昨辤免¶
新除祕閣修撰恩命近凖省劄奉聖㫖不許辤免在熹㣲¶
賤曲荷天慈寛其狂僣之誅加以申命之寵固不當再有¶
辤避然反覆以思在任既無&KR0057;異可賞之功求去又無廉¶
退可襃之節&KR0804;顔冐受實懼無名謹巳&KR0298;具公狀申省辤¶
免欲望特賜矜憐都俞之際曲爲敷奏得從所乞實爲至¶
幸干慁頻煩伏深戰栗¶
　　　辤免湖南運使狀一¶
<pb:KR4d0226_SBCK_023-8b>¶
右熹十月九日凖尚書省劄子奉聖㫖除熹荆湖南路轉¶
運副使填見闕不候受告疾速之任任滿前來奏事熹聞¶
命震驚罔知所措巳於當日望闕謝恩訖伏念熹前任假¶
守漳州適縁長男物故輙丐閑秩歸治喪葬蒙恩得備祠¶
官到任方及月餘凡百經營未有次第加以憂患摧頽精¶
力衰耗雖欲痛自策勵勉赴事功終恐無以仰稱使令之¶
意欲望朝廷特爲敷奏収還成命令熹且食祠禄以終餘¶
年不勝千萬幸甚謹具狀申尚書省伏候鈞旨¶
　　　與宰執劄子¶
熹輙有愚懇仰干公&KR0234;熹昨以私家患難乞歸治葬伏蒙¶
矜憐陶鑄祠禄今来到任方及十月貧家舉動費力凡百¶
尚未就緒今者忽&KR0013;聖恩付以湖南將漕之節仰體皇慈¶
<pb:KR4d0226_SBCK_023-9a>¶
不遺&KR0012;遠之意不勝感荷激切之至然熹之家事如前所¶
陳而憂患以來精力凋耗竊恐無以仰副使令自速罪戾¶
欲望某官特賜敷奏収還成命令熹且食祠禄以終餘年¶
則熹不勝千萬幸甚冐瀆威嚴俯伏竢罪¶
　　　辤免湖南運使狀二(賤事疑當/作&KR1348;事)¶
右熹昨具狀辤免新除荆湖南路轉運副使恩命近凖尚¶
書省劄子奉聖㫖不許辤免仍依巳降指揮疾速之任熹¶
巳於當日望闕謝恩訖仰戴皇慈容覆之深恭體聖訓丁¶
寜之切極知臣子之義不當復以家事爲辭便欲起發前¶
去祗服賤事以稱明詔顧竊惟念昨者蒙恩假守漳州伏¶
值聖㫖行下臣僚申請乞行本州經界令熹相度聞奏熹¶
竊見本州紹興年中經界良法方行遽罷貧民産去稅存¶
<pb:KR4d0226_SBCK_023-9b>¶
不堪追呼之擾冨家業多稅少益長兼并之勢後來朝廷¶
節次欲再舉行皆以豪右浮言沮撓而輟積至于今苦樂¶
不均公私受弊有害國家發政施仁之實日甚一日無有¶
窮已是以不勝憤懣即以巳見論其當行本路諸司審此¶
曲折亦巳條具申奏伏蒙聖恩特從所請貧民下户欣幸¶
方深而鄉官&KR0095;豪巳慘然不樂怨謗蠭起矣今者果聞巳¶
行住罷静惟厥咎由熹愚昧思慮不審上誤朝廷得逭誅¶
夷巳爲幸免更叨寵擢益紊彛章熹雖不才粗識廉恥誠¶
無心復效奔走無顔復臨吏民無宜復當委&KR0009;輙冐萬死¶
自劾以聞伏望公朝特賜敷奏収還除命重行黜責以爲¶
不度時勢生事擾民之戒謹具狀申尚書省伏候鈞㫖¶
　　　與宰執劄子¶
<pb:KR4d0226_SBCK_023-10a>¶
熹輙罄愚&KR0168;&KR0298;干洪造熹昨以私家喪葬未畢懇辭湖南¶
之行伏蒙聖恩未賜俞允仰惟詔令督遣之嚴俯念臣職¶
驅馳之賤不敢更以家事爲請自求便安惟是伏思見識¶
迂踈思慮淺短中間&KR0013;㫖相度經界不量事勢上誤朝廷¶
&KR0018;犯巳深何以復堪一道耳目之&KR0009;&KR0186;巳具狀申省自劾¶
欲望鈞慈俯垂聴察特爲敷奏&KR0053;還成命重賜黜責使得¶
退省前愆免罹後咎則熹不勝千萬幸甚¶
　　　辤免湖南運使狀三¶
右熹今月二十日準尚書省劄子以熹具狀自劾前任漳¶
州相度經界不合妄乞施行上誤朝聴乞賜敷奏収還湖¶
南轉運副使除命别行黜責奉聖㫖漳州經界議行巳乆¶
湖南使節事不相&KR0028;可依巳降指揮疾速之任者自罹罪¶
<pb:KR4d0226_SBCK_023-10b>¶
戾當伏重誅上頼皇慈曲加容覆不唯赦其萬死而又申¶
以訓詞慰喻丁寕趣令之任盖雖慈父之於愛子其恩勤¶
閔惻不過如此在熹一介踈遠疵賤何以堪之是以聞命¶
拜恩至於感泣便欲即日就道祗服厥官以稱明詔而熹¶
命窮福薄災病相挻舊苦脚氣今春發動腫痛寒&KR0044;倍於¶
常年目今困重未&KR0014;歩履設使從今便得减瘥更加休養¶
三數月間亦恐未堪上道曠日彌乆既乖承命之恭而本¶
司&KR0419;官巳是數月恐亦不無廢務在熹愚分&KR0057;所未安欲¶
望朝廷特賜敷奏令熹&KR0024;滿舊任宫&KR0026;差遣庶㡬得以深¶
省前愆免罹後咎不勝幸甚謹具伏申尚書省伏候鈞㫖¶
　　　與宰執劄子¶
熹輙輸賤誠上瀆鈞聴熹昨以前任妄議經界罪戾自劾¶
<pb:KR4d0226_SBCK_023-11a>¶
乞罷新除湖南將漕恩命伏蒙聖慈赦宥洗雪趣遣之官¶
訓喻丁寧反復勤至踈賤小臣何以得此所宜即日引道¶
以稱所蒙而脚氣發動異於常年曉夕呻吟不能履地委¶
實不容起發前去竊慮乆稽詔命仰觸雷霆之威巳具狀¶
申尚書省陳乞祠禄外區區愚悃欲望鈞慈憐閔早賜開¶
陳得諧卑願以活餘年千萬幸甚冐昧威嚴俯伏竢罪¶
　　　辤免知静江府狀一¶
右熹十二月十九日凖尚書省劄子奉聖㫖除知靜江府¶
熹聞命震驚竊自惟念&KR0012;賤寒遠碌碌無聞伏自聖主臨¶
御于今累年又未嘗得羣下士仰望日月之光而聖恩厖¶
鴻不間幽隱擢自閑散付以名藩在熹感激誠無以喻謹¶
已即時望闕謝恩訖再念熹性本至愚學無所就自其少¶
<pb:KR4d0226_SBCK_023-11b>¶
日巳不如人矧今衰殘寜復有用又況靜江守臣實兼帥¶
司職事有數千里邊面軍民之&KR0009;舉措得失所係不輕自¶
度無能决難冐處加以所患脚氣之疾作止不常春夏二¶
時尤難將攝萬一前路發動却致稽留朝命在熹愚分尤¶
所未安欲望朝廷特賜敷奏寢罷巳降指揮令熹依舊宫¶
&KR0026;實爲大幸謹具狀申尚書省伏候鈞㫖¶
　　　與宰執劄子¶
熹輙有危懇仰扣公朝熹伏凖省劄恭奉聖㫖除知靜江¶
府事區區感激盖不勝言顧以罪戾之餘疾病沉痼不堪¶
任使而内自揆度迂踈悖謬又非邉帥之才實不敢冐當¶
重&KR0009;以累君相知人之明輙具公狀申省辤免欲望某官¶
特賜省覽曲爲開陳許其遜避以安愚分熹冐凟威尊不¶
<pb:KR4d0226_SBCK_023-12a>¶
勝皇恐戰栗之至¶
　　　辤免知靜江府狀二¶
右熹正月二十三日凖正月七日尚書省劄子以熹辤免¶
知靜江府恩命正月六日奉聖㫖不許辤免依巳降指揮¶
疾速之任熹聞命震驚隕越無地竊伏思念罪戾&KR0012;蹤誤¶
蒙収用命輕恩重感激難勝向使自量粗能供事豈敢&KR0186;¶
有辤避以速刑誅實以材質凢庸識慮淺暗向来假守支¶
郡非有繁難然猶不能審度時宜以致上誤朝聴雖幸曲¶
蒙寛貸&KR0023;免譴訶然而内自省循未忘憂懼以故前年蒙¶
恩將漕湖南尚且不敢拜受况今除授實專西南一面軍¶
政邊防之&KR0009;責任至重非它帥比則熹又安敢冐受而不¶
辤哉前狀所陳懇切詳盡不謂未蒙照察申命益嚴熹雖¶
<pb:KR4d0226_SBCK_023-12b>¶
至愚亦豈不知微賤之臣分義有守不當再有煩瀆然反¶
復以思區區所言非止自爲身計實恐邊境事宜或有緩¶
急全頼帥臣區䖏鎮壓而熹乖繆妄發又復如前必將有¶
以仰貽國家南顧之憂者非細事也是敢昧死復有陳述¶
至於憂悴蚤衰足疾時作目昏耳重心氣短乏凡此種種¶
於熹私計有不便者則皆不敢言矣伏惟朝廷曲垂矜閔¶
再爲開陳収回誤恩俾還舊秩熹不勝祈懇激切俯伏俟¶
命之至謹具狀申尚書省伏&KR0049;鈞㫖¶
　　　與宰執劄子¶
熹輙布誠懇仰扣公朝熹昨具狀辤免知静江府恩命今¶
凖省劄備奉聖㫖未賜&KR0098;俞聞命憂懼莫知所措然區區¶
愚慮猶有未能巳者巳再具狀申尚書省伏乞丞相少保¶
<pb:KR4d0226_SBCK_023-13a>¶
國公參政相公詳賜省覧曲爲開陳収回誤恩復&KR0140;祠禄¶
千萬&KR0273;甚千萬&KR0273;甚¶
　　小貼子¶
　愚慮終恐踈拙不足以當一面之&KR0009;或有緩急必誤使¶
　令欲望知院相公樞宻同知相公深加照察曲爲開陳¶
　収囬誤恩以安愚分¶
　　　辤免知潭州狀一¶
右熹十二月&KR0004;十日凖尚書省劄子奉聖㫖差知潭州者¶
伏念熹踈謬不材試郡無狀觧罷之後方知循省所以中¶
間兩蒙聖恩皆甞力陳愚悃竟荷從欲尚叨祠禄以盡餘¶
年不意今者又蒙記憐有此除授三年之間三&KR0013;抆拭自¶
惟何者有此叨踰假使衰病支離不堪扶曵亦當聞命奔¶
<pb:KR4d0226_SBCK_023-13b>¶
走不敢復有辤避實以區區愚慮前巳控陳而昨來巳曽¶
辤免知静江府又不能無辤逺就近之嫌在熹私義&KR0057;難¶
冐處所有降到省劄内聖㫖指揮竊縁熹見遭大功之䘮¶
準格未該除服未敢望闕謝恩巳送建陽縣庫&KR0009;収訖欲¶
望朝廷檢㑹前此兩畨辤免申狀詳酌事理早賜開陳令¶
熹仍舊&KR0024;滿宫&KR0026;考任實爲大&KR0273;謹具狀申尚書省伏候¶
鈞㫖¶
　　　與宰執劄子¶
熹輙有誠懇仰干朝&KR0234;熹&KR0273;蒙陶鑄備数祠官竊禄養痾¶
方以愧幸忽蒙恩命假守長沙仰戴鴻私伏深感涕重念¶
熹賦性迂闊處事乖踈昨試偏州巳無善狀所以兩年之¶
間再蒙除用力陳悃愊得遂退藏不意今来復此叨冐載¶
<pb:KR4d0226_SBCK_023-14a>¶
循涯分實所未安又況昨來巳辤逺戍於今未乆復玷近¶
藩擇地顧私人言可畏謹巳具狀申尚書省乞賜敷奏寢¶
罷欲望某官曲垂矜閔早賜開陳使得仍舊奉祠苟安田¶
里則熹千萬&KR0273;甚冐犯威尊不勝戰栗¶
　　　辤免知潭州狀二¶
熹昨蒙聖恩差知潭州即巳具狀申乞&KR0024;滿宫觀考任今¶
準尚書省劄子奉聖㫖不允依巳降指揮疾速之任熹聞¶
命震驚即巳望闕謝恩訖伏念熹自罹災患日覺摧頽唯¶
有踈頑略無悛改所以前此再辤誤恩皆荷天慈俯從人¶
欲不謂今者尚閟俞音竊自省循决難黽勉是敢冐昧再¶
有控陳欲望矜憐特賜敷奏曲從所請或&KR0140;偏州改命通¶
才徃奠南服則不惟衰晚無狀&KR0023;逃戒得之譏亦足使處¶
<pb:KR4d0226_SBCK_023-14b>¶
置得宜益壯維藩之&KR0020;熹不勝鞠躬祈懇引領俟命之至¶
謹具狀申尚書省伏候鈞㫖¶
　　　與宰執劄子¶
熹區區愚悃前屢控陳天&KR0234;未回日深恐懼今復有狀披¶
告朝廷&KR0002;蒙矜憐許歸祠館别咨時彦徃布止恩則賢否¶
公私各得其所而爲&KR0273;大矣萬一未蒙體察必使復效驅¶
馳亦乞别與陶鑄逺小州軍或充以次閑慢差遣則於私¶
義雖或未免冐昧之譏而爲湖南一道軍民之計猶爲莫¶
大之幸再干威重彌切戰兢伏惟髙明俯賜財&KR0273;¶
　　　乞放歸田里狀¶
右熹叨&KR0013;聖恩濫分民社兼領一道事任非輕顧嘗竊謂¶
天下國家之所以長乆安寜唯頼朝廷三綱五常之教有¶
<pb:KR4d0226_SBCK_023-15a>¶
以建立修明於上然後守藩述職之臣有以禀承宣布於¶
下所以内外相維小大順序雖有彊猾姦宄之人無所逞¶
其志而爲亂不然則以一介白靣書生彊而置諸數千百¶
里軍民之上彼亦何所慿恃而能服其衆哉熹雖至愚自¶
知甚審而亦粗嘗竊窺古今治亂安危存亡之變矣誠恐¶
朽鈍之餘不堪今日方靣之&KR0009;兼以近者伏奉大行至尊¶
壽皇聖帝遺誥攀號不逮迷悶隕絶自覺精力亦難支吾¶
欲望朝廷特賜敷奏放歸田里速選明牧以濟多虞則不¶
唯下保衰殘亦庶㡬不至上誤國家建設藩屏之意熹不¶
勝幸甚謹具狀申三省樞密院伏候鈞㫖¶
　　　辭免召命狀¶
右熹凖七月十一日尚書省劄子奉聖㫖令熹赴行在奏¶
<pb:KR4d0226_SBCK_023-15b>¶
事者聞命震懾不知所爲謹巳望&KR0419;祗受稱謝訖恭惟聖¶
上受禪之&KR0004;一新庶政寤寐俊傑恊圖事功宜得超異之¶
才以承付託之重而搜&KR0045;之失下及凢庸是蓋不惟無益¶
於時亦恐適足重取&KR0339;誚況熹衰晚疾病摧殘方以不堪¶
治劇爲憂故敢輙以投閑爲請又以未蒙開&KR0098;未敢再干¶
朝聴誠不自意誤恩猥及俯仰踧踖無所逃避&KR0002;使區區¶
之精神筋力稍堪勉彊亦豈不願及此際㑹效其㳙埃以¶
卒平生變君憂國畢義願忠之志顧實支離不堪扶曵政¶
使得至殿庭亦恐顛沛失容増益罪戾是以不免控瀝肝¶
膽冀蒙哀憐俾還香火之班以終蝼蟻之命則熹不勝大¶
幸今亦不敢仰稽朝命乆留軍府巳將職事牌印交割本¶
路運判何異迤邐前路聴候指揮外謹具申尚書省欲望¶
<pb:KR4d0226_SBCK_023-16a>¶
鈞慈特賜敷奏伏候鈞㫖¶
　　　與宰執劄子¶
熹&KR0186;有誠懇仰干朝聴熹衰病迂踈不適世用蒙恩&KR0024;郡¶
并以一道軍民爲&KR0009;到任未乆巳覺疲憊方恐仰&KR0012;任使¶
輙敢便請退閑豈意非常之恩使得赴&KR0419;奏事熹雖至愚¶
竊自揆度荒陋不學頑鄙無聞不惟無以仰禆嗣皇訪落¶
之&KR0004;政而目疼足腫不利進趨使造殿庭必致顛踣除巳¶
詳具曲折申尚書省一靣起發前路聴候指揮外欲望某¶
官察其悃愊曲賜矜憐特爲敷陳俾諧私願則熹不勝幸¶
甚干冐威嚴伏増震恐¶
　　　辤免煥章閣待制侍講奏狀一¶
右臣昨任潭州日蒙恩令赴行在奏事方以迂踈疾病力¶
<pb:KR4d0226_SBCK_023-16b>¶
具懇辤巳歷兩旬未奉報可今者東歸道中忽&KR0013;省劄誤¶
蒙聖恩除臣煥章閣待制兼侍講者臣聞命震驚罔知所¶
措恭惟國家設官分職以熈庶事其遷進之序選用之方¶
雖甚細㣲莫不有法而況次對之官班通禁近其自内而¶
除者猶有歳月之限在外而擢者必以勞效而陞從昔以¶
來未嘗輕授至於經帷則又仰&KR0028;帝學在今&KR0004;政尤所當¶
先必得醇儒使任其職然後有以發揮道要感格君心大¶
明謹始之規以爲出治之本&KR0057;不可以不遴其選也如臣¶
踈賤乆以病廢比叨試用又復罔功固巳不堪超躐不次¶
之除聞見甚淺記識不彊妄意本原亦未知要則又無以¶
仰副招延自近之意在臣非敢自愛實恐不免冐昧之譏¶
有累維新之政加以肓聵跛躄不利走趨昨蒙収召之恩¶
<pb:KR4d0226_SBCK_023-17a>¶
巳伸辤避之懇所有今來恩命臣實不敢祗受欲望皇帝¶
陛下察其悃愊特賜矜憐俯狥愚誠曲全素志則臣不勝¶
千萬幸甚臣無任瞻天望聖激切祈懇之至謹録奏聞伏¶
候勑㫖¶
　　　與宰執劄子¶
熹輙有私懇仰干公聴熹昨任潭州特蒙収召方以疾病¶
迂踈力祈寢罷未奉報可忽&KR0013;殊恩擢陞次對之聮俾司¶
勸講之職除命超躐近比所無聞命震驚措身無所謹巳¶
具奏辤免外欲望某官察今所陳參以前狀即見區區懇¶
避之實但使暫詣&KR0419;庭一修朝覲揣其分際猶所不堪況¶
欲接武俊遊入侍經幄旣冐叨踰之誚復深頓踣之虞在¶
於鄙懐可勝慙懼敢乞特爲敷奏速賜収還俾以舊官續¶
<pb:KR4d0226_SBCK_023-17b>¶
食祠廪庶安愚分免累清朝熹不勝千萬幸願之至¶
　　　辤免煥章閣待制侍講奏狀二¶
右臣昨具狀奏辤免新除煥章閣待制侍講恩命今到信¶
州仍準尚書省劄子奉聖㫖不允者愚&KR0168;己竭聦聴未回¶
須至敷陳再干旒扆蓋念臣迂闊無能分甘閑散雖自蚤¶
年入仕而實歴&KR0117;務差遣僅及五任通計不滿九考前後¶
伏蒙兩朝聖恩除授職名内自循省巳爲過分所有見帶¶
祕閣修撰仍是紹熈二年八月祗受至今僅及三年其間¶
即無絲髪勞效可録資淺望輕旣不足以汙侍從之選加¶
以年齡晚莫學殖荒落目肓聽重歩履艱難其於&KR0134;講經¶
幄出入禁闥私竊自揆&KR0057;所不堪所以懇辤皆出情實即¶
非飾詞備禮姑應故事而巳不謂螻蟻之誠不足仰動天¶
<pb:KR4d0226_SBCK_023-18a>¶
&KR0234;聞命踧踖恐懼益深又竊惟念皇帝陛下嗣位之&KR0004;方¶
將一新庶政所宜愛惜名器不可輕以假人&KR0002;使僥倖之¶
門一開其弊豈可復塞至於萬機之暇愽延儒臣早夜孜¶
孜專意講學盖將求所以深得親懽者為建極導民之本¶
思所以大振朝綱者爲防微慮逺之圖顧問之臣實資輔¶
養用人或謬所係非輕并望聖明曲垂洞照亟還虚授以¶
穆師言臣以昨辤召命巳&KR0013;疾速前來供職指揮今兹祈¶
免詔除又奉不允之詔不敢更有留滯見已一面起離信¶
州前路&KR0234;候處分仰冀聖慈早賜開&KR0098;臣不勝千萬幸甚¶
之至謹録奏聞伏候&KR0217;㫖¶
　　　與宰執劄子¶
熹輒控鄙誠仰干朝&KR0234;熹攝承帥閫方愧不堪誤辱聖恩¶
<pb:KR4d0226_SBCK_023-18b>¶
特加収召辤免未&KR0023;又奉詔除亟拜遜章未蒙開允今再¶
具奏冀得収還恩命區區誠懇悉巳敷陳皆出實情即非¶
僞飾如蒙降出切望某官早賜將上詳爲開陳庶幾聖主¶
無輕授之譏賤臣免非據之辱盡繄大造圖報敢忘干冐¶
威嚴不勝恐懼¶
　　　辤免煥章閣待制侍講乞且帶元官職詣闕奏狀¶
　　　三¶
右臣凖尚書省劄子以臣再狀辤免新除煥章閣待制侍¶
講恩命九月十四日三省同奉聖㫖依巳降指揮不允疾¶
速前来供職者愚&KR0168;屡竭天&KR0234;未回祗誦恩言益増震悸¶
伏念臣猥以凡品遭值昌辰龍德天飛萬物咸覩豈不願¶
以此時進趨軒陛仰瞻穆穆之光況使執經入侍帷幄得¶
<pb:KR4d0226_SBCK_023-19a>¶
以所學論&KR0003;人主之前臣雖至愚亦豈不冀幸少有萬一¶
可以仰禆聖聦特以次對異恩無故超受在臣私分實難¶
自安是以徬徨未敢拜受今来復凖前項聖㫖雖巳望闕¶
遥謝聖恩即日起發前去外欲乞到日許臣且依七月十¶
一日巳降指揮帶元官職詣闕奏事所有新除&KR0077;俟面奏¶
辤免别聴處分冐瀆宸嚴臣不任惶懼隕越之至謹録奏¶
聞伏候勑㫖¶
　　　申省狀¶
右熹凖尚書省劄子以熹再狀辤免新除煥章閣待制侍¶
講恩命九月十四日三省同奉聖㫖依巳降指揮不允疾¶
速前来供職者伏念熹愚賤小臣屢煩嚴詔不敢再三辤¶
避謹巳即日起發前去欲乞到日許熹且依七月十一日¶
<pb:KR4d0226_SBCK_023-19b>¶
元降指揮帶元官職詣闕奏事所有新除却俟靣奏辤免¶
别聽處分除巳具狀奏聞外謹具申尚書省伏乞照㑹¶
　　　又申省狀¶
右熹凖尚書省劄子以熹辤免新除待制侍講恩命奉聖¶
㫖不允依巳降指揮疾速前来供職者伏念熹昨以聖恩¶
過厚私義未安三具懇辤自知拙訥不能仰動聖聽所以¶
未敢必冀開&KR0098;只乞許帶元官赴闕奏事面陳悃愊别聽¶
處分今来巳到國門又凖前項指揮在熹猶有未盡之懐¶
决然不敢冐昧祗受然又不敢再具奏牘頻煩天&KR0234;欲望¶
朝廷特賜敷奏依熹前請庶幾早得趨赴行宫奏事瞻望¶
日月之光則熹不勝幸甚謹具狀申尚書省伏候鈞㫖¶
　　　辤免待制侍講面奏劄子¶
<pb:KR4d0226_SBCK_023-20a>¶
臣一介草野&KR0004;乏寸長遭遇兩朝過加擢用不&KR0273;未能有¶
以報效萬一而大行至尊壽皇聖帝奄棄萬國奉諱攀號¶
欲死無路旋聞太上皇帝哀疚迫切亦厭萬機臣子之心¶
尤極震懼所&KR0273;復得遭值皇帝陛下祗膺寳命正位當天¶
臨御之&KR0004;首加記憶召命既出除目隨頒稽以故常實為¶
超躐自惟鄙拙重以衰殘義當力辤以安愚分顧以當仕¶
有職不敢屢瀆天威冐昧以来唯冀仰望清光俯鑒愚欵¶
今&KR0273;二事巳遂所懐雖先犬馬退就溝壑亦無所恨唯是¶
新除恩命累奏辤免未蒙開&KR0098;在臣愚悃亦豈不願因此¶
際㑹得以所聞一二仰賛大猷獨恨病衰足弱拜起艱難¶
目左翳而右昏耳右聾而左重内自量度必至㒹隮伏惟¶
聖明必巳洞照欲望矜憐特賜處分収還元降除命令臣¶
<pb:KR4d0226_SBCK_023-20b>¶
姑守舊官賜以祠禄放歸田里待盡餘齡則臣不勝千萬¶
大&KR0273;干冐宸嚴伏俟誅殛取進止¶
　　　辤免待制改作&KR0003;書狀¶
右熹昨具劄子面奏辤免新除煥章閣待制侍講恩命續¶
凖尚書省劄子奉聖㫖依巳降指揮不&KR0098;日下供職者熹¶
昨䝉誤恩輒加奬㧞實以資淺不敢冐受愚誠屢控天聴¶
未孚至於面有奏陳意謂必蒙矜許乃䝉恩㫖尚閟俞音¶
祗拜以還不勝感激熹巳仰體聖意不敢力辤講筵職事¶
第以未得進&KR0003;先受厚恩萬一異時未有報效而疾病發¶
作不可支吾遂竊侍從職名而去則熹之愚死有餘罪欲¶
望朝廷察其情實特為開陳與免待制職名改作&KR0003;書差¶
遣容熹即日拜命供職或勉強年&KR0010;之間少有&KR0024;於聖主¶
<pb:KR4d0226_SBCK_023-21a>¶
緝熈光明之學見諸行事之實發號施令罔有不臧然後¶
隨衆霑恩熹亦不敢多遜古語有之事君者大言入則望¶
大利小言入則望小利夫進言於君而望其利巳非正理¶
況今一言未入而遽受大利區區於此尤所未安然不敢¶
數具奏狀上勞聖覽謹具狀申尚書省伏候鈞㫖¶
　　　與宰執劄子¶
熹昨日面禀懇辤恩命意謂愚悃必蒙矜照今&KR0013;省劄乃¶
奏睿㫖未賜允俞誠意未孚深自咎責然念既蒙君相恩¶
意之重如此今巳不敢力辤講筵職事唯是職名太峻前¶
巳具陳庶官侍講亦無近比欲乞改正然後供職庶於愚¶
分稍得自安熹有狀申省敷述義理巳極詳盡欲望某官¶
特爲開陳不憚改命使熹千里而來早得進&KR0003;上前不至¶
<pb:KR4d0226_SBCK_023-21b>¶
遷延虚度時日亦區區千萬之&KR0273;頻有干瀆伏深恐懼¶
　　　謝御筆以次對係衘供職奏狀¶
右臣十月&KR0004;十日準御前降到御筆一封付臣令臣勿復¶
牢辤次對之職臣昨以新除恩命超躐異常累具辤免日¶
望開允豈意仰勤聖主親御翰墨俯賜襃諭令勿牢辤踈¶
賤小臣分不當得拜受伏讀不勝恐懼謹巳仰遵聖訓係¶
衘供職外謹具奏聞伏乞睿照¶
　　　回中使劄子云¶
　熹伏蒙轉到御筆一封巳祗受訖今有奏狀一封&KR0091;謝¶
　得爲進呈不勝&KR0273;甚¶
　　　辤免兼實録院同修撰奏狀一¶
右臣今月十四日凖尚書省劄子奉聖㫖差臣兼實録院¶
<pb:KR4d0226_SBCK_023-22a>¶
同修撰者臣聞命震駭不知所爲伏惟高宗皇帝中興艱¶
難實同創業成功盛徳莫可形容信史所傳垂法萬世宜¶
得鴻愽之士執簡操筆其間庶㡬將來有以考信如臣固¶
陋才不逮人白首章句之間僅&KR0014;略通訓詁入侍經幄巳¶
愧叨踰至於蒐輯舊聞勒成大典自知寡陋本非所長况¶
復病衰心目俱廢豈能冐昧&KR0416;所不能塵穢簡編以取&KR0339;¶
誚在臣非敢自愛實懼仰貽聖朝之羞所有前件恩命臣¶
決不敢祗受欲望聖慈洞鑒誠悃特賜追寢以安愚分謹¶
録奏聞伏候勑㫖¶
　　　辤免兼實録院同修撰奏狀二¶
右臣昨具狀辤免差兼實録院同修撰恩命今凖尚書省¶
劄子奉聖㫖不允者&KR0267;懇控陳必期從欲聞命悚惕不知¶
<pb:KR4d0226_SBCK_023-22b>¶
所言重念臣愚素無史學然於是非得失之故實有善善¶
惡惡之心又况先臣在紹興&KR0004;甞掌兹事實事高宗皇帝¶
其於豊祐紹符之際分别邪正用力爲多臣雖至愚敢忘¶
斯志今&KR0023;叨冐復踐世官在臣&KR0059;心豈非幸&KR0133;但恨心力¶
凋耗目翳耳昏記憶檢㝷皆所不便復叨選擇備數經帷¶
晝繹夜思猶懼不逮豈有餘力可效編摩所以懇辤即非¶
備禮雖&KR0013;譴郤恐懼徒深義當固辤不容黙巳儻蒙聖察¶
特賜允從庶使妄庸&KR0023;安愚分臣無任祈天望聖千萬懇¶
激之至謹録奏聞伏候勑㫖¶
　　　謝御筆與宫&KR0026;奏狀¶
右臣今月二十一日伏準降到御筆賜臣朕憫卿&KR0132;艾方¶
此隆冬恐難立講巳除卿宫&KR0026;可知悉臣衰病餘年不知¶
<pb:KR4d0226_SBCK_023-23a>¶
引退曲蒙聖造特賜矜憐臣無任感恩荷聖激切屏營之¶
至謹具狀奏謝伏乞聖照¶
　　　乞放謝辤狀¶
右熹今月二十一日伏凖御筆除熹宫&KR0026;巳具奏稱謝訖¶
縁熹脚氣發動有妨拜跪欲望朝廷特賜敷奏與免謝辤¶
謹具狀申尚書省伏候指揮¶
　　　辤免寳文閣待制與郡狀¶
右熹昨者恭奉御筆除熹宫&KR0026;續凖尚書省劄子奉聖㫖¶
與放謝辤熹即巳起發前路&KR0234;候指揮至二十五日晚又¶
準尚書省劄子奉聖㫖除熹寳文閣待制與州郡差遣熹¶
聞命震驚不知所措伏念熹戇拙有餘&KR0134;講無狀分當顯¶
黜豈合優遷況耳重目肓累嘗靣奏州郡繁劇&KR0057;所不堪¶
<pb:KR4d0226_SBCK_023-23b>¶
所有恩命決難祗受欲望朝廷特賜敷奏令熹只以本官¶
仍舊主管南京鴻慶宫庶恊師言以安愚分謹具狀申尚¶
書省伏候指揮¶
　　　辤免兩次除授待制職名及知江陵府奏狀¶
右臣昨奉手詔宣諭除臣宫&KR0026;継準省劄又蒙聖恩除臣¶
寳文閣待制與州郡差遣臣以無名不敢冐受即具辤免¶
又準省劄恭奉聖㫖不允仍除臣知江陵府不候受告疾¶
速之任者寳儲峻秩荆楚要藩委&KR0009;益隆視逺猶邇恩㫖¶
之重捧戴難勝然臣伏念昨者皇帝陛下即位之&KR0004;臣以¶
愚賤踈逺之蹤首蒙眷知召置講席正以庶官無由入侍¶
禁闥故特假以侍從職名臣於是時固巳自料衰病迂闊¶
勢必不能乆奉清問故嘗再三懇辤乞以本官充職庶免¶
<pb:KR4d0226_SBCK_023-24a>¶
後日别致紛紜不唯不蒙開允乃更曲荷天慈加賜手札¶
俾速祗受此見陛下虚心求善屈巳下賢之意近歳以來¶
君臣之間所未有也而臣不佞適幸遭逢可謂千載一時¶
之㑹私念&KR0002;得因此罄竭凡陋禆&KR0024;聦明是亦臣子之至¶
願學問之&KR0004;心因遂不敢力辤輙爾冐受供職四旬屢得¶
進講凡所関啓多蒙開納而臣戇愚迫切便欲致君堯舜¶
之上遂觸忌諱以煩譴訶皇慈過恩猶不加罪親御翰墨¶
俾就退閑旬日之間除書繼下蕩滌瑕垢曲全始終是亦¶
近歳以來君臣之間所未有也臣雖至愚豈不知感所宜¶
即日拜命奔走率職别圖後效以塞前愆而反覆思惟前¶
日之罪旣以學力未充誠意不至無以仰稱明詔感悟天¶
&KR0168;釁咎巳深不容湔洗所有元借職名巳是難復冐居豈¶
<pb:KR4d0226_SBCK_023-24b>¶
敢更叨進擢之寵至於西門甲兵委&KR0009;尤重亦豈目肓耳¶
聵之人所宜竊據以誤使令昨來雖略申陳然猶未盡底¶
藴是致今復有此誤恩揣分量材決難祗受是敢&KR0267;懇直¶
貢封章欲望聖明俯垂鑒察正其&KR1539;曠之罪追還新舊職¶
名俾以&KR0009;禄元官復奉鴻慶故宫列聖香火庶㡬憑恃威¶
靈&KR0386;濡徳澤未填溝壑之間猶及親見陛下聖學日新聖¶
徳日茂盡送徃事居之孝極用賢納諌之誠永御丕圖爲¶
宋令主則臣雖即死無復遺憾干試雷霆眷戀軒幄無任¶
皇恐激切之至謹録奏聞伏候勑㫖¶
　　貼黄¶
　臣伏覩元祐&KR0004;特起河南處士程頥以爲通直&KR0048;崇政¶
　殿&KR0003;書後以人言罷守本官權同主管西京國子監頥¶
<pb:KR4d0226_SBCK_023-25a>¶
　上奏乞歸田里其間有云若臣元是朝官朝廷用爲&KR0003;¶
書雖罷&KR0003;書&KR0077;以朝官去乃其分也臣本無官只因&KR0003;¶
書授以朝官既罷&KR0003;書獨取朝官而去極無義理臣今¶
實以侍講之故得此待制職名既罷侍講即所授職名¶
　理合追奪與頥所陳事理實無以異伏望聖慈鑒察許¶
　臣辤免不勝至&KR0273;¶
　　　申省狀¶
右熹昨具狀申乞辤免進職與郡恩命今準尚書省劄子¶
奉聖㫖不&KR0098;仍除熹知江陵府不候受告疾速之任者伏¶
念熹無所能似元係庶官只因聖主欲令進講遂除侍從¶
職名今既奉職無狀莫&KR0024;豪分尚蒙寛恩假以秩禄即於¶
私分巳爲過優先来所授侍從職名自不當得況又寵加¶
<pb:KR4d0226_SBCK_023-25b>¶
峻秩俾殿大藩&KR0057;非罪戾殘廢之人所能&KR0018;荷巳具奏聞¶
乞賜追還新舊職名只以本官還奉鴻慶香火其間叙述¶
義理詳明如蒙降岀欲望朝廷早賜敷奏特從所請千萬¶
&KR0273;甚謹具狀申尚書省伏候指揮¶
　　　與宰執劄子¶
熹昨&KR0013;寛恩奉祠去國自疑罪戾不&KR0023;躬詣大府靣禀辤¶
行下懐至今不勝悵仰兹者乃復叨&KR0013;除書進職寶儲作¶
牧荆楚在熹無狀失職&KR0018;痾實無心顔可備驅使謹巳具¶
奏申省皆極詳明不敢逐一覼&KR0513;以勤&KR0234;覽欲望鈞慈察¶
其悃愊特與將上力賜開陳使區區賤迹得以自安實衰¶
朽迂愚千萬之&KR0273;干冐威尊不勝震悚¶
　　　乞追還煥章閣待制奏狀二(正月十四日)¶
<pb:KR4d0226_SBCK_023-26a>¶
右臣昨具狀奏辤免新除寶文閣待制知江陵府恩命并¶
乞追還昨來任侍講日所帶煥章閣待制職名今凖尚書¶
省牒奉勑宜差提舉南京鴻慶宫臣巳於今月十一日望¶
闕謝恩祗受訖得辤閫&KR0009;還備祠官仰荷天慈俯從人欲¶
恩深莫報感極難言然而尚有待制職名未蒙鐫削區區¶
愚悃須至重陳伏念臣本是庶官無它勞效元帶祕閣修¶
撰巳是兩朝過恩比者只縁聖意欲亦令講書遂使暫陪¶
邇列臣亦自知衰病迂闊決難乆冐寵榮故於聞命之&KR0004;¶
即嘗&KR0267;懇具奏乞免進職改授&KR0003;書不謂鄙誠未能上逹¶
更煩親札襃諭益勤遂爾冐居未及兩月果以罪戾遣罷¶
而歸所&KR0013;誤恩理宜追奪而一再陳懇竟未矜從仰戴皇¶
慈豈勝感激顧以愚分實有未安敢觸天威復此祈扣伏¶
<pb:KR4d0226_SBCK_023-26b>¶
望聖明洞照早賜収還或令依舊論撰職名改作主管宫¶
觀差遣則在朝廷黜陟之典免紊&KR0212;章而於微臣進退之¶
宜亦全私誼謹録奏聞伏候勑㫖¶
　　貼黄¶
　臣仐雖巳拜命繫衘然尚未敢幇勘請給恭俟報可伏¶
　乞聖照¶
　　　申省狀¶
右熹昨具狀申奏辤免進職&KR0024;郡恩命及乞追還先來任¶
侍講日所帶待制職名近準勑命特授前件宫觀差遣熹¶
巳即時望&KR0419;拜受訖唯是所乞追還職名未奉俞&KR0098;理難¶
冐據恐懼益深除巳再具奏聞外欲望朝廷更賜敷奏特¶
從&KR0001;請以安愚分則熹不勝千萬幸甚謹具狀申尚書省¶
<pb:KR4d0226_SBCK_023-27a>¶
伏候鈞㫖¶
　　　與宰執劄子¶
熹&KR0186;有誠懇再冐威嚴熹昨具申奏辤免進職&KR0024;郡恩命¶
巳荷開&KR0098;改授祠官尚有所乞&KR0053;還待制職名未蒙施行¶
熹巳具奏及申朝廷再有祈懇欲望某官深賜照察特爲¶
開陳俾遂所祈以安愚分則熹不勝千萬幸甚¶
　　　乞追還待制職名奏狀三¶
右臣三月三日準尚書省劄子以臣再奏乞追還煥章閣¶
待制職名奉聖㫖不允臣巳即時望&KR0419;遥謝聖恩訖但念¶
臣之所請實出丹&KR0168;天聴太髙未賜開允迫以私義決難¶
冐居敢復控陳必冀省察盖臣竊以西廂待對名列近臣¶
班序旣崇恩禮&KR0057;渥盖國家所以寵待儒學議論之賢欲¶
<pb:KR4d0226_SBCK_023-27b>¶
其雖或守藩奉祠於外而猶有論思獻納之責不異朝夕¶
陪侍於禁闥之下出入乎周衛之間也臣之凡愚素號山¶
野入侍經幄僅及四旬意見闊踈言辭鄙拙固巳自知不¶
堪選用之意惟有中間&KR0186;議僖祖皇帝皇家始祖不當一¶
旦并行祧毀且使太廟之祀止及八世降於天子九廟之¶
禮尤非&KR0001;宜獨蒙聖恩特賜宣問親奉玉音以謂僖祖之¶
廟自不當遷至于再三即以所進議狀并劄子並行降出¶
竊意巳蒙嘉納必遂施行不謂&KR0012;論難持竟亦無取退伏¶
循省益愧心顔尚借寵榮許仍舊職非但有乖輿論亦恐¶
上累清朝控避莫回周章失㩀敢冐萬死再犯天威欲望¶
聖明察臣誠悃縱未重加貶黜亦合&KR0053;還誤恩庶使&KR0012;蹤¶
&KR0023;逃後咎臣無任祈天望聖皇恐俟罪之至謹録奏聞伏¶
<pb:KR4d0226_SBCK_023-28a>¶
候勑㫖¶
　　　申省狀¶
右熹三月三日準尚書省劄子以熹奏乞收還待制職名¶
奉聖㫖不&KR0098;者愚誠旣竭聦&KR0234;未囬私義未安不容寢黙¶
重以向來曽有妄議太廟&KR0004;室不合遷毀巳蒙聖主宣問¶
嘉納而朝廷不爲施行竊疑其間所陳必是有違典禮自¶
知不學無術難以復厠近班謹巳再具奏聞欲望朝廷特¶
爲將上早賜行遣以爲臣子&KR0012;陋寡聞輕議大典之戒熹¶
不勝幸甚謹具狀申尚書省伏候鈞㫖¶
　　　與宰執劄子¶
熹昨具狀奏乞賜收還元降待制恩命未蒙開允私義未¶
安不容寢黙重以向來曽有妄議太廟&KR0004;室不合遷毀巳¶
<pb:KR4d0226_SBCK_023-28b>¶
蒙聖主宣問嘉納而朝廷不爲施行竊疑其間所陳必是¶
有違典禮自知不學無術難以復厠近班謹巳再具奏聞¶
并具狀申朝廷矣欲望鈞慈特爲將上早賜行遣以爲臣¶
子&KR0012;陋寡聞輕議大典之戒熹不勝幸甚干冐威尊皇恐¶
俟罪¶
　　　申省狀¶
右熹伏準尚書省降到劄子一道以熹辤免煥章閣待制¶
職名奉聖㫖不允縁熹目仐脚氣發作手足拘攣不堪拜¶
起謝恩不得巳送建寧府建陽縣&KR0009;&KR0053;候痊安日請領别¶
具申奏次謹先具狀申尚書省伏乞照㑹¶
　　　申建寧府乞保明致仕狀¶
右熹舊患脚氣近數發動日加困重不可支吾欲乞守本¶
<pb:KR4d0226_SBCK_023-29a>¶
官致仕謹具狀申建寧府伏乞照㑹依條施行謹狀¶
　　　乞追還待制職名及守本官致仕奏狀四¶
右臣昨具狀奏乞賜追還待制職名三月二十八日準尚¶
書省劄子伏奉聖㫖次對之職除授巳乆與廟議&KR0004;不相¶
&KR0028;依巳降指揮不允不得再有陳請臣以見患脚氣有妨¶
拜跪不得謝恩祗受遂將所&KR0013;省劄權送建陽縣庫&KR0009;&KR0053;¶
仍申尚書省照㑹去訖後来不意病勢危篤自知難戀聖¶
朝依例合乞致仕又念見係庶官不敢專具奏牘遂申本¶
貫依條陳乞今來復準省劄恭奉聖㫖未賜開&KR0098;戴恩重¶
疊恐懼難勝揣分捫心但知感激唯是區區本以郷來入¶
侍日淺自知未有毫髪報稱不當仍帶舊職出領祠官所¶
以懇避再三即非過爲沽激況今疾病沉痼雖未即死精¶
<pb:KR4d0226_SBCK_023-29b>¶
華巳竭後效無期更竊寵榮義益難䖏兼覩近日從臣有¶
自西掖出守大藩者猶自止帶修撰况臣罪戾方此投閑¶
而所得職名過爲優厚以此較彼誠有未安是敢不避煩¶
瀆之誅復陳迫切之悃欲望皇明委照聖度并容深察愚¶
&KR0168;參稽近比特降睿㫖俾遂所祈則臣不勝千萬大幸所¶
有昨来陳乞致仕實縁病&KR0020;危迫方敢冐昧今雖苟延殘¶
息終是不堪異日使令不敢更叨廪禄以速滿盈之咎亦¶
望矜憐并賜俞&KR0098;使就窮約庶保餘年臣無任祈天望聖¶
俯伏俟命之至謹録奏聞伏候勑㫖¶
　　貼黄¶
　臣今者伏蒙吏部降到告命磨勘轉官臣即巳謝恩祗¶
　受可見愚&KR0168;非敢飾詞妄爲遜避伏乞聖照¶
<pb:KR4d0226_SBCK_023-30a>¶
　　　申省狀¶
右熹累具申奏乞罷所帶職名及於建寜府陳乞保明致¶
仕今準尚書省劄子各奉聖㫖未賜開&KR0098;熹以私義難安¶
不能自已不免復申前請别具奏陳如&KR0170;降岀欲望朝廷¶
特賜將上俯從所請早賜施行不勝&KR0273;甚謹具狀申尚書¶
省伏候鈞㫖¶
　　　與宰執劄子¶
熹輙有危懇仰干鈞&KR0234;熹昨以入侍日淺無&KR0024;豪分既領¶
祠官不當復帶舊職累奏乞行追奪未蒙開&KR0098;近者復以¶
疾病危篤陳乞致仕又蒙聖恩未從所請伏念熹前後所¶
乞皆岀誠心非敢詭衆飾辭過爲矯激未能感格深不自¶
安不免再露血誠復干天&KR0234;其間陳叙曲折援引比例極¶
<pb:KR4d0226_SBCK_023-30b>¶
爲詳盡若蒙降岀欲望朝廷深察情悃力賜開陳使孤危¶
之迹早遂退藏免以罪戾姓名愚昧識見數千旒扆乆紊¶
彛章招致人言重煩譴斥則熹不勝千萬大&KR0273;情迫意切¶
言語無倫伏惟鈞慈并賜容照¶
　　　乞追還待制職名并自劾不合妄議永阜&KR1148;陵事¶
　　　奏狀五¶
右臣昨累具奏乞免帶待制職名仍以病衰再乞致仕伏¶
蒙聖慈特降睿㫖辤職謝事非朕&KR0278;賢之意不得再有陳¶
請臣即已望闕拜命恭謝聖恩訖自惟愚賤誤&KR0013;睿知陳¶
力無堪輒求閑退更蒙寵渥申諭隆私假以優賢之名&KR0077;¶
其再至之請顧臣何者可稱衮襃感激之深無言以諭所¶
乞致仕謹巳恭禀聖訓未敢再溷宸聦所辤職名亦巳仰¶
<pb:KR4d0226_SBCK_023-31a>¶
體睿慈不敢再祈避免然伏自念去歳叨冐&KR0023;厠周行曽¶
因集議永阜&KR1148;宫妄意輙陳管見欲乞少寛逺日改卜神¶
臯庶妥威靈以延運祚後雖罷議無所施行然在&KR0059;心豈¶
容自昧今者伏覩進奏院報前日小大之臣曽議此者皆¶
巳坐罪次第降黜而臣狂妄又嘗靣奏其跡尤不可揜其¶
罪尤不可赦但以所入文字不曽付外是致漏網未抵譴¶
訶&KR0002;遂隠匿不言更冐榮寵竊慮祗受之後公論不容未¶
及終朝便煩禠奪顧㣲臣進退之義雖不足言而聖朝刑¶
賞之中則爲可惜以此之故反復思惟復致憂疑未敢拜¶
受輙冐斧&KR0207;自劾以聞伏望聖明&KR0108;發威㫁付之司敗以¶
肅&KR0022;刑庶免煩言重勞淵&KR0234;臣無任祈天俟罪踧踖屏營¶
之至謹錄奏聞伏候勑㫖¶
<pb:KR4d0226_SBCK_023-31b>¶
　　　申省狀¶
右熹昨具申奏乞免帶待制職名仍以病衰再乞致仕今¶
來伏準尚書省劄子奉聖㫖辤職謝事非朕&KR0278;賢之意不¶
得再有陳請熹巳望闕謝恩恭禀聖訓未敢再乞致仕以¶
煩朝&KR0234;所有職名仰體聖恩本亦不敢更具辤免&KR0077;縁去¶
年集議永阜&KR1148;宫蓋嘗妄陳管見欲乞少緩發引之期别¶
擇寧神之地今者竊見前日臣僚有曽論此者皆巳坐罪¶
次第行遣而熹無狀乃獨幸免區區愚慮實不自安&KR0002;使¶
祗受聖恩復忝近列竊料非乆即致煩言迷誤朝廷紊亂¶
刑賞愚賤之迹&KR0023;罪愈深謹巳具奏自劾恭俟嚴誅如蒙¶
降出乞賜將上取㫖特賜處分則熹不勝千萬幸甚謹具¶
狀申尚書省伏候鈞㫖¶
<pb:KR4d0226_SBCK_023-32a>¶
　　　與宰執劄子¶
熹輙有愚悃仰干公&KR0234;熹昨者累奏辤免職名再奏陳乞¶
致仕近準省劄批降睿㫖示以&KR0278;賢之意杜其再至之請¶
恩指隆厚假借超踰熹雖至愚豈不知感告老之牘未敢¶
重陳除職之㤙亦擬拜受但以頃於&KR1148;陵嘗有妄議今見¶
前後同爲此&KR0003;者皆巳坐罪行遣而熹獨漏網更冐寵榮¶
竊料公論終不見容異日決難幸免萬一拜命之後即致¶
煩言則不唯使聖朝失刑賞之中而區區賤迹亦乖進退¶
之義俯仰踧踖無地自容謹巳具奏自劾及申朝廷去訖¶
欲望某官曲加憐念特賜開陳照例施行庻愜輿議熹不¶
勝千萬祈懇之至¶
　　　乞追還待制職名奏狀六¶
<pb:KR4d0226_SBCK_023-32b>¶
臣昨具奏自劾擅議山陵陳乞免帶舊職今者伏準尚書¶
省劄子恭奉聖㫖朱熹自劾無罪可待餘依巳降指揮者¶
頻瀆天威乆湏嚴譴復蒙寛宥感極涕零伏念臣自去歳¶
誤蒙聖恩擢寘近列使侍講筵即以迁踈寡陋資淺望輕¶
懇辤四五而不&KR0023;命遂巳不敢復辤講職只慮所帶職名¶
大爲超躐今&KR0002;冐受則將來或有罷免&KR0077;須回納又致紛¶
紜遂具狀申省乞賜敷奏令臣且以元官舊職改充&KR0003;書¶
其所陳&KR0003;極爲詳備㝷以宸翰下臨不容固避然而口與¶
心誓所有職名只是暫受權帶以爲入從之階異時&KR0002;罷¶
講官此職決當回納庶以少贖今日不能力辤之罪其後¶
果以老病怯寒不能立講曲蒙矜憫重賜親筆除臣宫觀¶
旣巳拜命又&KR0013;恩㫖進職與郡則臣不敢當而亟如向來¶
<pb:KR4d0226_SBCK_023-33a>¶
&KR0059;誓之言具奏辤免雖幸追&KR0230;後命而猶未鐫舊職自是¶
之後凡四具奏力申前懇率皆不蒙開允蓋臣本意止爲¶
巳罷講官不敢復帶侍從職名而於其間三次奏狀乃因¶
它事忘其前語此其所以屢瀆聖聰而曽不足以少回天¶
意者也於今始覺前日之繆不敢再有他&KR0003;輙冐萬死復¶
此祈恩伏惟聖明洞鍳誠悃特降睿㫖照臣去年申省及¶
後來第一第二次辤免奏狀早賜施行使臣得以本官仍¶
奉香火屏伏田畝以終餘年則臣不勝千萬大幸干冐宸¶
嚴無任祈天俟命激切屏營之至伏候&KR0217;㫖¶
　　貼黄¶
　臣聞或者謂臣去&KR0010;&KR0004;除之日巳受䟽封錫服之寵該¶
　遇饗恩又叨封贈䕃&KR0024;之澤其後又承吏部取㑹磨勘¶
<pb:KR4d0226_SBCK_023-33b>¶
　得轉一官皆爲巳受侍從恩数之實今於職名乃欲回¶
　避不無作僞之嫌臣味其言極爲有理實於彼時思慮¶
　不及致此冐昧追悔無由今又不敢輙乞回納伏望聖¶
　慈并賜處分討論改正臣不勝幸甚¶
　　　乞改正巳受過從官恩数狀¶
右熹昨具狀奏乞免待制職名巳蒙聖恩特賜開允仍舊¶
充祕閣修撰提舉南京鴻慶宫巳於今月六日望闕祗受¶
及奉表稱謝訖竊縁元奏内有貼黄稱於昨來巳冐䟽封¶
錫服之寵封贈䕃&KR0024;之澤及用檢舉磨勘轉官皆爲巳受¶
從官恩数乞賜䖏分討論改正今來未奉進止在熹&KR0059;義¶
實所未安然又不敢頻具封章上瀆天&KR0234;只乞朝廷更賜¶
矜憐特爲敷奏申勑攸司將熹所陳五項事理檢照條例¶
<pb:KR4d0226_SBCK_023-34a>¶
逐一討論悉行改正庶安愚分免紊彛章則熹不勝大願¶
謹具狀申尚書省伏候鈞㫖¶
　　　與宰執劄子¶
熹復有誠懇敢瀆公聴熹昨來辤免近職巳荷聖恩特從¶
所請不勝幸甚但元奏貼黄内所陳䟽封錫服磨勘封贈¶
䕃&KR0024;五項欲乞并行改正未蒙施行在熹愚計深不自安¶
今來不敢别具奏牘輙具公狀申尚書省欲乞將上取㫖¶
特降䖏分則熹不勝千萬幸甚¶
　　　申建寜府乞保明致仕狀¶
熹年滿七十疾病衰殘尚忝階官義當納禄伏縁見係謫¶
籍不敢冐貢封章乞依條備録申奏令熹守本官致仕庶¶
得偷安田里以盡餘年伏候台㫖¶
<pb:KR4d0226_SBCK_023-34b>¶
　　　與宰執劄子¶
熹輙有&KR0059;懇仰干公聴熹伏爲今&KR0010;年滿七十疾病衰殘¶
尚忝階官義當納禄又以見係謫籍不敢冐貢封章遂經¶
本貫建寧府具狀陳乞本府以熹罪戾不敢依條保奏巳¶
爲備録申尚書省去訖欲望鈞慈矜念特與敷奏令熹守¶
本官致仕庶得偷安故里待盡餘年則熹不勝千萬幸甚¶
冐瀆威嚴伏深戰栗¶
　　　乞致仕狀¶
右熹昨爲年滿七十疾病衰殘尚忝階官義當納禄又以¶
見係謫籍不敢冐貢封章遂經本貫建寧府具狀陳乞本¶
府以熹罪戾不敢依條保奏巳爲備録申尚書省去訖近¶
者忽覩臣僚論列士大夫老不知退之弊巳得聖㫖播告¶
<pb:KR4d0226_SBCK_023-35a>¶
施行因伏自念雖幸日前巳嘗有請然今累月未聞可報¶
竊慮本府所申在路或有遺失致熹寸誠不能上逹且將¶
重得違戾聖制干犯名教之罪反復思惟不勝恐懼不免¶
冐昧驀越披訴欲望朝廷矜憐特賜敷奏依熹所乞令守¶
本官致仕庶安賤迹以盡餘年免以&KR0012;愚再煩吏議則熹¶
不勝千萬幸甚謹具狀申尚書省伏候鈞㫖¶
　　　與宰執劄子¶
熹輙有&KR0059;懇仰干公聴熹昨爲年滿七十疾病衰殘尚忝¶
階官義當納禄又以見係謫籍不敢冐貢封章遂經本貫¶
建寧府具狀陳乞本府以熹罪戾不敢依條保奏巳爲備¶
録申尚書省去訖今來日乆未奉進止又聞臣僚建議申¶
嚴致仕條限巳得聖㫖播告施行&KR0060;慮元狀稽留遺墜使¶
<pb:KR4d0226_SBCK_023-35b>¶
熹重得違戾聖制干犯名教之罪不勝憂懼不免再具公¶
狀徑申朝廷欲望鈞慈矜念特與敷奏令熹守本官致仕¶
庶得偷安故里待盡餘年免以&KR0012;蹤再煩吏議則熹不勝¶
千萬幸甚冐瀆威嚴伏深戰栗¶
　　　與宰執劄子¶
熹輙有危懇再干崇聴熹草野㣲命罪戾&KR0012;蹤始生之年¶
號紀建炎&KR0010;在庚戍&KR0063;舉入仕脚色分明推移至今適滿¶
七十足&KR0010;考之禮經合乞致仕顧念名在謫籍深慮不合¶
自陳因竊詢考條貫乃知元無妨礙遂於去冬預懇州郡¶
投納公狀乞作今年正月開假之日備錄申奏而閭里横¶
議官吏過疑咸謂&KR0018;罪之人無事可致不當冐昧自求優¶
逸遷延稽故不爲依條保奏至二月半間方得申尚書省¶
<pb:KR4d0226_SBCK_023-36a>¶
狀一&KR0083;又以&KR0059;家貧乏無力遣人至三月&KR0004;方得附發前¶
去㝷覩邸報知有臺臣章䟽申嚴休致舊法巳得指揮播¶
告施行方幸所請前巳控陳&KR0059;&KR0010;官年元無増减然而引¶
頸俟命今巳五旬&KR0077;方探問得此狀三月末間尚未申到¶
竊慮在路稽違或是别有沉匿致使㣲誠無路上逹則於¶
元犯姦惡大罪之外且將更取違戾聖制干犯名教之誅¶
枯朽之餘豈堪摧拉謹巳具狀徑申朝廷及具公劄申禀¶
去訖恐此&KR0200;末無由上徹鈞聽故敢復此縷縷敷陳冐犯¶
威嚴伏祈鑒照¶
　　　與宰執劄子¶
熹竊以孟夏漸&KR0044;伏惟某官廊廟尊嚴政幾暇豫神人依¶
頼鈞候起居萬福熹罪戾&KR0012;蹤名在謫籍化鈞無外得以¶
<pb:KR4d0226_SBCK_023-36b>¶
偷安區區鄙懐豈不知感兹縁年及禮合告休又蒙某官¶
特爲開陳即賜俞&KR0098;所以上昭聖明&KR0278;老念舊洗垢匿瑕¶
之羙意下使衰朽&KR0162;棄之人得託退休之號除廢錮之籍¶
而少慰其出身事主一世勤苦之夙心則其爲賜也大矣¶
其爲&KR0134;也廣矣然猶非爲熹一人設也至於加賜鈞翰封¶
示勑書且復垂諭所以委曲保全之意則又仰見洪鈞大¶
化之中克勤小物之慮至深至逺而熹獨幸得&KR0013;此賜之¶
爲安且吉也感激之&KR0059;言有不能喻者禮當修具公啓略¶
布萬一而聖制有嚴不敢干紊謹具短劄少見下誠伏惟¶
鈞慈特垂照察黄閤在望趨拜無期切乞順時之宜從民¶
之望益保崇重以永太平之基熹下情不勝瞻望拳拳之¶
祝(諸執政無然猶至吉也一節)¶
<pb:KR4d0226_SBCK_023-37a>¶
¶
晦庵先生朱文公文集卷第二十三¶
考異¶
　乞追還待制職名奏狀三議論之賢(議一/作講)¶
<pb:KR4d0226_SBCK_023-37b>¶
¶
　　　　　　　　　　　　　　　　　閩縣學訓導何器校¶
