# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.183507
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0282-063晦庵先生朱文公文集-卷第六十三.
<pb:KR4d0226_SBCK_063-1a>¶
晦庵先生朱文公集卷第六十三¶
　書(知舊門人問答)¶
　　　答胡伯量(泳)¶
　治䘮不用浮屠或親意欲用之不知當如何處¶
且以委曲開釋爲先如不可回則又不可咈親意也¶
　李敬子&KR0003;居䘮欲嚴内外之限莫&KR0002;殯於㕔上庶㡬内¶
　外不相通周舜㢸云終䘮不入妻室雖漢之武夫亦能¶
　吾人稍知義理當不待防閑之嚴而自不忍爲矣¶
敬子&KR0003;是古人殯於西堦之上設𠋣廬於庭中皆在中門¶
之外也¶
　某舊聞風水之&KR0003;㫁然無之比因謀𦵏先人周旋思慮¶
　不敢輕置旣以審諸巳又以詢諸人旣𦵏之後略聞或¶
<pb:KR4d0226_SBCK_063-1b>¶
　者以爲塋竁坐向少有未安便覺&KR0357;然不安乃知人子¶
　之䘮親盡心擇地以求亡者之安亦未爲害然世俗之¶
　人但從時師之&KR0003;專以避凶趨吉爲心旣擇地之形𫝑¶
　又擇年月日時之吉凶遂致踰時不𦵏某&KR0060;謂程先生¶
所謂道路窰井之𩔗固不可不避土色生物之羙固不¶
　可不擇然欲盡人子之心則再求衆山拱揖水泉環繞¶
藏風聚氣之地至於擇日則於三日中選之至事辦之¶
　辰更以決其卜筮某山不吉某水不吉旣得山水拱揖¶
　環繞於前又考其來去之吉凶雖巳脗合又必湏年月¶
　日時之皆合其&KR0003;則恐不必如此不知然否¶
伊川先生力破俗&KR0003;然亦自言湏是風順地厚之處乃可¶
然則亦湏稍有形𫝑拱揖環抱無空闕處乃可用也但不¶
<pb:KR4d0226_SBCK_063-2a>¶
用某山某水之&KR0003;耳¶
　某昨者營𦵏之時結屋數椽于先壠之西旣𦵏後與諸¶
弟常居其間庶得朝夕展省且免在家人事混雜敬子¶
　以爲主喪者旣𦵏當居家蓋神巳歸家則家爲重&KR0002;念¶
　不能忘却令弟輩𪧐墓時一展省可也程先生論古人¶
　直是誠實處最可&KR0026;又以質之舜㢸云廬墓一節不合¶
　聖賢之制切不湏爲之某旣聞此二&KR0003;不欲更遂&KR0004;志¶
　日即則在家間中門外别室更常令一二弟居𪧐墳庵¶
　某時一展省未知可否¶
墳土未乾時一展省何害於事但不湏立廬墓之名耳¶
　士虞禮記曰卒哭明日以其班祔禮記曰卒哭明日祔¶
　于祖父又曰殷練而祔周卒哭而祔孔子善殷開元禮¶
<pb:KR4d0226_SBCK_063-2b>¶
　政和禮皆曰禫而祔伊川先生横渠先生喪紀皆曰喪¶
　三年而祔温公書儀雖卒哭而祔然祔祭畢只反祖考¶
　神主於影堂仍置亡者神主於靈座(此是儀/禮注)以爲不忍¶
　一日未有所歸則旣祔自當遷主于廟&KR0002;似主于靈坐¶
　以盡哀奉之意則先設祔祭又復文具不知書儀之意¶
　如何續&KR0026;先生復陸敎授書云吉凶之禮其變有漸卒¶
　哭而祔者漸以神事之復主于寢者猶未忍盡以事死¶
　之禮事之也又按儀禮始虞之下猶朝夕哭不奠書儀¶
　亦謂葬後饋食爲俗禮如此則几筵雖在但以朝夕哭¶
　爲猶有事生之意爾(儀禮朔月奠下鄭注大祥之後則/四時祭焉如此則朔奠於祭後亦)¶
(似不廢未/知是否)某向来卒哭後旣失祔祭之禮不知可以練¶
　時權宜行之否併乞賜敎¶
<pb:KR4d0226_SBCK_063-3a>¶
祔與遷是兩事卒哭而祔禮有明文遷廟則大戴記以爲¶
在練𥙊之後然又云主𥙊者皆玄服又似可疑若曰禫而¶
後遷則大祥便合徹去凡筵亦有未便記得橫渠有一&KR0003;¶
今未暇檢俟後便&KR0009;去¶
　按禮居䘮不吊其送葬雖無明文然執紼即是執事禮¶
　亦有妨郷俗不特住吊送䘮凡親舊家有&KR0123;凶之事皆¶
　有所遺不知處此當如何¶
&KR0123;禮固不可預然吊送之禮却似不可廢所謂禮從宜者¶
此也¶
　居䘮月朔殷奠薦新及&KR0010;時常祀合與不合舉行¶
薦新告朔吉凶相襲似不可行未葬可廢旣葬則使輕服¶
或巳除者入廟行禮可也四時大𥙊既葬亦不可行如韓¶
<pb:KR4d0226_SBCK_063-3b>¶
魏公所謂節詞者則亦如薦新行之可也¶
　居䘮貧窘多事哀思不能接續常存遇時節時終覺勉¶
　強不知如何¶
思親之感發於自然但不以事奪之可也此又豈可别作¶
道理計較而必其哀之至耶¶
　某居䘮讀禮欲忘意隨所看所見逐項編次如書儀送¶
　終禮之篇目仍取儀禮禮記朝制條法政和儀略之𩔗¶
　及先儒議論以次編入庶㡬得以維持哀思不知如何¶
有餘力則爲之不必問人&KR0002;力未及即且先其功夫之急¶
切者乃爲佳耳¶
　某始成服時㨿三禮圖温公書儀髙氏送終禮叅酌爲¶
　冠絰衰裳腰絰絞帶按禮衰麻合用生麻布今之麻布¶
<pb:KR4d0226_SBCK_063-4a>¶
　𩔗經&KR0069;治雖縷數不甚密然似與有事其縷無事其布¶
之緦異不知於禮合别造生布或只隨俗用常時麻布¶
爲之(先生於此處批云&KR0002;能/别造生布則别造可也)¶
此等處但熟考注䟽即自見之其曲折難以書尺論也然¶
喪與其易也寜戚此等處未曉亦未害也廖庚字西仲大¶
冶縣人有䘮服制度¶
　又按程先生定主式中尺法注云當今省尺五分弱&KR0004;¶
　欲用此及以裁度覺全然短㣣舜㢸云沙隨程氏尺法¶
　與今尺相近曽聞先生以爲極當其尺法巳失之矣不¶
　若且只以人身爲度某乃遵用及因讀禮見鄭氏注苴¶
　絰大絰之下云中人之扼圍九寸以今人之手約之覺¶
　得程先生之法深合古制未審先生當時特取沙隨尺¶
<pb:KR4d0226_SBCK_063-4b>¶
法者何意(續得沙隨尺法比/古尺只長六寸許)¶
尺様温公有圖後人刻之於石其&KR0003;甚詳沙隨所据即此¶
本也¶
　又按三禮圖所畫苴絰之制作繩一圈而圈之又似以¶
　麻横&KR0414;與畫繩之文不同疑與先儒所言環絰相似不¶
　諭其制又質之周丈云當只用一大繩自䘮冠額前繞¶
　向後結之或以一繩兩頭爲環别以小繩束其兩環某¶
　遂遵用然竟未能明左本在下之制近得廖丈西仲名¶
　庚所𦘕圖乃似不亂麻之本末紐而爲繩屈爲一圈相¶
　交處以細繩繋定本垂於左末屈於内似覺與左本在¶
　下之制相合然竟未知適從不知當如何¶
未盡曉所&KR0003;然恐廖&KR0003;近之(廖君&KR0003;每得之若相/去不逺可靣扣也)¶
<pb:KR4d0226_SBCK_063-5a>¶
　又按三禮圖絰之四旁綴短繩四條以繋于武周丈云¶
就武上綴帶子四條某&KR0060;疑用繩者似爲宜但未知旣¶
　用繩則齊衰以下武旣用布繋絰亦當用布否¶
此項不記今未暇檢可自詳看注䟽¶
　又周丈以苴絰著冠武稍近上處廖丈以爲繋冠於絰¶
　上絰在冠之武下二&KR0003;不同未知孰是¶
絰當在武之外¶
　又按䘮服大傳苴絰大搹五分去一以爲帶書儀因論¶
　五分去一以爲腰絰然考䘮服經文只言苴絰鄭注謂¶
　在首腰皆曰絰如此則以絞帶獨小五分之一而首絰¶
　腰絰皆大搹惟士䘮有腰絰小焉之文鄭注乃謂五分¶
去一不知當以此爲㨿否然䘮服所以緫二絰而兼言¶
<pb:KR4d0226_SBCK_063-5b>¶
　之覺無分别伏乞指誨¶
此如道服之横襕但綴處稍高耳儀禮衰服用布有尺寸¶
衣只到帶處此半幅乃綴於其下以接之廖&KR0003;是也¶
　某向借到周丈舊所録喪禮内批云先生&KR0003;衰服之領¶
　不比㝷常衫領用邪帛盤旋爲之只用直布一條夾縫¶
　作領如州府承局衫領然比見黃丈寺丞乃云常以此¶
禀問先生報云如承局衫領者乃近制杜撰非古制只¶
當如深衣直領未知是否¶
周&KR0003;誤也古制直領只如今婦人之服近年禮官不曉乃¶
改云直襕衫又於其下注云謂上領不盤遂作上領襕衫¶
而其領則如承局之所服耳黃寺丞&KR0003;近是但未詳細耳¶
　又按䘮服記云祍二尺有五寸注謂凡用布三尺五寸¶
<pb:KR4d0226_SBCK_063-6a>¶
周丈云三尺五寸布裁爲兩處左右相呇此一邉之祍¶
也更用布三尺五寸如前爲之即兩邉全矣及觀廖丈¶
圖&KR0003;則惟衰服後式有之似只用三尺五寸之布裁爲¶
兩祍分爲左右亦相呇在後與心聲啓圖合但恐不足¶
以掩裳之兩際如何(先生批云旣分扵兩旁/便足以掩裳之兩旁矣)¶
以丈尺計之恐合如廖&KR0003;可更詳之廖圖煩畫一本并其¶
注釋全文録示¶
　又按書儀要絰交結處兩旁相綴白絹帶繫之使不脫¶
　周丈云以小帶綴衰服上以繫絰&KR0071;攷廖丈之&KR0003;謂以¶
　二小䋲牢綴於要絰相交處以紐繋腰絰象大帶之紐¶
　約用組也三&KR0003;言繋要絰不同不知孰是¶
廖&KR0003;與温公之&KR0003;同似亦是注䟽本文可更考之¶
<pb:KR4d0226_SBCK_063-6b>¶
　又按儀禮絰五分去一以爲帶始疑帶即絞帶續又&KR0026;¶
齊衰以下帶用布不用麻則布帶必難以圍量䘮服所¶
指湏别有義但未知絞帶大小以何爲定(先生批云此/等小節且以)¶
(意定而徐/考之可也)書儀謂以細䋲帶繋於其上恐指絞帶(先生/批非)¶
(是)然絞帶以爲束要絰以爲禮則絰在上矣未委然否¶
吉禮先繋革帶如今之皮束帶其外又有大帶以申束衣¶
故謂之紳凶服先繋絞帶一頭作環以一頭穿之而反扱¶
於腰間以象革帶絰帶則兩頭皆散垂之以象大帶此等¶
處注䟽言之甚詳何不熟考而逺逺来問耶女之服古禮¶
不可考今且依書儀之&KR0003;可也¶
　　　答胡伯量¶
　䘮大記有吉祭而復&KR0230;之文䟽謂禫祭之後同月之内¶
<pb:KR4d0226_SBCK_063-7a>¶
　值&KR0123;𥙊之節行吉𥙊訖而復&KR0230;若不當四時&KR0123;𥙊則踰¶
　月&KR0123;𥙊乃復&KR0230;不審所謂吉𥙊即月享或禘祫之禮否¶
月享無明文只𥙊法國語有之恐未足据吉𥙊者疑謂禘¶
祫之属然亦無明據今以義起可也不然即且從大記䟽¶
&KR0003;¶
　比者祥𥙊止用再忌日雖衣服不得不易惟食&KR0079;一節¶
　欲以踰月爲節不知如何¶
踰月爲是¶
　忌日之變吕氏謂自曽祖以下變服各有等級聞先生¶
　於諱日亦變服不知今合如何¶
唐人忌日服黲今不曽製得只用白生絹衫帶黲巾¶
　主式用尺程先生所謂省尺者先生以爲即温公三司¶
<pb:KR4d0226_SBCK_063-7b>¶
　布帛尺不知其制長短如何¶
温公有一小圖刻石偶尋不見然此等但得一書爲据足¶
矣不必屑屑較計不比聲律有髙下之差也¶
　先兄乃先人長子旣娶而死念&KR0082;爲之立後但旣立後¶
　則必當使之主𥙊則某之髙祖亦當祧去否¶
旣更立主𥙊者即祠版亦當改題無疑髙祖祧去雖覺人¶
情不安然别未有以處也家間將来小孫奉祀其𫝑亦當¶
如此可更考之¶
　中月而禫¶
中月而禫猶曰中一以上而祔漢書亦云間不一&KR0010;即鄭¶
注虞禮爲是故杜佑亦從此&KR0003;但檀弓云是月禫及踰月¶
異旬之&KR0003;爲不同耳今旣定以二十七月爲期即此等不¶
<pb:KR4d0226_SBCK_063-8a>¶
湏𤨏細如此尋討枉費心力但於其間自致其哀足矣¶
　　　答李&KR0071;善(孝述)¶
前此雖未識面然辱惠書知託事契而來書所喻辭氣激¶
昻意象懇&KR0192;三復竦然&KR0060;喜公家後來之秀世不乏人也¶
所喻數條巳得用力之端此事無它巧但就巳用力處更¶
著功夫反復純熟自當别有見處無假它求也¶
　　　答李&KR0071;善¶
所示疑義各以所見附于左方矣來喻甚精到但思之過¶
苦恐心勞而生&KR0858;析之太繁恐氣薄而少味皆有害乎涵¶
養踐行之功耳其餘曲折敬子元思必能言今日&KR0858;作執¶
筆甚艱不容盡布¶
　　　答李&KR0071;善¶
<pb:KR4d0226_SBCK_063-8b>¶
中間朞慘諒不易堪所示條目巳悉奉報矣幸更參攷之¶
敬子毎稱賢者志業之羙甚恨無由相見然天所賦予不¶
外此心而聖賢遺訓具在方𠕋苟能厲志而悉力以從事¶
焉亦不異乎合堂同席而居矣千萬勉旃¶
　　　答李&KR0071;善¶
　嫡子巳娶無子而没或者以爲毋在宜用尊厭之例不¶
　湏備禮¶
宗子成人而無子當爲之立後尊厭之&KR0003;非是¶
　嫡子死而無後當誰主其䘮¶
&KR0002;巳立後則無此疑矣¶
　昨者遭䘮之&KR0004;服制只從俗苟簡不經深切病之今欲¶
　依古禮而改爲之如何¶
<pb:KR4d0226_SBCK_063-9a>¶
服巳成而中改似亦未安不&KR0002;且仍舊¶
　政和儀六品以下至庶人無朔奠九品以下至庶人無¶
　誌石而温公書儀皆有之今當以何者爲據¶
旣有朝奠則朔奠且遵當代之制不設亦無害但誌石或¶
&KR0082;以爲乆遠之驗則略其文而淺瘞之亦未遽有&KR0427;偪之¶
嫌也嘗見前輩&KR0003;大凡誌石湏在壙上二三尺許即它日¶
或爲畚鍤誤及猶可及止若在壙中則巳暴露矣雖或見¶
之無及於事也此&KR0003;有理¶
　檀弓云殷練而祔周卒哭而祔孔子善殷程張二先生¶
　以爲湏三年而祔若卒哭而祔則三年却都無事禮卒¶
　哭猶存朝夕哭若無主在寢哭於何處若如左傳杜氏¶
　注士虞禮鄭氏注所&KR0003;於經又未有所見不知如何¶
<pb:KR4d0226_SBCK_063-9b>¶
周禮卒哭而祔其&KR0003;甚詳殷禮只有一句餘不可考孔子¶
之時猶必有證驗故善殷今則難遽復矣况祔與遷自是¶
兩事謂旣祔則無主在寢者似考之未詳若謂只是注文¶
於經無見即亦未見注䟽之所以不可從者不當直以注¶
爲不足信也¶
　檀弓旣祔之後唯朝夕哭拜朔奠而張先生以爲三年¶
　之中不徹几筵故有日𥙊温公亦謂朝夕當饋食則是¶
　朝夕之饋當終䘮行之不變與禮經不合不知如何¶
此等處今丗見行之禮不害其爲厚而又無嫌於僣且當¶
從之¶
　納主之儀禮經未見書儀但言遷祠版於影堂别無𥙊¶
　告之禮周舜㢸以爲昧然㱕匣恐未爲得先生前書又¶
<pb:KR4d0226_SBCK_063-10a>¶
　云諸侯三年䘮畢皆有祭但其禮亡而大夫以下又不¶
　可考然則今當何所據耶¶
横渠&KR0003;三年後祫祭於太廟因其祭畢還主之時遂奉祧¶
主歸於夾室遷主新主皆歸于其廟此似爲得體鄭氏周¶
禮注大宗伯享先王處似亦有此意而舜弼所疑與熹所¶
謂三年䘮畢有祭者似亦暗與之合但旣祥而撤几筵其¶
主且當祔于祖父之廟俟祫畢然後遷耳比巳與敬子伯¶
量詳言之更細考之可見¶
　　　答&KR0372;道士¶
所云築室藏書此亦恐枉費心力不如且學静坐閑讀舊¶
書滌去世俗塵垢之心始爲真有所歸𪧐耳¶
　　　答陳道士¶
<pb:KR4d0226_SBCK_063-10b>¶
示及諸賢題詠之富得以厭&KR0026;欣幸多矣又聞更欲結茅¶
山顚岩棲谷飲以求至約之地此意&KR0057;不可及但若如此¶
則詩篇法籙聲名利養一切外慕盡當屏去乃爲有下手¶
處又不知眞能辨此否爾¶
　　　與㬊亞夫(淵)¶
奉别逾年思念不置然一向不聞問不知何時到家州舉¶
得失復如何也比日冬寒爲况想佳門中尊幼一一佳適¶
熹去&KR0010;到闕不及五旬而罷罷前一日送范文叔於北𨵿¶
歸家未乆巳聞劉德脩亦罷歸矣㳺判院相見不及&KR0323;而¶
别近亦聞其&KR0024;外不知今在何許信蜀士之多竒也亞夫¶
别後進學如何向見意氣頗多激昻而心志未甚凝定此¶
湏更於日用之間益加持敬工夫直待於此見得本來明¶
<pb:KR4d0226_SBCK_063-11a>¶
德之體動静如一方是有入頭處也因䕫州江敎授便人¶
附此託趙守轉致地逺不能多談唯千萬進徳自愛而巳¶
　　　與㬊亞夫¶
長沙之别忽忽累年都不聞動静深以爲念度周卿來略¶
知還家巳乆不審比日爲況定何如德門尊少計各平安¶
家居爲學所進復如何也熹連年&KR0858;病今&KR0010;差勝然氣體¶
日衰自是無復&KR0416;健之理所幸&KR0004;心不敢忘廢亦時有朋¶
友往來講習僞學汙染令人恐懼然不得辤也周卿相見¶
必能道此間事與所商&KR0192;之曲折因其歸謾附此&KR0083;相望¶
之逺會靣無期唯以&KR0099;嘆耳¶
　　　與㬊亞夫¶
一别累年都不聞動静不審比日爲況何如計且家居奉¶
<pb:KR4d0226_SBCK_063-11b>¶
養讀書求志不必逺游以弊&KR0010;月也熹衰朽&KR0858;病更無無¶
&KR0858;痛之日明年便七十矣區區僞學亦覺隨分得力但文¶
字不能得了恐爲千載之恨耳蔡季通吕子約吳伯豐相¶
&KR0071;淪謝深可傷歎眼中朋友未見有十分可望者不知亞¶
夫比來所進如何今因建昌包君粥書之行附此奉問别¶
後爲學功夫次第所得所疑可因其還一二報及渠&KR0003;欲¶
求其醫書必能自言曲折幸略爲訪問也去年度周卿歸¶
嘗託致意不知曾相見否劉范李游諸賢計各安健前此¶
便中亦時得通聲問也無由會靣千萬進學自愛以慰千¶
里相望之懐目昏燈下草草¶
　　　答郭子從(叔雲)¶
　復男子稱名然諸侯薨復曰臯某甫復恐某甫字爲可¶
<pb:KR4d0226_SBCK_063-12a>¶
　疑又周人命字二十弱冠皆以甫字之五十以後乃以¶
　伯仲叔季爲别今以諸侯之薨復云甫者乃生時少者¶
　之羙稱而非所宜也¶
此等所記異詞不可深考或是諸侯尊故稱字大夫以下¶
皆稱名也但五十乃加伯仲是孔頴逹&KR0003;据儀禮賈公彦¶
䟽乃是少時便稱伯某甫至五十乃去某甫而專稱伯仲¶
此&KR0003;爲是如今人於尊者不敢字之而曰幾丈之𩔖¶
　銘旌¶
古者旌旣有等故銘亦有等今旣無旌則如温公之制亦¶
適時宜不必以爲疑也¶
重¶
三禮圖有畫象可考然且如温公之&KR0003;亦自合時之宜不¶
<pb:KR4d0226_SBCK_063-12b>¶
必過泥古禮也¶
　古者男子殊衣裳婦人不殊裳今以古人連屬之衰加¶
　於婦人殊裳之制加於男子則世俗未之嘗見皆以爲¶
　迂且恠而不以爲禮也¶
若考得古制分明改之固善若以爲難即且從俗亦無甚¶
害¶
　大帶申束衣革帶以佩玉佩及事佩之等䘮服無所佩¶
　旣有要絰而絞帶復何用焉¶
絞帶正象革帶但無佩耳不必疑於用也(革帶是正帶以/束衣者不專為)¶
(佩而設大帶乃申束之/耳申重也故謂之紳)¶
　主式祠版¶
伊川主式雖云殺諸侯之制然今亦未見諸侯之制本是¶
<pb:KR4d0226_SBCK_063-13a>¶
如何&KR0002;以爲疑則只用牌子可也安昌公荀氏是晋荀朂¶
非孫氏也但諸書所載厚薄之度有誤字耳士大夫家而¶
云㡬&KR0048;㡬公或是上世無官者也¶
江都集禮晋安昌公荀氏祠制云祭版皆正側長一尺二¶
分愽四寸五分厚五分八分大書云云今按它所引或作¶
厚五寸八分通典開元禮皆然詳此八分字連下大書爲¶
文故徐潤云又按不必八分楷書亦可必是荀氏全書本¶
有此文其作五寸者明是後人誤故也(&KR0002;愽四寸五分而/厚五寸八分則側)¶
(面濶於正靣矣決無/此理當以集禮爲正)¶
　孤哀子¶
温公所稱蓋因今俗以别父母不欲混并之也且從之亦¶
無害¶
<pb:KR4d0226_SBCK_063-13b>¶
　並有父母之䘮𦵏先輕而後重其奠也先重而後輕其¶
　虞也先重而後輕同𦵏同奠亦何害焉其所先後者其¶
　意爲如何也¶
此雖未詳其義然其法具在不可以巳意輙增損也¶
　周制有大宗之禮乃有立適之義立適以爲後故父爲¶
　長子權其重者&KR0002;然今大宗之禮廢無立適之法而子¶
　各得以爲後則長子少子當爲不異庶子不得爲長子¶
　三年者不必然也父爲長子三年者亦不可以適庶論¶
　也¶
宗子雖未能立然服制自當從古是亦愛禮存羊之意不¶
可妄有改易也如漢時宗子法巳廢然其詔令猶云賜民¶
當爲父後者爵一級是此禮意猶在也豈可謂宗法廢而¶
<pb:KR4d0226_SBCK_063-14a>¶
諸子皆得爲父後乎¶
　曾子問親迎女在塗而壻之父母死如之何孔子曰女¶
　改服布深衣縞緫以趨䘮恐亦有礙開元禮除䘮之後¶
束帶相見不行&KR0004;昬之禮趨䘮後事皆不言之何也¶
趨䘮之後男居外次女居内次自不相見除䘮而後束帶¶
相見於是而始入御開元之制必有所据矣¶
　曽子問取女有吉曰而女死如之何孔子曰壻齊衰而¶
　弔旣𦵏而除之夫死亦如之服用斬衰恐今亦難行也¶
未見難行處但人自不肯行耳¶
　諒闇以他經考之皆以諒闇爲信黙惟鄭氏獨以爲凶¶
　廬天子居凶廬豈合禮制¶
所引翦屏柱楣是两事柱音知主反似是從手不從木也¶
<pb:KR4d0226_SBCK_063-14b>¶
蓋始者戸北向用草爲屏不翦其餘至是改而西向乃翦¶
其餘草始者無柱與楣簷著於地至是乃施短柱及楣以¶
柱其楣架起其簷令稍高而下可作戸也來喻乃於柱楣¶
之下便云旣虞乃翦而除之似謂翦其屏而并及柱楣則¶
誤矣諒隂梁闇未詳古制定如何不敢輙爲之&KR0003;但假使¶
不如鄭氏&KR0003;亦未見天子不可居廬之法來喻所云不知¶
何據恐欠子細也(滕文公五月居廬是諸侯居/廬之驗恐天子亦湏如此)¶
　旣除服而父之主永遷於影堂耶將與毋之主同在寢¶
　耶¶
遷主無文以理推之自當先遷也¶
　儀禮父在爲母¶
盧履冰儀是但今條制如此不敢違耳¶
<pb:KR4d0226_SBCK_063-15a>¶
　内則云女子十有五而笄二十而嫁有故二十三年而¶
　嫁言二十三年而嫁不止一䘮而巳故鄭并云父母䘮¶
　也&KR0002;前遭父服未闋那得爲母三年則是有故二十四¶
　而嫁不止二十三也¶
内則之&KR0003;亦大槩言之耳少遲不過一年二十四而嫁亦¶
未爲晩也¶
　離之謂以一物隔二棺之間於槨中也魯則合並两棺¶
　置槨中無别物隔之魯衛之祔皆是二棺共爲一槨特¶
　離合之有異¶
一棺共槨蓋古者之槨乃合衆材爲之故大小隨人所爲¶
今用全木則無許大木可以爲槨故合𦵏者只同穴而各¶
用槨也¶
<pb:KR4d0226_SBCK_063-15b>¶
　明器¶
禮旣有之自不可去然亦更在斟酌今人亦或全不用也¶
　招䰟葬¶
招䰟葬非禮先儒巳論之矣¶
　伊川𦵏&KR0003;其穴之次設如尊穴南向北首陪葬前爲兩¶
　列亦湏北首故葬圖穴一在子穴二在丑穴三在亥自¶
　四至七皆隨其東西而北首而丙午下獨空焉是則伊¶
　川之所謂北首者乃南向也又云昭者當南向則穆者¶
　又不可得而然也¶
此兩節不曉所問之意恐是錯看了請更詳之昭南向穆¶
北向是廟中祫祭之位於此論之&KR0057;不相𨵿¶
　實葬¶
<pb:KR4d0226_SBCK_063-16a>¶
壙中實築甚善¶
伊川先生葬法有謂某穴安夫婦之位坐堂上則男東¶
　而女西卧於室中則男外而女内在穴則北方而北首¶
有左右之分而無内外之别¶
按昬禮良席在東北上此是卧席之位無内外之别也¶
　其祖巳葬係南首其後將族葬則不可得而北首則祖¶
墓不可復遷而昭穆易位¶
未見後葬不可北首之意昭穆之&KR0003;亦不可曉¶
祔¶
當如鄭&KR0003;伊川恐考之未詳也但三年之後遷主于廟湏¶
更有禮頃嘗論之今并録去　李&KR0071;善問納主之儀禮經¶
未見書儀但言遷祠版於影堂别無𥙊告之禮周舜㢸以¶
<pb:KR4d0226_SBCK_063-16b>¶
爲昧然歸匣恐未爲得先生前書有云諸侯三年䘮畢皆¶
有𥙊但其禮亡而大夫以下又不可考然則今當何所據¶
耶答云橫渠&KR0003;三年後祫𥙊於太廟因其𥙊畢還主之時¶
遂奉祧主歸於夾室遷主新主皆歸于其廟此似爲得禮¶
鄭氏周禮注太宗伯享先王處似亦有此意而舜㢸所疑¶
與熹所謂三年䘮畢有𥙊者似亦暗與之合但旣祥而撤¶
几筵其主且當祔于祖父之廟俟祫畢然後遷耳比已與¶
敬子伯量詳言之更細考之可見　又答王晋輔云示喻¶
卒哭之禮近丗以百日爲期盖自開元失之今從周制葬¶
後三虞而後卒哭得之矣若祔則孔子雖有善殷之語然¶
論語中庸皆有從周之&KR0003;則無其位而不敢作禮樂計亦¶
未敢遽然舎周而從殷也况祔于祖父方是告祖父以將¶
<pb:KR4d0226_SBCK_063-17a>¶
遷它廟告新死者以將入此廟之意巳𥙊則主復于寢非¶
有二主之嫌也(主復于寢見/儀禮鄭氏注)至三年之喪畢則有祫𥙊而¶
遷祖父之主以入它廟奉新死者之主以入祖廟(此見周/禮鄭注)¶
(及橫渠/先生&KR0003;)則祔與遷自是兩事亦不必如殷之練而祔矣禮¶
法重事不容草草卒哭而祔不若且從温公之&KR0003;庶幾寡¶
過耳¶
　卒哭¶
以百日爲卒哭是開元禮之&KR0096;制非正禮也¶
　孟獻子禫縣而不樂比御而不入孔子以獻子加於人¶
　一等矣今之居喪者當以獻子爲法不可定以二十七¶
　月爲拘¶
獻子之哀未忘故過於禮而孔子善之所論恐未然也¶
<pb:KR4d0226_SBCK_063-17b>¶
　影堂序位¶
古者一世自爲一廟有門有堂有寢凡屋三重而墻四周¶
焉自後漢以来乃爲同堂異室之廟一世一室而以西爲¶
上如韓文中家廟碑有𥙊&KR0004;室𥙊東室之語今國家亦只¶
用此制故士大夫家亦無一世一廟之法而一世一室之¶
制亦不能備故温公諸家𥙊禮皆用以右爲尊之&KR0003;獨文¶
潞公嘗立家廟今温公集中有碑載其制度頗詳亦是一¶
世一室而以右爲上自可檢看伊川之&KR0003;亦誤昭穆之&KR0003;¶
則又甚長中庸或問中巳詳言之更當細考大抵今士大¶
夫家只當且以温公之法爲定也¶
　庶人吉凶皆得以同行士禮以禮窮則同之可也故不¶
　别制禮焉不審若然否¶
<pb:KR4d0226_SBCK_063-18a>¶
恐當如此¶
　今有人焉其父尊信浮屠&KR0002;子&KR0002;孫皆不忍改將何時¶
　而巳恐人子之遭此勿用浮屠可也至於家舎所敬形¶
像必湏三年而後改不知如何¶
如此亦善¶
　　　答郭子從¶
　古人六禮自請期以前皆用旦親迎用昬&KR0002;妻家相去¶
　逺只得先一日徃假館於近次早迎歸如何¶
只得如此¶
　主人揖壻入壻北靣而拜主人不答拜何也¶
乃爲奠鴈而拜主人自不應答拜¶
　鄉人多先廟見舅姑然後配不知如何¶
<pb:KR4d0226_SBCK_063-18b>¶
不是古人必三日廟見謂必宜其家中夫婦巳定意思然¶
後可以廟見成禮之明日便當見舅姑畢方往見於女氏¶
之父母婦至男家未敢便廟見故壻往女氏亦未敢見其¶
父母及其家廟親戚也緊要只是温公與伊川禮男至女¶
家温公本爲是女至男家伊川底爲是古人親迎必乗馬¶
　　　答葉仁父¶
他喻已悉但平生所聞人有此身便有所以爲人之理與¶
生俱生乃天之所付而非人力所能爲也所以凡爲人者¶
只合講明此理而謹守之不可昬棄&KR0002;乃身外之事榮悴¶
休戚即當一切聽天所爲而無容心焉其自至者亦擇其¶
可而受之其不至者則無求之之理也此是終身立脚地¶
位不可分寸移易孔孟所&KR0003;極是分明區區早從師友即¶
<pb:KR4d0226_SBCK_063-19a>¶
幸見得此理故嘗以此自勉亦不敢不以此待人所以平¶
生未嘗求知於人亦不欲爲朋友求知唯其一二或以貧¶
老困厄不得其所則嘗言之然亦絶無而僅有也如吾友¶
者於學尚可以勉而亦未爲甚貧且老而困厄之乆者故¶
前此累承喻及皆非區區所欲聞而以方有詭僞之禁故¶
不欲盡其言亦意賢者當黙曉也而今所喻雖&KR0002;小異於¶
前似終未悉鄙意故不得巳而索言之幸試思之中夜以¶
興痛自省察或能&KR0108;然一躍盡脫從前三四十年見聞染¶
習之陋不亦快哉不亦快㢤¶
　　　答葉仁父¶
示喻𥙊禮曲折府中自有古今家𥙊禮印版諸家之&KR0003;皆¶
備如伊川主式亦在其間可令人置一本試詳考之即可¶
<pb:KR4d0226_SBCK_063-19b>¶
見矣但古尺當時所傳恐或未眞今别畫一様去可更參¶
考如不同即當以此爲定也廟中自高祖以下毎世爲一¶
室而考妣各自爲主(同匣)两娶三娶者伊川則謂廟中只¶
當以元妃配而&KR0071;室者祭之他所恐於人情不安唐人自¶
有此議云當並配其&KR0003;見於會要可考也(亦在印本古/今祭禮中)出¶
妻入廟决然不可無可疑者爲子孫者只合&KR0010;時就其家¶
之廟拜之&KR0002;相去逺則設位望拜可也(此無經見但以意/定如此可更與知)¶
(禮者/議之)族祖及諸旁親皆不當祭有不可忘者亦放此例足¶
矣諸家之禮唯韓魏公司馬温公之法適中易行(今皆見/印本中)¶
但品味之屬隨家豐約或不必如彼之盛而韓氏齋享一¶
條不可用耳始祖先祖之𥙊伊川方有此&KR0003;固足以盡孝¶
子慈孫之心然嘗疑其禮近於禘祫非臣民所得用遂不¶
<pb:KR4d0226_SBCK_063-20a>¶
敢行徳厚者流光徳薄者流卑故古者大夫以下極於三¶
廟而于祫可以及其高祖今用先儒之&KR0003;通祭高祖巳爲¶
過矣其上世乆逺自合遷毀不當更祭也¶
　　　與王元石¶
昨日所喻抄禮書欲俟向後整頓有序即發去莆中但不¶
知彼中分付何人㸃檢指授幸留數字於此詳道所以然¶
者容并&KR0009;去爲幸或有餘力得爲别抄一本見&KR0009;&KR0057;幸也¶
　　　答孫敬甫¶
未及識面猥辱惠書知雅志之不凡甚以爲慰所喻何君¶
近亦得書尚恨未際然不知其與賢者向来所講爲何事¶
也寜川師友盛言篤實者復謂誰何旣曰篤實而自知其¶
有談玄&KR0003;妙之過則又何故而反疑學之有捷徑因以墮¶
<pb:KR4d0226_SBCK_063-20b>¶
於輕易放曠之失耶凡此曲折皆所未曉更俟詳以見告¶
然後可議也子約之言盖爲近之而主一無適者亦必有¶
所謂格物窮理者以先後之也故程夫子之言曰㴠飬必¶
以敬而進學則在致知此兩言者如車兩輪如鳥兩翼未¶
有廢其一而可行可飛者也世衰道㣲異&KR0003;蠭起其間盖¶
有全出於異端而猶不失於爲巳者其他則皆飾私反理¶
而不足謂之學矣凡此皆因來喻而及之而程子之兩言¶
雖所未論猶將力爲賢者陳之者也敬之與否只在當人¶
一念操舎之間而格物致知莫先於讀書講學之爲事至¶
於讀書又必循序致一積累漸進而後可以有功也反復¶
來書覺有俊氣顧恐於此有不屑耳誠能折節而屈首於¶
斯焉其必有以得之矣近思録中橫渠夫子所論讀書次¶
<pb:KR4d0226_SBCK_063-21a>¶
第最爲精密試一考之當得其趣使還布此薄冗不暇他¶
及¶
　　　答孫敬甫¶
便中𠕅辱手示欣審比日侍履佳慶所諭爲學本末甚詳¶
乃悉前書所謂世道衰㣲異言蠭出其甚乖刺者固巳䧟¶
人於犯刑受辱之地其近似而小差者亦足使人支離繳¶
繞而不得以聖賢爲歸歧多路惑甚可懼也願且虚心徐¶
&KR0026;古訓句觧章析使節節通透段段爛熟自然見得爲學¶
次第不湏别立門庭固守死法也来人云往昭武不復俟¶
報章今遇此便途中草草奉報未能究所&KR0082;言正逺惟以¶
時自愛¶
　　　答孫敬甫¶
<pb:KR4d0226_SBCK_063-21b>¶
熹歸来粗遣但今夏一病狼狽殊甚辤職請老皆未得如¶
所&KR0082;加以肓廢不可&KR0026;書頗以爲撓耳示喻爲學之意甚¶
善甚善但敬之一字乃學之綱領湏更於此加遇使有所¶
據依以爲致知力行之地乃佳耳大學向来改處無甚緊¶
要今謾往一本近看覺得亦多未親切處乃知義理亡窮¶
未易以淺見窺測也天台朋友有趙師䢼主簿者&KR0057;佳宣¶
城亦有可與共學者否耶¶
　　　答孫敬甫¶
熹衰病年例春夏湏一發今年發遲者此衰年老態&KR0082;死¶
之漸亦不足恠也祠官雖幸得請然時論洶洶未有寕息¶
之期賤迹盖未可保然姑使無愧於吾心則可巳它非智¶
慮所能避就也所喻困胷次隱㣲之病而知心之不可不¶
<pb:KR4d0226_SBCK_063-22a>¶
存此意甚善要之持敬致知實交相發而敬常爲主所居¶
旣廣則所向坦然無非大路聖賢事業雖未易以一言盡¶
然其大槩似恐不出此也年來多病杜門閑中見得此意¶
頗端的故樂以告朋友也所論至善之意甚善其終烈文¶
一章&KR0057;有力如陸氏之學則在近年一種浮淺頗僻議論¶
中固自卓然非其儔匹其徒傳習亦有能脩其身能治其¶
家以施之政事之間者但其宗㫖本自禪學中來不可揜¶
諱當時若只如晁文元陳忠肅諸人分明招認著實受用¶
亦自有得力處不必如此隱諱遮藏改名換姓&KR0082;以欺人¶
而人不可欺徒以自欺而自䧟於不誠之域也然在吾輩¶
湏但知其如此而勿爲所惑若於吾學果有所見則彼之¶
言釘釘膠粘一切假合處自然解拆破散收拾不来矣切¶
<pb:KR4d0226_SBCK_063-22b>¶
勿與辨以起其紛拏不遜之端而反爲卞莊子所乗也少¶
時喜讀禪學文字見杲老與張侍&KR0048;書云左右旣得此欛¶
柄入手便可改頭換靣却用儒家言語&KR0003;向士大夫接引¶
後來學者(其大意如此今/不盡記其語矣)後見張公經觧文字一用此䇿¶
但其遮藏不密索漏露處多故讀之者一見便知其所自¶
來難以純自託於儒者若近年則其爲術益精爲&KR0003;浸巧¶
抛閃出沒頃刻萬變而幾不可辨矣然自明者&KR0026;之亦見¶
其徒爾自勞而卒不足以欺人也但杲老之書近見藏中¶
印本却無此語疑是其徒巳知此陋而隂削去之然人家¶
必有舊本可考偶未暇㝷訪也近得江西一後生書有兩¶
語云瞚目扼腕而指本心奮髯切齒而談端緒此亦甚中¶
其郷學之病然亦巳戒之姑務自明毋輕議彼矣信筆不¶
<pb:KR4d0226_SBCK_063-23a>¶
覺縷縷切勿輕以示人又如馬伏波之譏杜季良也所論¶
太極之&KR0003;亦爲得之然此意直是要得日用之間厚自完¶
養方有實受用處不然則只是空言而反爲彼瞚目切齒¶
者所𥬇矣切宜深戒不可忽也南康語孟是後来所定夲¶
然比讀之尚有合改定處未及下手義理無窮玩之愈乆¶
愈&KR0116;有&KR0003;不到處然又只是目前事人自當靣蹉過也大¶
學亦有刪定數處未暇録去今只校得詩傳一本并新刻¶
中庸一本與印到程書𥙊禮并往所&KR0009;楮劵適足無餘詩¶
及中庸乃買見成者故&KR0083;不佳然亦不閡翻閱也毀板事¶
近復差緩未知何謂然進卷之毀不可謂無功但巳入人¶
心深所毀者抑其外耳所詢䕃&KR0024;事實難處然官年實年¶
之&KR0003;朝廷亦明知之故近年有引實年乞休致者而朝廷¶
<pb:KR4d0226_SBCK_063-23b>¶
以官年未滿却之不知亦可前期審之於省曹否耶¶
　　　答孫敬甫¶
所示大學數條皆極精切由是充之使存養講學之功各¶
盡其極更在勉之而巳然大學所言格物致知只是&KR0003;得¶
箇題目若&KR0082;從事於其實湏更愽考經史參稽事變使吾¶
胷中廓然無毫髪之疑方到知止有定地位不然只是想¶
象箇無所不通底意象其實未必通也近日因脩禮書見¶
得此意頗分明又見得前賢讀書窮理非不精詣而於平¶
常文義却有牽強費力處此猶是心有未虚氣有未平而¶
&KR0082;速之意勝也可不戒哉可不戒哉如来喻作新民一條¶
亦頗覺有傷巧處恐作傳者&KR0004;無此意大抵此傳皆是信¶
手拈來自然貫穿親切諦當無許多安排也所擬格物一¶
<pb:KR4d0226_SBCK_063-24a>¶
條亦似傷冗頃時蓋嘗欲效此體以&KR0024;其闕而不能就故¶
只用巳意爲之蓋無驅市人以𢧐之才只得用趙人也所¶
論聽訟之&KR0003;則甚善向亦嘗有此意而未及言蓋毎不能¶
無媿於此如所云南康田訟之𩔗是巳然此事今亦不記¶
不知當時曲折如何恐或别有&KR0003;也易傳&KR0004;以未成書故¶
不敢出近覺衰耄不能復有所進頗欲傳之於人而&KR0059;居¶
無人寫得只有一本不敢逺&KR0009;俟旦夕抄得却附便奉&KR0009;¶
但近縁僞學禁嚴不敢從人借書吏故頗費力耳¶
　　　答孫敬甫¶
所論才&KR0003;存養即是動了此恐未然人之一心本自光明¶
不是死物所謂存養非有安排造作只是不動著他即此¶
知覺烔然不昧但無喜怒哀樂之偏思慮云爲之擾耳當¶
<pb:KR4d0226_SBCK_063-24b>¶
此之時何嘗不静不可必待冥然都無知覺然後謂之静¶
也去年嘗與子約論之渠信未及方此辨論而忽巳爲古¶
人深可歎恨今録其語謾往一觀深體味之便自可見也¶
又論誠意一節極爲精宻但如所論則是不自欺後方能¶
自慊恐非文意蓋自欺自慊两事正相抵背&KR0138;不自欺即¶
其好惡真如好好色惡惡臭只爲求以自快自足如寒而¶
思衣以自温飢而思食以自飽非有牽強苟且姑以爲人¶
之意&KR0138;不如此即其好惡皆是爲人而然非有自求快足¶
之意也故其文曰所謂誠其意者毋自欺也而&KR0071;之曰如¶
惡惡臭如好好色即是正言不自欺之實而其下句乃云¶
此之謂自慊即是言如惡惡臭好好色便是自慊非謂必¶
如此而後能自慊也所論謹獨一節亦似太&KR0003;開了湏知¶
<pb:KR4d0226_SBCK_063-25a>¶
即此念慮之間便當審其自欺自慊之向背以存誠而去¶
僞不必待其作姦行詐干名蹈利然後謂之自欺也小人¶
閒居以下則是極言其弊必至於此以爲痛切之戒非謂¶
到此方是差了路頭處也其餘文義則如所&KR0003;推䆒發明¶
皆巳詳密但以上两節當更深考之則首尾該貫無遺恨¶
矣然此工夫亦湏是物格知至然後於此有實下手處不¶
可只以思索議論爲功而巳也此叚章句或問近皆畧有¶
脩改見此刋正舊版俟可印即&KR0009;去但難得便或只&KR0009;輔¶
漢卿令其轉逹也正命之&KR0003;乃是平日脩身謹行經常之¶
法&KR0002;到殺身成仁捨生取義處豈可以其不得正命而避¶
之乎至於近世前軰有大名節者其處心行事之得失雖¶
非後進所敢輕議然其與聖賢做處有不同者亦湏識得¶
<pb:KR4d0226_SBCK_063-25b>¶
不可依違苟且囬互而曲從也又如所論銷破供帳之𩔗¶
果是好士大夫决不如此亦不待問而明但恐亦有踈略¶
不以爲事而失照&KR0249;者則不可知今亦不當便以此責人¶
但自家所處不當如此耳父妾之有子者禮經謂之庶母¶
死則爲之服緦麻三月此其名分固有所係&KR0004;不當論其¶
年齒之長少然其爲禮之隆殺則又當聽從尊長之命非¶
子弟所得而專也隂陽家&KR0003;前軰所言固爲正論然恐幽¶
明之故有所未盡故不敢從然今亦不湏深考其書但道¶
路所經耳目所接有數里無人煙處有欲住者亦住不得¶
其成聚落有宅舎處便湏山水環合畧成氣象然則欲掩¶
藏其父祖安處其子孫者亦豈可都不㨂擇以爲乆逺安¶
寜之慮而率意爲之乎但不當極意過求必爲富貴利逹¶
<pb:KR4d0226_SBCK_063-26a>¶
之計耳此等事自有酌中恰好處便是正理世俗固爲不¶
及而必爲高論者似亦過之也朋友之喪古經但云朋友¶
麻則如弔服而加麻絰耳然不言日數至於祭奠則温公¶
&KR0003;聞親戚之䘮者當但爲位哭之不當設𥙊以其神靈不¶
在此也此其大槩如此亦當以其厚薄長少而爲之節難¶
以一定論也小詞前軰亦有爲之者顧其詞義如何&KR0002;出¶
於正似無甚害然能不作更好也¶
　　　答孫仁甫(自任)¶
未見顔色辱書甚寵豈以賢兄嘗有講論之舊而有取於¶
其言耶甚媿且感不勝言也所論今世講學之士愈衆而¶
聖人之道愈隳此切至之論也然又有謂不必王道之行¶
而天下之治可立而待者則恐賢者所講之學非聖人之¶
<pb:KR4d0226_SBCK_063-26b>¶
學亦無恠其講者愈衆而道愈隳也大抵天之生物便有¶
常性方寸之間萬善皆足聖人於此不過敎人保養發揮¶
先成諸巳而後及於物耳故聖人巳逺而萬世之下祖述¶
其言能出於此者乃爲得其正綂其過之者則爲墮於老¶
佛之空虚其不及乎此者則爲管晏爲申啇又其毎下者¶
則不自知其淪於盗賊之行而猶欲自託於講學其亦誤¶
矣道之隳也不亦冝乎賢兄近書所論似有端緒想暇日¶
相與評之固宜漸有定論母爲乆此倀倀也便還病倦草¶
草¶
　　　答孫仁甫¶
奉告反復其詞又知賢者英邁之氣有以過人而慮其不¶
屑於下學且將無以爲入德之階也夫人無英氣固安於¶
<pb:KR4d0226_SBCK_063-27a>¶
卑陋而不足以語上其或有之而無以制之則又反爲所¶
使而不肯遜志於學此學者之通患也所以古人設敎自¶
洒掃應對進退之節禮樂射御書數之文必皆使之抑心¶
下首以從事於其間而不敢忽然後可以消磨其飛&KR0045;倔¶
強之氣而爲入德之階今旣皆無此矣則唯有讀書一事¶
尚可以爲攝伏身心之助然不循序而致謹焉則亦未有¶
益也故今爲賢者計且當就日用間致其下學之功讀書¶
窮理則細立課程柰煩著實而勿求速解操存持守則隨¶
時隨處省覺収斂而母計近功如此積累做得三五年工¶
夫庶㡬心意漸馴根本粗立而有可據之地不然終恐徒¶
爲此氣所使而不得有所就也只如所問舜及東漢二事¶
想亦出於一時信筆之所及非思之不得積其憤悱而後¶
<pb:KR4d0226_SBCK_063-27b>¶
發也所與子約書曽得其報否不知其&KR0003;云何後便略報¶
及也¶
　　　答余正甫¶
辱書相與之義甚厚而陳義又甚髙三復感歎不知所言¶
然嘗&KR0060;謂天下之理萬殊然其歸則一而巳矣不容有二¶
三也知所謂一則言行之間雖有不同不害其爲一不知¶
其一而強同之猶不免於二三况遂以二三者爲理之固¶
然而不必同則其爲千里之謬將不俟舉足而巳迷錯於¶
庭戸間矣故明道先生有言經解有不同處不妨但𦂳要¶
處不可不同耳此言有味也所示中庸大學諸論固足以¶
見用力之勤者然足下不以僕爲愚方且千里移書以開¶
講學之端而先有以脅之曰是不可同同即且爲荆舒以¶
<pb:KR4d0226_SBCK_063-28a>¶
禍天下則僕尚何言㢤姑誦其所聞如前者足下儻有意¶
而往復焉則猶將&KR0071;此以進也¶
　　　答余正甫¶
　受弔¶
去&KR0010;北使弔𥙊君臣皆衰服受之殯宫但辭日適當南内¶
問安之日遂即其處吉服受之不知何故如此又聞頃時¶
髙宗之䘮王丞相必&KR0082;歸南内見使人㑹有力爭之者遂¶
不果未聞正衙受弔之&KR0003;不知何從得之也¶
　短䘮¶
漢文葬後三易服三十六日而除固差賢於後世之自始¶
遭䘮便計二十七日而除者然大者不正其爲得失不過¶
百歩五十歩之間耳此亦不足論也如楊敬仲之&KR0003;未嘗¶
<pb:KR4d0226_SBCK_063-28b>¶
見其文字但見章䟽以此詆之私&KR0060;以爲敬仲之&KR0003;固未¶
得爲合禮然其賢於今世之以朱紫臨君䘮者逺矣向見¶
孝宗爲髙宗服旣葬猶以白布衣冠視朝此爲甚盛之德¶
破去千載之謬前世但爲人君自不爲服故不能復行古¶
禮當時既是有此機㑹而儒臣禮官不能有所建明以爲¶
一代之制遂使君服於上而臣除於下因陋踵訛至於去¶
&KR0010;則大行在殯而孝宗所服之服亦不復講深可痛恨故¶
熹嘗有文字論之巳蒙降付禮官討論然熹既去國遂不¶
聞有所施行不知後来竟如何也今詳來喻&KR0082;以襴幞居¶
䘮而易皂衫爲禫固足以爲復古之漸然襴幞本非䘮服¶
而羔裘玄冠又夫子所不以弔者是皆非臣子所以致哀¶
於君父之服也&KR0060;謂當如孝宗所制之禮君臣同服而略¶
<pb:KR4d0226_SBCK_063-29a>¶
爲區别以辨上下十三月而服練以祥二十五月而服襕¶
幞以禫二十七月而服朝服以除朝廷州縣皆用此制燕¶
居許服白絹巾白凉衫白帶選人小使臣旣祔除衰而皂¶
巾白涼衫青帶以終䘮庶人吏卒不服紅紫三年如此綿¶
蕝似亦允當不知如何(&KR0004;䘮便當制古䘮服以臨别制布/幞頭布公服布革帶以朝乃爲合)¶
(禮)¶
　姨舅¶
姨舅親同而服異殊不可曉禮傳但言從母以名加也然¶
則舅亦有父之名胡爲而獨輕也來喻以爲從毋乃毋之¶
姑姉妹而爲媵者恐亦未然盖媵而有子自得庶毋之服¶
况媵之數亦有等差不應一女適人而一家之姑姉妹皆¶
從之且禮又有從毋之夫之文是則從毋固有嫁於他人¶
<pb:KR4d0226_SBCK_063-29b>¶
而不從毋來媵者矣若但從者當服小功則不知不從者¶
又當服何服也凡此皆不可曉難以強通&KR0002;曰姑守先王¶
之制而不敢改易固爲審重然後王有作因時制宜變而¶
通之恐亦未爲過也¶
　嫂叔¶
&KR0002;如來喻則嫂叔之服有二弔服加麻一也兄弟妻降一¶
等二也不知二者將孰從乎又所謂兄弟同居者乃爲小¶
功以下即不知此降一等者之夫又是何兄弟也凡此於¶
禮文皆有未明不知何者爲是幸更熟考詳以見喻也¶
　魏元成加服¶
&KR0026;當時所加曽祖之服仍爲齊衰而加至五月非降爲小¶
功也今五服格仍遵用之雖於古爲有加然恐亦未爲不¶
<pb:KR4d0226_SBCK_063-30a>¶
可也徴奏云衆子婦舊服小功今請與兄弟之子婦同服¶
大功其加衆子婦之小功與兄弟之子婦同爲大功按儀¶
禮自無兄弟子婦之文不知何據乃爲大功而重於庶婦¶
&KR0060;謂徴意必以衆子與兄弟之子皆朞而其婦之親踈倒¶
置如此使同爲一等之服耳亦未見其倒置人倫之罪也¶
嫂叔之服先儒固謂雖制服亦可然則徴議未爲大失但¶
以理論外祖父母止服小功則姨與舅自合同爲緦麻徴¶
反加舅之服以同於姨則爲失耳抑此増損服制&KR0002;果非¶
是亦自只合坐以輕變禮經之罪恐與失節事讎自不相¶
湏也蓋人之資禀見識不同或明於此而暗於彼或得於¶
彼而失於此當取節焉不可株連蔓引而累罪併贓也¶
　大夫之妾¶
<pb:KR4d0226_SBCK_063-30b>¶
此叚自鄭注時巳疑傳文之誤今攷女子子適人者爲父¶
及兄弟之爲父後者巳見於齊衰期章爲衆兄弟又見於¶
此大功章唯伯叔父母姑姊妹之服無文而獨見於此則¶
當從鄭注之&KR0003;無疑矣¶
　爲夫之姊妹長殤¶
兄弟姊妹不可偏舉恐是如此¶
　神坐上右¶
漢儀后主在帝之右不知見於何處&KR0002;只是後漢志注中¶
所引漢舊儀則與史之正文不同恐不足爲據(史記禘祫/處皆云太)¶
(祖東向昭南向穆北向而舊儀獨云髙皇帝/南向髙后右坐昭西向穆東向恐是妄&KR0003;)&KR0002;别有據則¶
又未可知也但禮云席南鄉北向以西方爲上東向西向¶
以南方爲上則是東向南鄉之席皆上右西向北向之席¶
<pb:KR4d0226_SBCK_063-31a>¶
皆上左也今𥙊禮考妣同席南向則考西妣東自合禮意¶
開元釋奠禮先聖東向先師南向亦以右爲尊與其所定¶
府君夫人配位又不相似不知何也大率古者以右爲尊¶
如周禮云享右𥙊祀詩云旣右烈考亦右文母漢人亦言¶
無能出其右者是皆以右爲尊也又若今𥙊禮一堂之上¶
祖西考東而一席之上考東妣西則舅婦常聮坐矣此似¶
未便也¶
　南首¶
按士䘮禮飯章鄭注云尸南首至遷柩于祖乃注云此時¶
柩北首及祖又注云還柩郷外則是古人尸柩皆南首唯¶
朝祖之時爲北首耳非温公創爲此&KR0003;也若君臨之則升¶
自阼階西郷撫尸當心是尸之南首亦不爲君南靣弔而¶
<pb:KR4d0226_SBCK_063-31b>¶
設也又史記背殯棺之&KR0003;按索隱謂主人不在殯東將背¶
其殯棺立西階上北靣哭是背也天子乃於階上南靣而¶
弔也正義又云殯宫在西階也天子弔主人背殯棺於西¶
階南立北靣哭天子於阼階北立南面弔也按此二&KR0003;則¶
是設北靣者子北靣耳非尸北靣也¶
　孟子¶
此間所有大官本孟子皆作比字注中亦作比方殊不可¶
曉然孟子古注亦有與正文相背者如士憎兹多口正文¶
増字從心而注訓增爲益則是謂當從土矣至其下文引¶
詩皆有愠字又似觧増字爲憎惡之意是注亦不足爲慿¶
也但此比字正文與注皆同而無文理恐是一處先誤而¶
後人并改以從之耳今不可考但㝷其義理當作此字無¶
<pb:KR4d0226_SBCK_063-32a>¶
疑也¶
　迸四惡¶
迸屏通用來喻得之舊亦嘗見此碑但不知如此推&KR0003;耳¶
　記¶
今所定例傳記之附注者低一字它書低二字禮記則以¶
篇名别之記之可附經者則附于經不可附者則自仍舊¶
以&KR0024;經文之缺亦有巳附於經而又不&KR0082;移動舊文者則¶
兩見之不知此例如何¶
　　　答余正甫¶
　某昨謂禮經闕略不無待於後人不可謂古經定制一¶
　字不可增損来喻以爲若遽増損恐啓輕廢禮經之弊¶
熹昨来之意但謂今所編禮書内有古經闕略處湏以注¶
<pb:KR4d0226_SBCK_063-32b>¶
䟽&KR0024;之不可專任古經而直廢傳注耳(如子爲父下便合/附以嫡孫爲祖後)¶
(及諸侯父有/廢疾之𩔖)其有未安則亦且當論其所疑别爲一書以¶
俟制作之君子非謂今日便&KR0082;筆削其書也(如姨舅嫡婦/庻婦兄弟子)¶
(之婦之服之𩔖古經固未/安魏公之論亦有得失)然遂以爲慮啓廢經之弊而不¶
敢措一詞於其間則亦非通論矣¶
　居䘮朝服¶
麻冕乃是𥙊服顧命用之者以其立後継統事干宗廟故¶
也受𠕋用之者以其在廟而凶服不可入故也(舊&KR0003;以廟/門爲殯宫)¶
(之門不/知是否)若朝服則古者人君亮隂三年自無變服視朝之¶
禮第不知百官緫巳以𦗟冢宰冢宰百官各以何服涖事¶
耳想不至便用玄冠黒帶也後世旣無亮隂緫巳之事人¶
主不免視朝聦政則豈可不酌其輕重而爲之&KR0096;制乎又¶
<pb:KR4d0226_SBCK_063-33a>¶
況古者天子皮弁素積以日視朝衣冠皆白不以爲嫌則¶
今在䘮而白布衣冠以臨朝恐未爲不可但入太廟則湏¶
吉服而小變耳¶
　䘮服外親毋黨妻黨之親者只有一重不見有旁推者¶
熹昨以前者所喻以從毋爲姨毋之爲姪娣而隨毋来嫁¶
者故引禮有從毋之夫之文是則從毋固有嫁於他人而¶
不從毋來媵者矣若但從者當服小功則不知不從者又¶
當服何服也盖以疑前喻之不然非謂從毋之夫當有服¶
也今來喻乃如此益非所疑之意矣幸更詳之¶
　昨來所喻云魏元成以兄弟子之婦同於衆子婦爲倒¶
　置人倫者今又見喻云禮經大抵嚴嫡故重衆子婦不¶
　得伉嫡故殺之世父母叔父母與兄弟之子服均於朞¶
<pb:KR4d0226_SBCK_063-33b>¶
　則爲旁尊而報服是不當混於衆子子婦也¶
禮經𫿞嫡故儀禮嫡婦大功庶婦小功此固無可疑者但¶
兄弟子之婦則正經無文而舊制爲之大功乃更重於衆¶
子之婦雖以報服使然然於親䟽輕重之間亦可謂不倫¶
矣故魏公因太宗之問而正之然不敢易其報服大功之¶
重而但升嫡婦爲朞乃正得𫿞嫡之義升庶婦爲大功亦¶
未害於降殺之差也前此来喻乃深譏其以兄弟子婦而¶
同於衆子婦爲倒置人倫而不察其實乃以衆子婦而同¶
於兄弟子之婦也熹前所考固有未詳所疑固有未盡而¶
今承來喻又如此亦非熹所以致疑之意也幸更詳之¶
　作傳者曰子夏雖未知其真然以今日視之相去二千¶
　載孰愈傳者之去周只六七百年耳¶
<pb:KR4d0226_SBCK_063-34a>¶
熹之&KR0004;意但恐鄭&KR0003;爲是耳非欲直廢傳文也然便謂去¶
古近者必是而逺者必非則恐亦不得爲通論矣¶
　神座尚右¶
古人設席夫婦同几恐不當引後漢各爲帳坐之禮爲證¶
況其所注自與正史本文不同耶又如下條席南向北向¶
以西方爲上東向西向以南方爲上鄭氏旣以上爲席端¶
則考坐在席端妣坐在席末於禮爲順今室中東向之位¶
配位在正位之北亦自有明文也¶
　南首¶
必謂尸當北首亦無正經可考只喪大記大歛陳衣君北¶
領大夫士西領儀禮士南領以此推之恐國君以上當北¶
首耳然不敢必以爲然&KR0002;無他證論而闕之可也¶
<pb:KR4d0226_SBCK_063-34b>¶
　　答余正甫¶
亡狀黜削乃分之宜唯是重貽朋友羞辱殊不自安耳禮¶
書後来區别章句附以傳記頗有條理王朝數篇亦頗該¶
備只䘮𥙊兩門巳令黃壻携去依例編纂次第非乆&KR0009;來¶
首尾便略具矣但其間㣲細尚有漏落傳寫訛舛未能盡¶
正更湏費少功夫而附入䟽義一事用力&KR0057;多亦一靣料¶
理分付浙中朋友分手爲之度湏年&KR0010;間方得断手也不¶
知老兄所續脩者又作如何規模異時得&KR0009;示參合考校¶
早成定本爲佳若彼此用功巳多不可偏廢即各爲一書¶
相輔而行亦不相妨也¶
　　　答余正甫¶
示喻編禮并示其目三復歎仰不能巳前此思慮安排百¶
<pb:KR4d0226_SBCK_063-35a>¶
端終覺未穩今如所定更無可疑雖有少倒置處(如弟子/職曲礼)¶
(少儀不居/書首之𩔖)然亦其𫝑如此無可柰何也䘮𥙊二禮别作兩¶
門居&KR0022;國王朝之後亦甚穩當前此疑於家&KR0022;更無安頓¶
處也其間只有一二小小疑處(恐所取太&KR0258;其間雜有偽/書如孔叢子之𩔖又如國)¶
(語家語雖非偽書然其詞繁冗恐反爲正書之累又如不/附周禮如授田地政等目若不取周禮而&KR0258;取何休等&KR0003;)¶
(恐無綱領是乃名尊周禮而實貶之設使便倣朝事篇亦/恐在後而非其序此爲大矛盾處更告詳之又如不附注)¶
(䟽異義如嫡孫爲祖之𩔖云&KR0082;以俟學者以三隅反如此/則何用更編此書任其縱&KR0026;而自得可也此亦一大節目)¶
(當試思之其他些小俟草呇成徐議未晚此二大/節却湏先定將来剪貼費力又是一畨功夫也)所喻買¶
書以備剪貼恐亦不濟事盖嘗試爲之大小髙下旣不齊¶
等不免又冩一畨不如只就正本籖記起止直授筆吏寫¶
成之爲快也又脩書之式只可作草卷䟽行大字(&KR0082;可/添注)毎¶
叚空&KR0083;一行(以備/剪貼)只似公案摺疊成呇逐卷各以&KR0083;索穿¶
<pb:KR4d0226_SBCK_063-35b>¶
其腰背(史院修書例如此/取其便於改易也)此其大略也始者唯患未有人¶
可分付如來書所喻二人者其一&KR0004;不相熟其一恐亦未¶
免顧慮道學之累近忽得劉貴溪書欣然肯爲承當此是¶
大竒特事豈非天相此書之窮而&KR0082;大振發之乎今以此¶
書託渠奉&KR0009;然渠亦只&KR0010;杪當代從人不可不早過彼也¶
此間有詹元善大卿舊爲周禮學今亦甚留意見禮目之¶
書甚嘆伏極&KR0082;一見而私居無力不能致甚以爲恨也但¶
渠亦好國語等書熹&KR0060;以爲唯周禮爲周道盛時聖賢制¶
作之書若此𩔖者皆衰周末流文字正子貢所謂不賢者¶
識其小者其間又自雜有一時&KR0427;&KR0060;之禮益以秉筆者脂¶
粉塗澤之謬詞是所以使周道日以下衰不能振起之所¶
由也至如小戴𥙊法首尾皆出魯語以爲禘郊祖宗皆以¶
<pb:KR4d0226_SBCK_063-36a>¶
其有功於民而祀之展轉支蔓殊無義理凡此之𩔖棄之¶
若可惜而存之又不足爲訓故小戴殊别其文不使相近¶
讀者猶不甚覺豈亦有所病於其言歟又如𥙊法所記廟¶
制與王制亦小不同不知以何爲正此𩔖非一更望精擇¶
而審處之盖此雖止是繤述未敢決然去取然其間輕重¶
予奪之微意亦不可全鹵莾也&KR0060;意一種繁冗破碎(如國/語等)¶
(及賈子/篇之𩔖)假託不真(如孔叢/之𩔗)今都且寫入𩔖將來却别作一¶
外書以收之庶幾稍有甄别不至混亂&KR0137;今寫淨本時此¶
等可疑者便與别編却依正篇次序排次使足相照亦自¶
省力更在雅意裁決也大學中庸等篇不必寫注䟽其他¶
有度數者不可無也此間今夏整頓得數篇今雖多不入¶
𩔖然曲禮玉藻保𫝊等學禮一條最有功所𨤲析亦頗詳¶
<pb:KR4d0226_SBCK_063-36b>¶
細又小正月令校得頗詳(小正恐湏如此寫方見經傳分/明不可以其非古而合之也)¶
教法及他篇恐亦或有可取者今并附往(凡未粘背者皆/是此法最不善)¶
(故前有摺疊/作呇之&KR0003;)又吕芸閣書及潘恭叔趙致道所編今亦并¶
往恐亦可備采擇(吕書甚精潘/趙互有得失)又儀禮之記零卷恐可暫¶
時粘綴今亦附去(别各/有目)零卷巳無用餘者用畢可附來也¶
其他所湏文字建翁必能爲轉借如有闕者却告示喻當¶
悉力爲辨去若前書所要剪貼諸書必&KR0082;得之亦可致也¶
　　　答呉元士¶
　來教云凡樂黄鍾爲宫太蔟爲啇姑洗爲角林鍾爲祉¶
　南吕為羽此五者聲律之元也今之五聲獨角聲不得¶
　其正以六十律齊之乃姑洗部依行之聲耳姑洗部有¶
　五律四律合姑洗下生㽔賔部律獨依行一律合中吕¶
<pb:KR4d0226_SBCK_063-37a>¶
　上生黄鍾部律然則今之角聲雖曰依行實爲中吕中¶
　吕而下正合還宫之次是以名爲中吕宫而古名清角¶
　者以依行本屬姑洗而清於姑洗故謂之清角(内㽔賔/二字當)¶
(作&KR0063;鍾恐是筆誤然/兩本皆同更望詳之)又曰姑洗一聲十徽律在徽前應¶
　在律後者中吕聲髙不能生黄鍾部第一律生黄鍾部¶
第一律者姑洗部之依行也依行爲宫生黄鍾部包育¶
爲祉包育生林鍾部謙待爲啇謙待生大蔟部未知爲¶
　羽未知生南吕部南吕爲角然則當十徽者正依行宫¶
　也十徽以依行爲應故姑洗律在徽前序或然也¶
今詳此論角聲不得其正發明精到前此所疑皆釋然矣¶
但依行之&KR0003;則凡十二律皆自黃鍾三分損益上下相生¶
以極乎中吕而以琴考之自龍齦以下至七徽之東凡十¶
<pb:KR4d0226_SBCK_063-37b>¶
二律之位其逺近踈密徃來相生亦與律寸符合京房雖¶
増爲六十律然亦十二正律相生巳徧然後乃生執始(係/第)¶
(十三/律)以至依行(係第五/十三律)遂生包育以極乎南事而終焉其¶
序正與禮運正義六十調同但自黄鍾右旋歷應無南夷¶
林蕤中姑夾太大以爲諸宫之次方其未遍十二律以及¶
中宫之時正律不生子律而琴自南吕上生姑洗亦未見¶
其有不合而湏變以爲子律也今曰琴之角聲乃姑洗部¶
之依行則未知其何自而來忽破此例且將來下生之時¶
不知其將復爲應鍾耶抑遂爲包育也復爲應鍾則數不¶
合便爲包育則從此抺過姑洗以下八正律依行以前四¶
十子律皆成無用矣若曰用正律時自未應遽用子律自¶
無射爲宫之後方用執始以下子律則中吕爲宫又自用¶
<pb:KR4d0226_SBCK_063-38a>¶
内&KR0018;子律而生黄之分動以下四律&KR0004;不用依行也至於¶
太蔟之形晋爲宫乃夷汗爲祉依行爲商包育爲羽謙待¶
爲角則是依行未嘗爲中吕之宫且其短長雖若鄰於中¶
吕而其分部實居姑洗亦不得而應於十徽也凡此反復¶
求之竟未之得偶别思得一&KR0003;具於後段中宮調&KR0003;中更¶
望垂教¶
　来教云古黃鍾今慢角調三正角(姑洗/中聲)古清角今正宫¶
　亦名中吕宫三清角(中吕/中聲)又曰若下其角聲於大弦十¶
　一徽而取其應則可以復古之正調矣¶
今詳此&KR0003;慢角三爲姑洗者從大弦十一徽調之而應其¶
弦緩也清角三爲中吕者從大弦十徽調之而應其弦急¶
也以此推之則王侍&KR0048;所&KR0003;直以第一弦爲中吕者清角¶
<pb:KR4d0226_SBCK_063-38b>¶
法也不知其&KR0003;是如此否其間尚有未曉者别見後叚¶
　古黃鍾宫調(亦曰慢角)¶
今詳來教旣曰古黃鍾宫調則此一均正是黃鍾爲宫正¶
聲之調而琴中聲氣之元也又曰今謂之慢角調則是今¶
世猶有此調也然不知今之琴曲何者爲此調何以世俗¶
都不行用而唯以中吕爲宫也且旣知其誤則改而正之¶
似無難者今長者雖知其然而猶未免有傳習之乆莫之¶
能改之歎則又似有未易改者此又何也又此但以見行¶
中吕宫調緩其一弦以爲正角則其餘弦之相應者恐亦¶
湏有差舛不知合與不合并行改易若不改易而但抑按¶
以求其合旣謂之黄鍾正宫又似不當如此此皆未曉更¶
望指喻¶
<pb:KR4d0226_SBCK_063-39a>¶
　中吕宫調(亦曰正宫亦曰清角)¶
今詳来教此但以古黃鍾正調緊第三弦之散聲而因以¶
爲宫耳雖不得姑洗正角之位然角聲所占地位甚廣自¶
十一徽之西以盡乎九徽之東皆角聲之位也今既不循¶
常而&KR0082;緊其聲則於其中雖移一律&KR0004;亦不岀本聲之位¶
不必更以京房子律推之強改姑洗之依行使屬中吕然¶
後爲得也但旣以第三弦爲宫則其下即便可就按第六¶
弦黃清以爲祉四弦林鍾爲商七弦太清爲羽五弦南吕¶
爲角(皆應於十徽其散聲則/自爲祉羽官商如故)其上兩弦則聲濁而勝於本¶
宫故不入調而以爲應(宫應祉商應羽/散聲自爲宫啇)來教謂以旋宫命¶
之故曰中吕之宫者正謂此也然詳此調以中吕爲角則¶
巳不得角聲之正以角聲爲宫則又不得宫聲之正又就¶
<pb:KR4d0226_SBCK_063-39b>¶
少宫少商以爲祉羽而反以正宫正啇爲祉羽之應則其¶
遷就雖巧而顚倒失正亦甚矣以此&KR0060;意&KR0137;非古樂旋宫¶
正法但不知其自何時而變耳然當時若且私行此調而¶
不廢本曲則人猶得以識其是非今乃反以所變爲正宫¶
而本曲遂不可見則今之所謂琴者非復古樂之全明矣¶
故東坡以爲古之鄭衞豈亦有見於此耶¶
　旋宫諸調之法¶
以上黃鍾中吕首尾二宫其法略可見矣但其中吕一宫¶
未有以見其爲古樂旋宫之正法耳若是正法則其餘十¶
律亦當各自爲宫若非正法則其本調亦當并考然後其¶
法乃備故古&KR0003;有随月用律之法而來教亦謂不必轉軫¶
促弦但依旋宫之法而抑按之正謂此也然亦難只如此¶
<pb:KR4d0226_SBCK_063-40a>¶
泛論湏逐宫指定各以何聲取何弦爲唱各以何弦取何¶
律爲均乃見詳實又以禮運正義之&KR0003;推之則每律旣巳¶
各爲一宫每宫亦合各有五調而其逐調用律取聲亦各¶
有法此爲琴之綱領而前此&KR0003;者皆未嘗有明文誠闕典¶
也&KR0082;望暇日定爲一圖以宫統調以調統聲令其賔主次¶
第各有條理則覧者曉然可爲萬世之法矣(若作此圖先/須作二圖各)¶
(具琴之形體徽弦尺寸散聲之位然後以一圖附按聲聲/律之位以一圖附泛聲聲律之位則於宫調圖前所附三)¶
(聲皆以朱字别之/刻版則爲白字)¶
　十徽十一徽¶
舊疑七弦隔一調之六弦皆應於第十徽而第三弦獨於¶
十一徽調之乃應故角聲兼應兩律而其餘四聲皆止應¶
一律前此故嘗請問而角聲兼應兩律之辨則固巳蒙指¶
<pb:KR4d0226_SBCK_063-40b>¶
示矣然依行之&KR0003;愚意終有所未曉也巳於前章再論之¶
矣至於七弦隔一之應不同在於一徽則又嘗思之七弦¶
散聲爲五聲之正而大弦十二律之位又衆弦散聲之所¶
取正也故逐弦之五聲皆自東而西相爲次第其六弦㑹¶
於十徽則一與三者角與散角應也二與四者祉與散祉¶
應也四與六者宫與散少宫應也五與七者商與散少商¶
應也其第三第五弦會於十一徽則羽與散羽應也義各¶
有當&KR0004;不相湏故不得同會於一徽無他&KR0003;也¶
　　　答周深父¶
所示疑義巳悉第一條語意&KR0057;駁雜未易遽言第二&KR0003;克¶
巳字頃嘗見人&KR0003;此略似来喻而更精宻&KR0004;看似好然細¶
考本文恐不若只作勝巳之私之安穩也第三條孟子&KR0003;¶
<pb:KR4d0226_SBCK_063-41a>¶
得巳自詳悉正切中今日向外走作之病且只平看自有¶
警發人䖏意味深長似此推&KR0003;却覺支蔓不親切也大抵¶
人要讀書湏是先收拾身心令稍安静然後開卷方有所¶
益若只如此馳騖紛擾則方寸之間自與道理全不相近¶
如何看得文字今亦不必多言但且閉門端坐半月十日¶
却来&KR0026;書自當信此言之不妄也¶
晦庵先生朱文公文集卷第六十三¶
　　　　　　　　　　　福州府學訓導鄭璉校¶
<pb:KR4d0226_SBCK_063-41b>¶
考異&KR0024;遺¶
　答胡伯量¶
　治䘮不用浮屠(一本/作)治䘮不用浮屠法而老母之意必¶
　　&KR0082;用之違之則咈親意順之則非禮不知當如何䖏¶
李敬子&KR0003;居䘮(一本/作)舊見親舊家居䘮多略於内外之¶
　　限其間𩔖多犯禮李丈云如不得巳&KR1148;勿於堂上只¶
　　於&KR0550;上帷次夾截勿令相通庶稍可杜絶此弊某聞¶
　　此言後自先人&KR0162;棄遂用李丈&KR0003;諸孤&KR0230;處柩旁無¶
　　故不入中門似覺稍免混雜後以貭之周丈云終䘮¶
　　不入妻室雖漢之武夫亦能之吾人稍知義理者當¶
　　不待防閑之嚴而自不忍爲矣某&KR0060;疑周丈之言未¶
　　宻不知果當何從¶
<pb:KR4d0226_SBCK_063-42a>¶
　士虞(上/有)&KR0060;按士虞(云云)¶
　横渠先生䘮紀下一作又皆曰䘮湏三年而附向来不¶
　　暇深考只謂禮疑從重始有循俗&KR0071;考温公書儀雖¶
　　是卒哭(云云/此是儀禮注/中&KR0003;下一作)¶
　揆之人情却似可行然以爲不忍一日未有所歸(云云)¶
　若復主于靈坐庶幾人子得盡其朝夕哀奉之意則又¶
　　似不湏先設𥙊以爲祔之之名不知書儀之意如何¶
　　續&KR0026;麻沙所印先生文集中有復陸教授書大槩云¶
　　&KR0123;凶之禮其變有漸先王制禮盖本人情卒哭而祔¶
　　者漸以神事之復主于&KR0230;者猶未忍盡以事死之禮¶
　　事之也&KR0060;意文集所&KR0003;固是深察乎仁人孝子之情¶
　　然禮記言祔亦别有指又且儀禮始虞之下(云云)如¶
<pb:KR4d0226_SBCK_063-42b>¶
　　此(下一/作)¶
　則几筵雖在朝夕哭之外全然無事文集以先王制禮¶
　　爲言者但以朝夕哭爲猶有事生之意别有所據(云)¶
(云)¶
　按儀禮居䘮不弔(一本/作)某自執䘮之後营墳外凢幹皆¶
　　不敢出直至葬後方出謝人雖知士䘮服有成服拜¶
　　賔之文然終疑惑不敢循用不知緩岀可否又旣出¶
　　之後親舊有䘮事在郷俗常禮必湏徃吊且徃送䘮¶
　　按禮居䘮不弔其送𦵏雖無明文然執紼即是執事¶
　　在禮亦有所妨據郷俗不特徃弔送𦵏凡親舊有吉¶
　　㐫之事皆有所遺㐫事送遺固巳悖禮吉禮尤覺不¶
<pb:KR4d0226_SBCK_063-43a>¶
　　安不知處此二事當如何¶
　居䘮月朔殷奠(一本/作)某居父䘮時遇月朔先行殷奠次¶
　　入影堂薦新雖於常事頗能不廢第先後之序似乎¶
　　紊亂又既奠之餘哀情未盡便薦獻疑未爲安李丈¶
　　云莫&KR0002;先薦新而後朔奠然亦覺不安遇冬至&KR0010;節¶
　　雖知禮有䘮不𥙊之文然未敢輕廢影堂之祀但行¶
　　禮之際稍從簡略周丈云旣居重䘮何睱如此不知¶
　　居重䘮者&KR0010;時常祀合與不合舉行殷奠薦新可與¶
　　不可並舉伏乞裁誨¶
　居䘮貧宭多事(一本/作)居父母之䘮旣葬之後哀思不能¶
(云云)¶
　某居䘮讀禮(一本/作)某自居䘮以来於哭泣之餘家事之¶
<pb:KR4d0226_SBCK_063-43b>¶
　　𨻶與諸弟日讀䘮禮今妄意擬隨所㸔見逐項編次¶
　　如書儀送終禮之篇目而更加詳焉取儀禮禮記朝¶
　　制條法政和儀畧之𩔗及先儒議論以次編入固知¶
　　僣越妄易不應爲此然區區哀誠止欲與弟軰盡心¶
　　考禮庶幾得以維持哀思不知如何¶
　某始成服時(下一作以荒迷中無所考據郷俗之制用/麄布作欄衫及三梁冠麻爲腰䋲續斍不)¶
(安遂用三/礼圖云云)送終禮(下一/本有)麻沙所印心聲啓所畫格式¶
　　質之周丈參酌爲冠絰衰裳腰絰絞帶粗巳了辨第¶
　　其間尚多有未安敢以就正按禮衰麻合皆用生麻¶
　　布(云云)之¶
　緦異(下一/本作)不知要得當禮時合當别造生布爲之或只¶
　　隨俗用常時麻布爲之(云云)¶
<pb:KR4d0226_SBCK_063-44a>¶
