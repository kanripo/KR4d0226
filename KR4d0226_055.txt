# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:57.697707
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0282-055晦庵先生朱文公文集-卷第五十五.
<pb:KR4d0226_SBCK_055-1a>¶
晦庵先生朱文公文集卷第五十五¶
　書(知舊門人問答)¶
　　　答潘謙之(柄)¶
所喻心性分别不知後來見得如何性只是理情是流出¶
運用處心之知覺即所以具此理而行此情者也以智言¶
之所以知是非之理則智也性也所以知是非而是非之¶
者情也具此理而&KR0116;其爲是非者心也此處分别只在毫¶
釐之間精以察之乃可見耳愛恭宜别喜怒哀樂皆情也¶
以前說推之可以三隅及矣㸔論語只㸔集注㴠泳自有¶
味集義或問不必句句理㑹却㸔一經一史推廣此意&KR0057;¶
佳¶
　　　答潘謙之¶
<pb:KR4d0226_SBCK_055-1b>¶
所示問目如伊川亦有時教人静坐然孔孟以上却無此¶
說要湏從上推尋見得静坐與&KR0026;理兩不相妨乃爲的當¶
爾易說大槩得之但一隂生之卦本取一隂而遇五陽之¶
義今如此&KR0003;亦佳但更湏子細㸔不知能兼此兩意否萃¶
卦三句是占詞非發明萃聚之意也此是諸儒&KR0003;易之大¶
病非聖人係辭焉而明吉㐫之意卜田之吉占特於巽之¶
六四言之此等處有可解者有不可解者只得虚心玩味¶
闕其所疑不可強穿鑿也成性成之者性成字義同而用¶
異成性是已成之性如言成&KR0003;成法成徳成事之𩔖成之¶
者性是成就之意如言成已成物之𩔖神之所爲與祐神¶
同與神徳行之神小異法象變通如此&KR0003;亦得但不免㣲¶
有牽合之病耳近日别㸔甚文字有疑幸語及也¶
<pb:KR4d0226_SBCK_055-2a>¶
　　　答潘謙之¶
　孟子首數篇與齊梁君語大抵皆爲國治民之事特患¶
　學者不能用之耳即義利之對而定所趨充易牛之心¶
　以廣其善端閨門之内妻子臣妾皆有以察其温飽均¶
　其勞佚而無尊賤之僻焉亦與民同樂之意又何徃而¶
　非切身之事哉¶
所論孟子書首若能如此推𩔖反求固不害爲切巳但&KR0004;¶
學者便教如此㸔却又添了一重事不若且依本文㸔逐¶
處各自見箇道理乆乆自然通貫不湏如此費力也¶
　樂天畏天不同以仁者而居小國固不免爲智者之事¶
　使智者而居大國則未必能爲仁者之舉何者智者分¶
　别曲直未必能容忍而不與之較如仁者之爲也¶
<pb:KR4d0226_SBCK_055-2b>¶
得之¶
　禹稷顔子時不同而出處不同乃義之宜伯夷伊尹時¶
　同而出處異一是則一非一善則一惡孟子何以皆謂¶
　之聖人耶¶
謂伯夷伊尹所爲爲非恐未安¶
　許行欲君民並耕則於人無貴賤之别欲市價不貳則¶
　於物無貴賤之差事雖異而意則同孟子因齊王易牛¶
　以發其不忍之心因夷之厚葬其親以箴其兼愛之失¶
　皆因其發見處以啓之¶
得之¶
　伊川云飬志莫如敬以直内此是就未發上&KR0003;孟子所¶
　謂自反而縮以直飬而無害集義所生皆指事而言就¶
<pb:KR4d0226_SBCK_055-3a>¶
　巳發上說孟子方辨告子故專救其偏¶
孟子論飬氣只合就巳發處說程子說飬志自是當就未¶
發處說各是一義自不妨内外之交飬不可說孟子爲救¶
告子義外之失而姑爲此言也¶
　恐大人所以爲大人者不過不失其赤子之心而巳¶
論赤子之心恐未然若大人只是守箇赤子之心則於窮¶
理應事皆有所妨矣¶
　王子墊以人之爲士下旣不爲農工啇之事上又未有¶
　卿大夫之軄故疑其若無所事者孟子言士雖未得位¶
　以行道而其志之所尚則有仁義焉¶
尚志之說甚善志字與父在觀其志之志同盖未見於所¶
行而方見於所存也¶
<pb:KR4d0226_SBCK_055-3b>¶
　說大人則藐之盖主於說而言如曰見大人則藐之則¶
失之矣¶
得之¶
　於不可巳而巳一節以仁言於所厚者薄一節以義言¶
　夫不可已而巳當厚而薄則怠惰自私而無力行篤義¶
　之心而失之不及矣或有發憤勇進者則又失之𦔳長¶
　迨夫意氣一衰則私心邪念潰出而不可遏此又失之¶
　大過也¶
仁義之說未是進銳退速之說亦未精切盖其病正在意¶
氣方盛之時巳有易衰之𫝑不待意氣巳衰之後然後見¶
其失也¶
　盡心第一章㳺氏以知天爲造其理事天爲履其事固¶
<pb:KR4d0226_SBCK_055-4a>¶
善矣然夭夀不貳一節又乃承上二節而言上乃知而¶
　行之此乃守而不變㳺氏之說恐未當¶
夭夀不貳亦是知天之效但㳺氏說得下句太輕耳¶
或問中以楊氏所譏王氏之失爲非是柄&KR0060;以髙明之¶
與中庸雖非二物然細分之亦不爲無别中庸者理之¶
　所當然也髙明者理之所以然也聖人處巳應物固無¶
　二道然處巳而盡其理之當然也所以爲中庸也知處¶
　巳所以當然之理則髙明也應物而盡其理之當然者¶
　所以爲中庸也知應物所以當然之理則髙明也王氏¶
　判而爲二固非矣而楊氏又渾然無所區别則亦不察¶
中庸髙明所以得名之實也其曰智不足以致知明不¶
　足以盡誠者其意盖以智爲髙明誠爲中庸但明字與¶
<pb:KR4d0226_SBCK_055-4b>¶
　誠字不𩔖而反與上句所謂智者爲一律豈牽於自明¶
　而誠之語而誤乎若如其意&KR0060;欲易曰知不足以致知¶
　誠不足以力行惟不足以致知故以髙明爲淵&KR0055;㣲妙¶
　而非局於一事爲之末而不知髙明所以爲中庸惟誠¶
　不足以力行故以中庸爲出於人力之所勉強而非天¶
　理之自然而不知中庸所以爲髙明此則王氏受病之¶
　處¶
高明是說中心所存不爲物欲之所累處非指理而言也¶
　首章明道第四說云凡人說性只是&KR0003;繼之者善也孟¶
　子言人性善是也似以孟子所言爲氣禀之性若以爲¶
　氣禀之性則固有善惡矣不得專謂之善也以下文水¶
　流之喻觀之則又似以氣禀本善發而後有善惡也使¶
<pb:KR4d0226_SBCK_055-5a>¶
氣稟皆善則所發之惡何自來哉¶
孟子所言不是氣禀之性但是性自不容&KR0003;&KR0138;説性時便¶
只説箇善字所謂天下之言性則故而已者正謂此也¶
横渠冰水凝釋之喻似亦無害但以受光照納爲言則¶
　㡬於釋氏所謂一靈真性者矣其所謂未嘗無者豈以¶
　其　之中實無一物之不具耶此則心之知覺而非¶
　性之實跡也¶
旣如此說&KR0048;是有害矣¶
　舜察邇言所以無智者之過盖智者之過常在於&KR1405;髙¶
　遠而厭卑近也¶
舜之智不過非獨爲此一事湏以全章體之¶
　舜𨼆惡而&KR0045;善聴言之道當如此盖不𨼆其惡則人將¶
<pb:KR4d0226_SBCK_055-5b>¶
　耻而不言矣後之當進賢退不肖之任者亦以𨼆惡&KR0045;¶
　善盗兼包并容之名是不知𨼆惡&KR0045;善之義也¶
隠惡&KR0045;善不爲進賢退不肖言乃爲受言擇善者發也¶
　和而不流則非不恭之和中而不𠋣則非執一之中中¶
　和而不流不𠋣者擇之精有道而不變者守之固擇之¶
　精則不患乎道之難明守之固則不患乎道之不行能¶
　勉乎此則無賢智之過矣章句中謂四者各有次序不¶
　知如何豈不流尚易而不𠋣爲難如富而無驕易貧而¶
　無怨難乎¶
和而不流中立而不𠋣湏就強字上㸔如此&KR0003;無功夫矣¶
　武王周公之所以爲逹孝者柄竊以爲舜之大孝所遭¶
　之至不幸也文王之無憂所遭之至幸也至幸與至不¶
<pb:KR4d0226_SBCK_055-6a>¶
　幸皆不可以爲常惟武王周公之孝而天下通行之孝¶
　也¶
恐無此意¶
　章句中以學知利行爲仁困知勉行爲勇&KR0060;恐未盡乎¶
　仁勇之徳也夫仁者安仁固不容以利行爲言知仁勇¶
　皆謂之達徳則勇固通上下而言也不可專以困知勉¶
　行者目之以柄觀之三知三行云者所以總言逹道逹¶
　徳之在人其氣質雖有不同而及其至之則一也三近¶
　云者言人未至乎逹徳而求至之者其用功當如是也¶
　似不必以三知三行分知仁勇如何¶
此等處且虚心看到並行不悖處乃佳¶
　敬大臣則不眩章句中以爲信任專而小臣不得以間¶
<pb:KR4d0226_SBCK_055-6b>¶
　之故臨事則不眩也柄&KR0060;觀下文官盛任使之意似以¶
　爲不使之&KR0229;&KR0229;於細事乃所以敬之也惟其不&KR0229;&KR0229;於¶
　細事故其精神暇逸不至昏昡而迷於大體也¶
不然¶
　二十七章旣言大哉聖人之道矣而復以優優大哉冠¶
　於禮儀之上者盖言道體之大散於禮儀之末者如此¶
得之¶
　二十四章成巳仁也成物智也以柄觀之論語以學不¶
　厭爲智誨不倦爲仁又與此相反且學不厭與成巳雖¶
　皆在巳之事然一則學以明其理一則實體是理於吾¶
　身一知一仁猶可言也若夫成物乃仁之事何所與於¶
　知而歸之耶¶
<pb:KR4d0226_SBCK_055-7a>¶
若非有智何以成物¶
　二十章生乎今之世反古之道如此者烖及其身夫子¶
非使後人不得復古也但以爲生於春秋之世旣無得¶
位之理徒欲以匹夫之㣲而復古之道則不可耳使得¶
時得位何不可者¶
反古道連上文愚賤說¶
前輩多以夫子損益四代之制以告顔子而又曰吾從¶
　周其說似相扺牾者然以二十八章吾學周禮今用之¶
　吾從周之意觀之則夫子之從周特以當時所用而不¶
　得不從耳非以爲當盡從周若答爲&KR0022;之問乃其素志¶
　耳¶
得之¶
<pb:KR4d0226_SBCK_055-7b>¶
　君子動而世爲天下道行而世爲天下法言而世爲天¶
　下則世猶言世上也法是法度則是凖則有可跂之實¶
　故言法言未見於行事故以其言爲凖而行之也¶
得之¶
　　　答楊至之(至)¶
所喻詩序旣不曽習詩何縁便理㑹得只今且㸔四子音¶
後所題依其次序用心講究入得門戸立得根本然後熟¶
讀一經子細理㑹有疑即思不通方問庶有進處若只如¶
此泛泛掲過便容易生說雖說得是亦不濟事况全未有¶
交渉乎所說易傳恐亦方是見得皮膚如何便說得易之¶
大全無餘藴矣向嘗面說至之有膚淺之病不知曽究其¶
所以然而加濬治之功否後之歸永春後曽復來否子順¶
<pb:KR4d0226_SBCK_055-8a>¶
子能爲學復如何彼中朋友後之講論可師叔文持守可¶
法諸友若能頻與切磋必有益也漳州朱飛卿近到此病¶
作未得細講陳淳者書來甚進異日未可量也¶
　　　答楊至之¶
率性之說大槩得之然亦有未精宻處¶
修道之教當屬何處亦出乎天耳¶
君子中庸章二又字不用亦可但恐讀者不覺故特下此¶
字要得分明耳¶
人皆曰予知一條說得是中庸不可能一條亦然然三者¶
亦是就知仁勇上說來盖賢者過之之事只知就其所長¶
處著力做去而不知擇乎中庸耳¶
中立不𠋣之說當於或問中發之¶
<pb:KR4d0226_SBCK_055-8b>¶
素𨼆行恠一章文義極分明如何㸔不破聖人之言固渾¶
融然其中自有條理毫髪不可差非如今人鶻圇儱侗無¶
分别也¶
及其至也或問中巳如此說足以相發明侯氏之說如何¶
是非全體中之不能者更請子細㸔未能一焉固是謙辭¶
然亦可見聖人之心未有滿處各見一義自不相妨也况¶
此兩章正相連如何見得不是一意¶
不見不聞此正指𨼆處如前後章只舉費以明𨼆也¶
達徳次第甚明不湏疑著柔遠人亦然¶
物之終始或問說得極分明請更詳之不須便立異議也¶
上焉者王天下者其上不容有人故只得以時言之上文¶
極分明矣¶
<pb:KR4d0226_SBCK_055-9a>¶
代明之說細碎無理¶
　　　答李守約(閎祖)¶
讀書之法無他唯是篤志虗心反復詳玩爲有功耳近見¶
學者多是率然穿鑿便爲定論或即信所傳聞不復稽考¶
所以日誦聖賢之書而不識聖賢之意其所誦&KR0003;只是據¶
自家見識撰成耳如此豈復能有長進前輩盖有親見有¶
道而其所論終不免背馳處者想亦正坐此耳所&KR0003;持敬¶
工夫恐不必如此徒自紛擾反成坐馳但只大綱收歛勿¶
令放逸到窮理精後自然思慮不至妄動凢所營爲無非¶
正理則亦何必兀然静坐然後爲持敬哉¶
　　　答李守約¶
所示課程及日用功夫甚善但有疑雖當識以俟問然亦¶
<pb:KR4d0226_SBCK_055-9b>¶
不可不時時提起閑㸔儻或相值殊勝問而後通也¶
　　　答李守約¶
　克巳復禮爲仁曽子言容貌顔色辭氣而其要在動正¶
　出之際¶
大抵得之但曽子之語功夫更在三字之前此特語其効¶
驗處耳¶
　自古皆有死集注云無信則雖生無以自立不若死之¶
　爲安恐語有未瑩¶
安字極有味更冝玩之¶
　仲弓爲季氏宰問政程子曰便見聖人與仲弓用心之¶
　小大謂仲弓爲蔽於小則可若曰仲弓必欲舉賢之權¶
　皆出於巳有若要譽而市恩者則恐仲弓之賢未必至¶
<pb:KR4d0226_SBCK_055-10a>¶
　是¶
程子之意固非謂仲弓有固權市恩之意而至於喪&KR0022;但¶
一蔽於小則其害有時而至此亦不爲難矣故極言之以¶
警學者用心之私也¶
　衛君待子而爲政胡氏所謂具其事之本末告諸天王¶
　請於方伯命公子郢而立之於名正矣然孔子之於衛¶
　重非世臣親非貴戚之卿則恐衛君之未能安巳以聽¶
　之也¶
胡氏之言乃聖人大用之全體但其間曲折之㣲聖人須¶
更有隨宜裁處處不患其不從也若但令出從蒯聵爲輙¶
之私計則可其如衛國何哉程子論請討陳常處云所以¶
勝齊者孔子之餘事此可見聖人之用矣¶
<pb:KR4d0226_SBCK_055-10b>¶
　衛公子荆善居室¶
言居室則似是處家之意¶
　定公問一言可以興&KR0022;舊㸃言不可以若是爲句今以¶
　言不可以若是其㡬也作一句不識别有㣲意否¶
如集注說恐二字亦自相應以若是絶句恐不詞也¶
　夫子不答南宮适¶
适雖非問然其言可取則亦不應全然不荅疑其實有貶¶
當世而尊夫子之意夫子不欲承當故不答耳¶
　管仲奪伯氏駢邑¶
亦嘗疑蘇說少異然牽於愛而存之此但當用吴氏&KR0003;引¶
荀子以證之可也¶
　避地避世避色避言¶
<pb:KR4d0226_SBCK_055-11a>¶
所遇不同固有未及徴於色而巳發於聲者矣¶
　閎祖比㑹江西一士人謂太極圗主静之&KR0003;乃出於老¶
　氏之&KR0003;¶
江西士人大抵皆對塔說相輪之論未嘗以身體之故敢¶
如此無忌憚而易其言耳¶
敬齋箴云須&KR0119;有間毫釐有差¶
須&KR0119;之間以時言毫釐之差以事言皆謂失其敬耳非兩¶
事也¶
　十月未嘗無陽之說發明程子之所未盡至爲明白¶
此理分明列莊之徒盖巳窺見之矣故有宻移之&KR0003;¶
　　　答李守約¶
三詩甚善然爲學當以修身窮理爲急不患不能此也師¶
<pb:KR4d0226_SBCK_055-11b>¶
禮自度未有以大爲朋友之益故不敢當來喻似未悉鄙¶
懐也¶
　　　答李守約¶
示喻爲學之病此非他人所能與直湏痛自循省勇猛&KR0108;¶
發方有下工夫處若只如此悠悠恐無入徳之期也¶
　　　答李守約¶
所喻春秋難讀固然大抵今所可見者但程先生所謂大¶
義數十炳如日星然亦時有所謂𨼆之於心而未能愜當¶
者况其精㣲之意乎此須異時别啇量也集古後録甚荷¶
留念但向見𫝊漕處本中有一䟦古鍾𪔂帖銘載翟伯夀¶
說或分一字作兩三字或合兩三字爲一字者甚有理後¶
來見&KR0057;延之說常州有葛子平推此說以讀尚書甚有功¶
<pb:KR4d0226_SBCK_055-12a>¶
以是常欲得之而悔當時不及傳録今此本乃無之不知¶
何故試煩更爲尋訪恐有别本只爲檢此一叚來也¶
　　　答李守約¶
熹目益盲而中庸未了數日來不免力疾整頓一過𫝑湏¶
作三書章句或問粗定但集略覺得尚有未全備處今併¶
附去煩子細爲㸔過記辯併徃𠕋頭有小例子可見去取¶
之意但覺刪去太多恐有可更&KR0024;者可爲&KR0024;之或有大字¶
合改作小字小字合改作大字者煩悉正之早遣一介示¶
及爲佳章句或問中有可啇量處幸喻及¶
　　　答李守約¶
中庸㸔得甚精章句大槩巳改定多如所論但致中和處¶
舊來㸔得皆未盡要須兼表裏而言如致中則欲其無少¶
<pb:KR4d0226_SBCK_055-12b>¶
偏𠋣而又能守之不失致和則欲其無少差繆而又能無¶
適不然乃爲盡其意耳盖致中如射者之中紅心而極其¶
中致和如射者之中角花而極其中又所發皆中無所間¶
斷近來㸔得此意稍精舊說却不及此也¶
　　　答李守約¶
熹向來所苦只是勞心所致尋以般移應接内外勞擾遂¶
不藥而愈乃知君逸臣勞眞飬生之要訣也¶
　　　答李守約¶
所喻庶母之名亦未正庶母自謂父妾生子者士服緦麻¶
而大夫無服若母則儀禮有公子爲其母之文今令甲其¶
下亦明有注字曰謂生巳者則是不問父妻父妾而皆得¶
母名矣故注中則有嫡母之文又以明此生巳者之正爲¶
<pb:KR4d0226_SBCK_055-13a>¶
母也至如封叙封贈亦但謂之所生母而不謂之庶母也¶
通典之說未睱檢但以公子爲母練冠麻衣旣葬除之爲¶
比則承宗廟社稷之重者恐不得爲父所生之祖者母持¶
重矣更俟病間續攷奉報數日因人說琴謾爲考之頗有¶
條理然不能琴不識其聲但以文字求之恐未必是亦須¶
靣論¶
　　　答李守約¶
所聞喪禮乆以病𫝑侵迫無復心情可以及此又見所說¶
皆巳失其大體而區區於其小節若隨宜區處則恐亦自¶
失其正而䧟於以禮許人之罪故一向因循不能奉報今¶
又承專人以來不免以屬劉用之令其條析具如别&KR0083;又¶
不知能行否也大率平日見得賢者郷學之意雖力而終¶
<pb:KR4d0226_SBCK_055-13b>¶
不免多有世俗之心凢事必生宛轉回䕶遮前掩後之意¶
常不快意今乃悉見於此盖其處巳處人無不然者不知¶
亦嘗内省及此否耶¶
　　　答李守約¶
王子合過此說失解曲折甚以爲恨此等事遲速自有時¶
節若斷置得下則自與我不相干矣上蔡於此發明甚有¶
力正好於實地上驗之也前書所問誠字之說大㮣巳得¶
之禽獸於義禮上有見得處亦自氣禀中來如飢食渇飲¶
趨利避害之𩔖而已只爲昏愚故上之不能&KR0116;知而下亦¶
不能作僞來喻上文盖巳言之不知如何又&KR0077;更疑著也¶
大中之&KR0003;不記向來所論首尾此亦只是無事之時㴠飬¶
本原便是全體随事應接各得其所便是時中飬到極中¶
<pb:KR4d0226_SBCK_055-14a>¶
而不失處便是致中推到時中而不差處便是致和不可¶
說學者方能盡得一事一物之中直到聖人地位方能盡¶
得大中之全體也仁包五常之說巳與令&KR0073;言之大抵如¶
今朋友就文義上說如守約儘說得去只恐未曽反身真¶
箇識得故無田地可以立脚只成閑話不濟事耳¶
　　　答李守約¶
前日所喻舉世皆謂當然熹亦豈敢以爲不然但恐禍福¶
之來亦有定分非智力所能免不欲枉作此怱怱耳若謂¶
與時消息固並行而不悖也¶
　　　答李守約(一本作答李時可)¶
所論克復工夫甚簡㓗知用心之精切也但依此用力更¶
加講學之功則必有所至矣前所&KR0009;者今答于後史論大¶
<pb:KR4d0226_SBCK_055-14b>¶
槩亦甚正也¶
　好仁惡不仁章某&KR0060;觀之人之資禀固有偏重如此如¶
　顔孟之事亦可見矣顔子嫉惡不仁之事罕見於經可¶
　謂好仁者於孟子則辨數不仁者之情狀無一毫少貸¶
　可謂惡不仁者¶
此說得之¶
　斯仁至矣至若來至之意¶
昔者亡之今忽在此如自外而至耳如易言來復實非自¶
外而來也¶
　君子所貴乎道者三正之爲言猶有待乎用力之意非¶
　如動容貌出辭氣文意自然¶
言君子所貴於道者在此三事而𥸅豆之事則其所賤也¶
<pb:KR4d0226_SBCK_055-15a>¶
動出非是全不用力正亦非是大叚用力惟正之而非僞¶
&KR0346;所以爲可貴耳更詳集注以解經文自見曲折¶
　驕吝章集註曰驕矜誇吝鄙吝某&KR0060;思之似謂誇其有¶
　於巳驕也不以其有與人吝也然又載程子之言曰驕¶
氣盈吝氣歉夫自以爲有餘則氣盈自以爲不足則氣¶
　歉似於集註之說不同¶
吝之所有乃驕之所恃也故驕而不吝無以保其驕吝而¶
不驕無所用其吝此盈於虚者所以必歉於實而歉於實¶
者所以必盈於虚也¶
　執御章集註謂然則吾當執御矣則以爲夫子真執御¶
　至於末後載尹氏之說曰吾將執御矣則以爲夫子之¶
　設詞某&KR0060;以後說於上下文意爲順¶
<pb:KR4d0226_SBCK_055-15b>¶
黨人之&KR0091;孔子如此不知孔子當以嘗執賤事告人而辭¶
其無所成名之大耶當故爲自屈之詞以顯其所&KR0091;之失¶
耶二者氣𧰼之大小必有能辨之者¶
　沽之哉哉之爲義以常例言之則爲疑辭集注直曰固¶
　當賣之而不以爲疑詞何也¶
哉本歎辭其或爲疑辭者亦歎以疑之也此言沽之哉而¶
繼以待價則不得爲疑辭矣¶
　巍巍乎舜禹之有天下也而不與焉伊川曰舜禹之有¶
　天下也而不與求焉集注不取何也¶
有字與與字相應若爲不與求則有當作得矣恐不然也¶
　不忮不求不嫉人之有故無害人之心此之謂不忮不¶
　耻巳之無故無貪欲之心此之謂不求則是以一人而¶
<pb:KR4d0226_SBCK_055-16a>¶
　兼二病然末後載吕氏說曰貧與富交強者必忮弱者¶
　必求似非此意而於本文不明如何¶
不嫉人之有不耻巳之無正是吕氏意不知更有何疑更¶
詳言之¶
　不得其醬不食醬者當是鮓醢之物¶
如魚膾不得芥醬麋腥不得醢醬則不食謂其不備或傷¶
人也¶
孟子口之於味章言人之性命有此二端自口之嗜味¶
　以至四體之嗜安逸形氣之性君子有弗性焉自仁之¶
於父子以至聖人之於天道道義之性君子性之猶舜¶
所謂人心道心之在人特要精别而力行之耳¶
㸔得儘好¶
<pb:KR4d0226_SBCK_055-16b>¶
　　　答李時可¶
　中庸非自成巳而巳也章求之章句曰誠雖所以自成¶
然在我者無僞則自然及物矣若仁皆性之徳故在内¶
　外無二道所以時措之而各得其冝也審如是說則是¶
　以仁知爲合内外二道而非以誠爲合内外之道恐於¶
合字有疑礙¶
唯誠爲能盡仁知之徳而合内外之道章句語有未瑩處¶
耳¶
　中庸不見而章章求之章句則曰不見而章以配地言¶
　不動而變以配天言何也且觀上下文雖先言愽厚次¶
　言髙明先言配地後言配天然繼此而論天地山川則¶
　又以天爲&KR0091;者是盖錯綜而言之耳不必以地爲先也¶
<pb:KR4d0226_SBCK_055-17a>¶
此等處不湏&KR0055;求只是隨文賛嘆大畧㸔過可也¶
中庸喜怒哀樂未發謂巳中正萬物育焉&KR0060;謂中也者¶
言性之體也此屬天命之謂性和也者言道之用也此¶
屬率性之謂道致中和者言教之推也此屬脩道之謂¶
教伏讀章句或問則致中和專言自巳之事恐欠推以¶
　及人數句(巳字疑之字誤/正字疑止字誤)¶
旣曰天下之大本天下之達道則只是此箇中和便總攝¶
了天地萬物不湏說推以及乎人也¶
前章今承先生曲賜指教思之大槩有二說能推致中¶
　和之極而又得時得位以行之則道民以徳齊民以禮¶
　以吾之先知覺彼之後知以吾之先覺&KR0116;彼之後&KR0116;使¶
中和之化浹于天下然後中道之所感格天地以位萬¶
<pb:KR4d0226_SBCK_055-17b>¶
物以育此以事言者也雖不得位以行之而旣以全大¶
中之極致即天地之所以定位者也旣巳全至和之極¶
致即萬物之所以育者也此以理言之也¶
所論中和兩叚大意皆是但前叚說得新民意思大多致¶
和處猶可如此說若致中却如何得天下之人皆如吾之¶
寂然不動而純亦不巳耶只是自家有些小本領方致得¶
和然後推以及人使人觀感而化而動天地感&KR0017;神耳自¶
其巳成而論之則見天地之位本於致中萬物之育本於¶
致和各有脉絡潜相灌輸而不可亂耳¶
　誠者物之終始章(云云)¶
凡有一物則其成也必有所始其壊也必有所終而其所¶
以始者實理之至而向於有也其所以終者實理之盡而¶
<pb:KR4d0226_SBCK_055-18a>¶
向於無也若無是理則亦無是物矣此誠所以爲物之終¶
始而人心不誠則雖有所爲皆如無有也盖始而未誠則¶
事之始非始而誠至之後其事方始終而不誠則事之終¶
非終而誠盡之時其事巳終若自始至終皆無誠心則徹¶
頭徹尾皆爲虗僞又豈復有物之可言哉此即向來所說¶
之意但章句或問說得都不分明故讀者不能曉今得時¶
可反復問辨方說得到次第兩處皆湏更定此可并以示¶
守約也¶
　　　答李時可¶
所喻子文事大槩得之但專以愛言似未盡耳嘗聞延平¶
先生說三仁事云當理而無私心則仁矣今以此語推之¶
則子文合下便有未仁處不待語其愛之不廣然後知其¶
<pb:KR4d0226_SBCK_055-18b>¶
未仁也三仁之心只欲紂改過而圖存比干之殺身盖非¶
得巳箕子亦偶未見殺耳非有意於爲奴也事𫝑旣爾㣲¶
子自是只得全身以存先王之祀皆理不得不然者使其¶
先有殺身強諌之心則亦不得爲仁矣¶
　　　答李時可¶
示喻執中之說程先生云惟精惟一所以至之&KR0098;執厥中¶
所以行之明此中字無過不及之中&KR0004;非未發之中也向¶
於中庸章句序中曽發此義今謾録去¶
　　　答李時可¶
所論大學之要甚善但定静只是知止之効不湏言飬之¶
以定静又别做一項工夫也所引孟敬子章集注中語有¶
餘云者恐是有素豈印本之誤耶然莊敬誠實&KR0636;飬亦非¶
<pb:KR4d0226_SBCK_055-19a>¶
動容貌正顔色出詞氣之外别有一叚工夫只是就此持¶
守著力至其積乆純熟乃能有此効而不費力耳魯秉周¶
禮盖於是時地醜徳齊之中猶能守得舊日禮樂文章耳¶
若三綱九法之亡則當時諸侯之國盖莫不然亦非獨魯¶
之責也¶
　　　答李時可¶
諸家說見今方尋檢元祐說命無逸講義及晁以道葛子¶
平程泰之吴仁傑數書先附去可便參訂序次當以注䟽¶
爲先䟽節其要者以後只以時世爲先後可也西山間有¶
發明經㫖處固當附本文之下其統論即附篇末也記得¶
其數條理㑹㸃句及正多方多士兩篇可併攷之¶
　　　答李時可¶
<pb:KR4d0226_SBCK_055-19b>¶
所&KR0009;堯典以目視頗艱又有他冗未暇討究巳付諸朋友¶
㸔俟其㸔了却啇量也書序不須引冠篇首但諸家所解¶
却有相接續處恐當作注字附于篇目之下或低一字作¶
傳寫而於首篇明著其繆亦可但恐諸家元無此說即且¶
闕之以俟書成别加訂正也王氏書義序中明言是雱說¶
然荆公奏議却云一一皆經臣手今但以序爲正可也餘¶
未報者併俟後信¶
　　　答李時可¶
所喻固知孝思之切於此不能自巳者然風色如此不論¶
他人雖賢昆仲寕能保其不漏露於三族之間耶此湏他¶
日面見子細啇量亦未爲晚但恐衰朽風燭不定則是天¶
之命也亦無可柰何矣書&KR0003;縁此間禮書未了日逐更無¶
<pb:KR4d0226_SBCK_055-20a>¶
餘功可及他事只畧㸔得禹貢如冀州分爲三叚頗有條¶
理易照管而諸州皆只作一叚則太闊逺而叢雜矣恐皆¶
合依冀州例而逐句之下夾注某人曰某地在某州某縣¶
其古今州縣名不同有復見者亦並存之以備參考叚後¶
低一字大書右某州第㡬節以圈隔斷而先儒有辨論通¶
&KR0003;處即亦大字附於其下(如逾于河過九江等處今所取/程說只有辨而無解大是欠𨶕)¶
(湏更子/細&KR0024;足)若今日自有所疑有所斷則更低一字冩之(如治/梁及)¶
(岐恐晁說爲是其餘固草草程泰之最著力說然亦不通/盖梁山在同州近河猶可言河流波及若岐山則在今鳯)¶
(翔府自京兆府西去猶有六七百里觀地理圖可見其也/𫝑之高且逺河水何由可及耶此𩔖須載其本說而斷以)¶
(非是則讀/者曉然矣)如無此兩項則各留一二行空&KR0083;以俟恐後有¶
&KR0024;入者其導山處須以四列爲四叚導水則一水爲一叚¶
叚後亦如前例云右導山第㡬節右導水第㡬節其通論¶
<pb:KR4d0226_SBCK_055-20b>¶
疑斷亦如之如此則庶㡬易㸔矣所&KR0009;𠕋子今却封還請¶
依此格目作一草卷便中&KR0009;及也¶
　　　答劉定夫¶
所喻爲學之意甚善然說話亦巳太多鄙意且要得學者¶
息却許多狂妄身心除却許多閑雜說話著實讀書&KR0004;時¶
儘且尋行數墨乆之自有見處最怕人說學不在書不務¶
佔畢不專口耳下稍&KR0003;得張皇都無收拾只是一塲大脫¶
空直是可惡細讀來書似尚有此意思非區區所欲聞也¶
　　　答劉定夫¶
來書詞氣狂率又甚徃時且宜依本分讀書做人未須如¶
此胡&KR0003;爲佳¶
　　　答包顯道(&KR0045;)¶
<pb:KR4d0226_SBCK_055-21a>¶
所諭致曲如此&KR0003;於功夫無不可但盡性乃是自然盡得¶
不可謂之直處用工耳致曲只是於惻𨼆處擴充其仁羞¶
悪處擴充其義耳雖在一偏此却如何少得耶大率來喻¶
依舊有忽略細㣲徑趨髙妙之意子淵書來云顯道於異¶
說巳洗濯熹固疑之今以此驗之乃知果如所疑也¶
　　　答包顯道¶
旣未免讀書則不曽大叚著力理㑹復是何說向見前舉¶
程文從頭罵去如人醉酒發狂當街打人不可救勸心甚¶
疑之今乃知其病之有在也¶
　　　答包詳道¶
詳道資禀篤實誠所愛重前書云云非以苟相恱也但觀¶
所與顯道講論&KR0060;恐却與去&KR0010;未相見時所見一般蓋熟¶
<pb:KR4d0226_SBCK_055-21b>¶
處難忘所驟聞者未能遽入而復失之耳大學鄙說近㸔¶
尚有未安處却是未甚平正方畧竄定恨未得奉呈然使¶
賢者見之愈未必信大扺如熹所見愈退而愈平賢者所¶
見愈進而愈險彼此不同終未易合且當置之各信其所¶
信者即㸔乆逺如何耳顯道根本處亦且是從前所見但¶
添得此中些&KR0003;話如敏道令弟則立論又甚髙&KR0057;非熹之¶
所敢知耳¶
　　　答包詳道¶
示喻爲學之意自信不疑如此他人尚復何&KR0003;然觀古人¶
爲學只是升髙自下歩歩踏實漸次解剥人欲自去天理¶
自明無似此一般作&KR0900;紐揑底功夫必要豁然頓悟然後¶
漸次脩行也曽子功夫只是戰兢臨履是終身事中間一¶
<pb:KR4d0226_SBCK_055-22a>¶
唯蓋不期而㑹偶然得之非是别有一節功夫做得到此¶
而曽子本心蘄向必欲得此然後施下學之功也所論當¶
論是非不當論平險者甚善然是則必平正縁不是故有¶
險耳此說甚長非幅&KR0083;可旣也¶
　　　答包詳道¶
示喻曲折足見進道之力然若謂氣質之偏只得如此用¶
力則固不失爲近本而於獨善其身有得力處今却便謂¶
聖門之學只是如此全然不須講學緃讀書窮理便爲障¶
蔽則無是理矣顔子一問爲&KR0022;夫子便告以四代之禮樂¶
若平時都不講學如何曉得禮記有曽子問一篇於禮文¶
之變纎悉曲盡豈是塊然都不講學耶東坡作蓮華漏銘¶
譏衛朴以巳之無目而欲廢天下之視來喻之去無乃亦¶
<pb:KR4d0226_SBCK_055-22b>¶
𩔖此乎¶
　　　答包敏道¶
示喻已悉求放心固是第一義然如所謂軓則一定而浩¶
然獨存使赤子之心全復於此而明義之本先立於此然¶
後求聞其所未聞求見其所未見則亦可謂凌躐倒置而¶
易其言矣聖賢示人模範具在近世乃有竊取禪學之近¶
似者轉爲此說以誤後生後生喜其爲說之髙爲力之易¶
便不肯下意讀書以求聖賢所示之門戸而口𫝊此説髙¶
自標致亂道誤人莫此爲甚三復來喻恐未免此因便布¶
聞未知明者以爲如何第&KR0055;僣率之愧而巳¶
　　　答包敏道¶
承喻麤心浮氣剥落向盡閑居意味殊不淺自許如此他¶
<pb:KR4d0226_SBCK_055-23a>¶
人復何所道區區但覺欲寡其過而未能耳¶
　　　答包敏道¶
所喻已悉但道旣不同不相爲謀不必更紛紛今後但以¶
故人相處問訊徃來足矣九卦若如此說&KR0077;似與前幅自¶
相矛盾也一𥬇¶
　　　答符舜功(叙)¶
嘗謂敬之一字乃聖學始終之要未知者非敬無以知已¶
知者非敬無以守若曰先知大體而後敬以守之則夫不¶
敬之人其心顛倒繆亂之不暇亦將何以察夫大體而知¶
之耶¶
　　　答符復仲(&KR0004;)¶
聞向道之意甚勤向所喻義利之間誠有難擇者但意所¶
<pb:KR4d0226_SBCK_055-23b>¶
疑以爲近利者即便舎去可也向後見得親切却㸔舊事¶
只有見未盡舎未盡者不解有過當也見陸丈回書其言¶
明當且就此待守自見功効不湏多疑多問却轉迷惑也¶
　　　答符復仲¶
且讀易傳甚佳但此書明白而精&KR0055;易讀而難曉須兼論¶
孟及詩書明白處讀之乃有味耳¶
　　　答符國瑞¶
辱書具道爲學之志又見令叔爲言曲折甚善旣有此志¶
則窮理飭躬處旦當勉力未可便肆虗談厭未來本恐或¶
流於輕妄而反失之也所需墓額偶苦臂痛不能寫然仁¶
人孝子所以顯其親者正亦不在此也¶
　　　答黄㡬先¶
<pb:KR4d0226_SBCK_055-24a>¶
示喻巳悉但旣曰各勉其志以自立而有待於歳寒則何¶
必爲此縷縷而煩執禮之恭哉衰病比劇舜功遣人行速¶
布此不及詳然亦無以詳爲矣¶
　　　答陳超宗¶
示喻向來鄙論有未盡者甚善甚善但爲學雖有階漸然¶
合下立志亦須畧見義理大槩規模於自已方寸間若有¶
箇&KR0357;然愧懼&KR0108;然勇決之志然後可以加之討論玩索之¶
功存飬省察之力而期於有得夫子所謂志學所謂發憤¶
政爲此也若但悠悠泛泛無箇發端下手處而便謂可以¶
如此平做將去則恐所謂莊敬待飬必有事焉者亦且若¶
存若亡徒勞把捉而無精明的&KR0192;親切至到之効也但如¶
彼中誠是偏頗向日之言正爲渠輩之病却是賢者之藥¶
<pb:KR4d0226_SBCK_055-24b>¶
恐可資以爲益耳以今觀之政不必爾但將聖賢之言事¶
理就已心上作一處㸔隨得隨守則乆之須自有開明處¶
也¶
　　　答陳超宗¶
示喻巳悉但如此安排布置都是病痛又如必欲繆札安¶
立標榜&KR0057;是大病若是真實做工夫㡳人只此一念之間¶
便著實從脚根下做將去何暇如此擬議粧㸃邪不須&KR0055;¶
議他人得失政恐未免反爲彼所𥬇也¶
　　　答陳超宗¶
示喻自覺已與舊時逈别但未免間有小失果能至此甚¶
慰所望但向來啇量及得近書所論似於著實下功處猶¶
未親切不知如何便得到此恐可且更向裏用心將此等¶
<pb:KR4d0226_SBCK_055-25a>¶
向外粧㸃安排底心一切掃去乆久或有長進耳若如此¶
說今日用功明日見効則其不曽下功斷可知矣¶
　　　答顔子堅¶
包顯道在此數&KR0091;吾子之賢毎恨未𫉬一見辱書備見雅¶
志亦足以當晤言矣然所謂古人學問不在簡編必有所¶
謂綂之宗㑹之元者則僕之愚於此有未諭也聖人教人¶
愽文約禮學問思辨而力行之自灑掃應對章句誦說以¶
至於精義入神酬酢萬變其序不可誣也若曰學以躬行¶
心得爲貴而不專於簡編則可若曰不在簡編而惟統宗¶
㑹元之求則是妄意躐等以䧟于邪説坡行之流而非聖¶
賢所𫝊之正矣抑觀來書詞氣之間輕&KR0045;傲誔殊無謹厚¶
篤實之意意者吾于於下學之功有未嘗加之意者不知¶
<pb:KR4d0226_SBCK_055-25b>¶
徃年見張陸二君子其所以相告者果何事也又聞不念¶
身體髪膚之重天叙天秩之隆方將毁冠裂冕以從夷狄¶
之教則又深爲惘然不意吾子知尊敬夫而所趨者若是¶
豈亦所謂綂宗㑹元者之爲崇而使吾子至於此邪顯道¶
不能諌止巳失朋友之軄節夫更有𦔳縁&KR0057;非君子愛人¶
之意也聞巳得桐曹䐑髠&KR1524;有期急作此附遞奉報㒹吾¶
子於此更入思慮或意已決亦且更與子静謀之必無異¶
論而後爲之似亦未晚如曰不然則道不同不相爲謀僕¶
不知所以爲子計矣¶
　　　答熊夣兆¶
　天命謂性充體謂氣感觸謂情主宰謂心立趨向謂志¶
　有所思謂意有所遂謂欲¶
<pb:KR4d0226_SBCK_055-26a>¶
此語或中或否皆出臆度要之未可遽論且&KR0636;泳玩索乆¶
之當自有見¶
　或云學者天資庸常舊習未去便令他學中則怠墮廢¶
　弛循常習故去須是&KR0108;發有豪邁之氣出得舊習了然¶
　後求中所以孔子道不得中行而與之必也狂狷乎竊¶
　謂所學少差便只管偏去恐無先狂後中之理¶
或人之說非惟用力處有病亦說壊了中字後說得之¶
或云明道&KR0003;居處恭執事敬與人忠了此便是徹上徹¶
　下語且道如何是徹下語居處恭執事敬與人忠此是¶
　形而下者然於此須察其所以恭所以敬所以忠其來¶
　由如何以至耳目鼻口視聴言動皆然了此便透頂上¶
　去便是天命天性純乎天理此是形而上者是徹上語¶
<pb:KR4d0226_SBCK_055-26b>¶
　是一體渾然㡳事元無兩般能了此則他禪宗許多詭¶
　恠說話皆見破¶
若如此說是乃自䧟於異端而不自知又如何見得他破¶
　常學持敬讀書心在書爲事心在事如此頗覺有力只¶
　是瞑目静坐時支遣思慮不去或云只瞑目時已是坐¶
　妄想之端讀書心在書爲事心在事只是收聚得心未¶
　見敬之體¶
静坐而不能遣思慮便是静坐時不曽敬敬則只是敬更¶
尋甚敬之體似此支離病痛愈多更不曽得做功夫只了¶
得安排杜撰也¶
　毎有喜好適意底事便覺有自私之心若欲見理莫當¶
　便與克下¶
<pb:KR4d0226_SBCK_055-27a>¶
此等事見得道理分明自然消磨了似此迫切却生病痛¶
　上蔡對伊川也只是去箇矜字上蔡才髙所以病痛盡¶
　在此¶
此説是¶
　父母之於子有無窮憐愛欲其聦明欲其成立此謂之¶
　誠心耶¶
父母愛其子正也愛之無窮而必欲其如何則邪矣此天¶
理人欲之間正當審决¶
　待人接物之道如何¶
知所以處心持巳之道則所以接人待物自有凖則¶
　近專㸔論語精義不知讀之當有何法¶
别無方法但虚心熟讀而審擇之耳¶
<pb:KR4d0226_SBCK_055-27b>¶
安老懷少恐其間多有節目今只綂而言之恐學者流¶
爲兼愛去¶
此是大槩規模未説到節目處¶
　學者有志於仁雖其趨向巳正而心念未必純善豈得¶
　言無惡也¶
志於仁則雖有過差不謂之惡惟其不志於仁是以至於¶
有惡此志字不可草草㸔¶
　富貴貧賤不以道得不去處之説此是爲大賢巳下設¶
　若大賢以上則處富貴貧賤只如一更不消如此説¶
聖賢之言多是爲學者發若是聖人分上固是不須説不¶
但此章而巳也¶
　聖人不勉不思今書載傳授之㫖云允執厥中下一執¶
<pb:KR4d0226_SBCK_055-28a>¶
　字似亦大叚喫力如何¶
聖人固不思不勉然使聖人自有不思不勉之意則罔念¶
而作狂矣經言此𩔖非一更細思之¶
　孔子言𨵿雎樂而不&KR0075;哀而不傷是言樂不至於&KR0075;哀¶
　不至於傷今詩序將哀樂&KR0075;傷判作四事説似錯㑹論¶
　語意以此疑大序非孔子作¶
此説得之大序未知果誰作也¶
　大雅小雅或謂言政事及道故謂之大雅止言政事故¶
謂之小雅竊恐不可如此分别¶
如此分别固非是然但謂不可分别則二雅之名又何以¶
辨耶¶
　五伯秦穆未嘗生盟中夏乃與其數晉悼嘗爲盟主却¶
<pb:KR4d0226_SBCK_055-28b>¶
楚服鄭何故不與¶
此等無所考且依舊説又有昆吾豕韋大彭之説亦兼存¶
之可也¶
竊謂釋氏之失一是自私自利厭死生爲學大體巳非¶
　二是㓕絶人倫三是徑求上逹不務下學偏而不該其¶
　失固不止此然其大處無越是三者¶
未須如此立論¶
　釋氏言輪回轉化之説所𫝊禪長老去何處託生其迹¶
甚著是謂氣散而此性靈不㓕伊川聞之曰若謂旣斃¶
　之氣復爲方伸之氣與造化殊不相似似與性靈之説¶
　不相干如何¶
此等處窮理精熟自當見得未可如此臆度論也¶
<pb:KR4d0226_SBCK_055-29a>¶
　　　答安仁呉生¶
去歳辱書無便可報今又承專人枉問極感至意且知志¶
尚之髙逺爲可喜也然三復來示盖巳自謂所得之深而¶
自信不疑矣復何取於老拙之無聞而勤&KR0548;若是耶以爲¶
見教則僕未嘗有請於吾子以爲求知於僕則易簡理得¶
可乆可大之君子似不應若是其汲汲也且僕於吾子&KR0004;¶
未相識問之來使則知吾子之齒甚少而家有嚴君之尊¶
焉今書及詩序等乃皆嵬岸倨肆若老成人之爲者至於¶
卒然以物饋其所不當饋之人而不稱其父兄之命則於¶
愛親敬長之良知良能又若不相似也吾子自謂巳得是¶
心而明是理僕不知吾子之所謂心者果何心所謂理者¶
果何理也夫顔子之樂未嘗自道曽晳之志非夫子扣之¶
<pb:KR4d0226_SBCK_055-29b>¶
再三而不置亦未嘗肯遽以告人也豈若是其高自譽道¶
而惟恐人之不我知也哉相望之逺不知吾子師友淵源¶
之所自恐其所以相告者未得聖賢窮理脩身之實而徒¶
以空言相誤使吾子䧟於往妄恣睢之域而不自知其非¶
也所惠&KR0083;簡硯墨受之無說不敢發封復以授來使矣吾¶
子其於聖賢小學之教少加意焉則其進有序而終亦無¶
所不至矣¶
　　　答趙然道(師雍)¶
足下求官得官今所從䆠又去親庭不逺足以往來奉飬¶
君親之義爲不薄矣今乃無故幡然自謂弃一官如弃涕¶
唾何始慮之不審而乃爲此傲睨之詞耶此鄙拙之所未¶
喻也荆門之訃聞之慘怛故舊凋落自爲可傷不計平日¶
<pb:KR4d0226_SBCK_055-30a>¶
議論之同異也來喻又謂恨不及見其與熹論辨有所底¶
止此&KR0057;可𥬇盖老拙之學雖極淺近然其求之甚艱而察¶
之甚審視世之道聽塗説於佛老之餘而遽自謂有得者¶
盖嘗𥬇其陋而譏其僭豈今垂老而肯以其千金易人之¶
弊帚者哉又况賢者之燭理似未甚精其立心似未甚定¶
竊意且當虚心擇善求至當之歸以自善其身自此之外¶
盖不惟有所不暇而亦非所當預也向有安仁吴生書來¶
狂僣無禮嘗以數字答之今謾錄去試一觀之或不爲無¶
&KR0024;也所喻寫孟子字多不暇三大字適冗亦未及作然此¶
亦何能有𦔳於學而徒使老者勞於揮染耶¶
　　　答康戸曹(仲頴一本無仲字)¶
熹衰&KR0180;杜門少與人接頃歳偶見足下省闈條對之文愛¶
<pb:KR4d0226_SBCK_055-30b>¶
其詞&KR0148;議論之不凡毎恨無因縁相見數爲士友言之茲¶
辱惠書乃知此意嘗得徹聞而又喜賢者之不予鄙也示¶
喻縷縷足見所存之逺大矣然嘗以熹所聞聖賢之學則¶
見其心之所有不離乎日用尋常之近小而其逺者大者¶
自不待於他求&KR0004;不若是其荒忽放浪而無所歸宿也故¶
曰下學而上逹又曰學問之道無他求其放心而巳矣比¶
聖賢終身事業熹也少而嘗有志焉今老且死尚恨未能¶
有以得其彷彿之萬分也足下不以愚言爲無取幸試思¶
之異時肯來如約其從與否熹將望足下眉睫而有以得¶
之也¶
　　　答邵叔義(一本無叔義二字有機字)¶
逺辱惠書良荷厚意而長牋短幅表裏殫盡&KR0057;見雅志之¶
<pb:KR4d0226_SBCK_055-31a>¶
髙逺也髙侯教士飬民之績巳悉書之如來喻之云矣但¶
衰晚多病目瞽神昏序事之外無能有所發明此爲愧耳¶
至於髙侯之所以教與足下之所以學亦恨未得其詳然¶
竊意必欲實爲此學亦當有以自致其力於日用之間有¶
心飬氣讀書窮理積其精誠循序漸進然後可得决非一¶
旦慨然永歎而躐等坐馳之所能至也¶
　　　答邵叔義¶
竊聞下車以來究心軄業設施注措𩔖非俗吏之所能者¶
甚善甚盛委喻祠記深認不鄙&KR0004;以衰病之餘心力衰耗¶
兼前後欠人文字頗多不收率爾承當又念題目甚佳却¶
欲附名其間使後人知賢大夫用心之所在但見有一二¶
文字未竟度須更數日方得下筆九月間更令一介往山¶
<pb:KR4d0226_SBCK_055-31b>¶
間取之爲幸絜矩之義乃少日間之先友范公名如至字¶
伯逹其說如此義理切當援括分明先儒訓説皆未及也¶
今得仁者表而出之豈惟學者之幸盖今百里之人與異¶
時臨莅所及無不蒙&KR0013;其澤幸甚幸甚大學鄙説舊本紕¶
陋不足觀近年廔加刋訂以頗得聖賢之遺意怱怱未暇¶
抄錄求教¶
　　　答邵叔義¶
所喻日用工夫如此數語誠是要切然亦須真踐其實乃¶
爲有益不然徒爲墻屋標榜反招譏訕也¶
　　　答邵叔義¶
子静書來殊無義理毎爲閉匿不收廣以示人不謂渠乃¶
自暴&KR0045;如此然此事理甚明識者自當如之當時若更不¶
<pb:KR4d0226_SBCK_055-32a>¶
答却不得也所與左右書渠亦錄來想甚得意大率渠有¶
文字多即傳播四出唯恐人不知此其常態亦不足深恠¶
吾人所學却且要自家識見分明持守正當深當以此等¶
氣象舉止爲戒耳太極等書四種謾附呈恐有所疑却望¶
䟽示徐丞處想時有便也吴大年極荷留念想且留番陽¶
也¶
　　　答湯徳逺¶
示喻爲學之意極高爲逺非愚慮所及然未知所論於聖¶
賢之言以何爲據其用力次第果如何此必有親切慤實¶
可以循序而進者乃爲吾儒之學如其不然恐未免䧟於¶
佛老之邪説非熹之所敢知也¶
　　　答王徳修¶
<pb:KR4d0226_SBCK_055-32b>¶
熹兒侍先君子宫中秘書是時和静先生實爲少監熹嘗¶
於衆中望見其道徳之容又得其書而抄之然㓜穉愚蒙¶
不能識其爲何等語也既長從先生長者游受論語之説¶
遍讀河南門人之書然後知和静先生之言始有以粗得¶
其味然旣不得親受音㫖而其髙第弟子如老丈者又未¶
得見以信其所粗得者果先生之意否也正叔之來旣𫉬¶
聞所以相予之意甚厚又得其所聞於左右者一二信乎¶
河南夫子所謂終有守者其傳固如此也甚慰甚幸二説¶
頃歳盖嘗見之其間尚有未盡曉處恨未得靣叩耳讀論¶
語詩三復感歎今日學者不𣳚於利欲之𡍼即流於釋氏¶
之徑往往視此爲迂闊卑近亦無恠其迷於入徳之方也¶
　　　答蘇晉&KR0369;(溱)¶
<pb:KR4d0226_SBCK_055-33a>¶
示喻爲學之意比之前日加通暢矣牛山之木一章比𩔖¶
觀之甚善但論心與性字似分别得太重了有直以爲二¶
物而各在一處之病要知仁義之心四字便具心性之理¶
只此心之仁義即是性之所爲也梏之反覆非顚倒之謂¶
盖有互換更迭之意如平旦之氣爲旦晝所爲所梏而亡¶
之矣以其梏亡是以旦晝之所爲謬妄愈甚而所以梏亡¶
其清明之氣者愈多此所以夜氣不足以存其仁義之良¶
心也(舊説夜氣不存非是唯程先生説夜氣之所/存者良知也良能也此語最分明更詳之)是豈人¶
之情也哉此句解得亦太迂曲存亡出入一節乃是正説¶
心之體用其妙不測如此非獨能安靖純一亦能周流變¶
化學者須是著力照管豈専爲其巳放者而言耶今專指¶
其安靖純一者爲良心則於其體用有不周矣書中所論¶
<pb:KR4d0226_SBCK_055-33b>¶
性情者得之但亦須更以心綂性情一句參㸔便見此心¶
醴用之全自寂然不動以至感而遂通天下之故無非此¶
心之妙也儀象法要頃過三衢已得之矣今承&KR0009;示&KR0057;荷¶
留念但其間亦誤一二字及有一二要切處却説得未相¶
接不知此書家藏定本尚無恙否因書可禀知府丈丈再¶
爲讎正庶㡬觀者無復疑惑亦幸之甚也西銘説極可𥬇¶
渠今春寄來前日紛紛此亦其一端後來又嘗請對詆横¶
渠尤力不答乃退向非天日清明此亦足爲學者之禍也¶
　　　答蘇晉叟¶
示喻已悉但心綂性情一語更宜玩味令其同異分合之¶
際判然不疑即於窮理脩身到處得力耳易圖昨亦有書¶
粗論其意後來有少改更脩版未畢它日當&KR0009;去論孟解¶
<pb:KR4d0226_SBCK_055-34a>¶
乃爲建陽衆人不相𨵿白而&KR0186;刋行方此追毁然聞鬻書¶
者巳持其本四出矣問之當可得然乃是静江本之未脩¶
者亦不足觀也近爲此事所撓甚悔𫝊出之太早也¶
　　　答蘇晉叟¶
所喻大槩皆近之但頗傷冗雜及論仁字未當更宜虚心¶
玩味不必外求但將此見在所説者子細反復之自然見¶
得簡約條暢也持敬格物功夫本不相離來喻亦太&KR0003;開¶
了更宜審之見得不相離處日用間方得力耳¶
　　　答蘇晉叟¶
别紙所示一一報去程先生云性即理也此言雖約而甚¶
親切有喚省人處可更就此思之大抵讀書且當随文然¶
看俟其詞㫖曉析貫通然後自有發明未可遽捨本文别¶
<pb:KR4d0226_SBCK_055-34b>¶
立議論從長虚見無益於實也¶
溱竊謂性體純静無善惡之可名愚痴之可分而情與¶
才者則實寓於此性夫人禀賦之&KR0004;自非聖人生知安¶
　行不俟矯揉其他氣質往往滯於一偏而才也者遂有¶
　髙下清濁之異人苟随其所偏而任其情則賢者僅止¶
　於賢而不賢者無復可反善惡之流自此分矣則是學¶
　之不可以已故賢者即其才之善而抑其偏則情之所¶
發無非循性之自然乆乆不巳得性之全則與聖人一¶
　矣不賢者即其才之不善而矯其偏則情之所發始能¶
裁制以求合乎天理之正進進不巳漸&KR0130;其常常而乆¶
　之則亦純合乎此性固有之善而與聖人亦一矣故循¶
　性之情則情不離性情随質遷則性因習逺情不離性¶
<pb:KR4d0226_SBCK_055-35a>¶
　聖域攸歸性因習逺終焉下愚中庸曰及其知之一也¶
　又曰及其成功一也至一之地其純静明㓗大同之始¶
　乎致一之功其博學篤志不已之力乎溱擬欲以是爲¶
性情與才之辨乞賜批誨¶
性情與才之辨當熟考孟子及程先生諸説而反之於身¶
即今何者是性何者是情何者是才湏令一一實有下落¶
方有下功夫處如此之論非惟條理不明名言多誤而用¶
力處亦不親切更幸思之¶
　溱竊謂易之體用天地人物安然自有至信至順底道¶
　理停停當當不以人而過不以人而不及此易之體也¶
　中也宜也時也犂然一契於至當之理此易之出也人¶
　何以晦是之體反是之用夫人汨之以情僞亂之以私¶
<pb:KR4d0226_SBCK_055-35b>¶
　欲回視其身不啻如虗舟飄瓦尚何覺知此體此用爲¶
　如何哉必也主敬以直其内立義以方其外損益盛衰¶
　之理随時裁制以就其宜自然出入起居之際易之全¶
　體不隔毫𨤲而易之大用無或偏蔽體用混融妙理純¶
　契一天地之闢闔會&KR0017;神之動静至矣盡矣不可有加¶
　矣溱擬欲如是讀易乞賜批誨¶
易本卜筮之書而其畫卦繫辭分别吉㐫皆有自然之理¶
讀者湏熟考之不可只如此想𧰼賛歎若可只如此綂說¶
便了即夫子何用絶&KR0330;而編㓕溱簡耶¶
　學原於思不思則不得然而溱竊復以謂覬得之之心¶
　又學者之患不審先生以爲然否更乞誨教¶
方其思時自是箸覬得之心不得但思則自當有得如食¶
<pb:KR4d0226_SBCK_055-36a>¶
之必飽耳¶
　溱竊謂學者儘收歛儘安静去道儘近儘放逸儘流蕩¶
　去道儘逺不知先生以爲如何¶
理固如此不須如此安排後章倣此¶
　程先生云知至至之始條理也知終終之終條理也其¶
義何如乞賜批誨¶
學者之&KR0004;湏是知得到方能行得末後湏是行得到方是¶
究意故程先生又云知至至之主知知終終之主行此語¶
亦可更考玩也¶
　　　答蘇晉叟¶
示及自警詩甚善然頗&KR0116;有安排揍合之意要湏只就日¶
用分明要切處操存省察而此意油然自生乃佳耳¶
<pb:KR4d0226_SBCK_055-36b>¶
　　　答蘇晉叟¶
所示文字足見潜心之力但却湏更於分明平實處㸔乃¶
見端的一向如此恐浸&KR0075;入禪學去矣¶
　　　答蘇晉叟¶
先墓之文每以爲念前此病足之後脾胃衰弱不能飲食¶
精力疲怠不能支吾近方小康而目盲愈甚其一巳不復¶
見物矣加以應接紛紜日間見客寫書更無少暇以故乆¶
未能下筆積欠頗多非獨賢者所屬爲然也今又重以僞¶
學得罪明時姓名踪跡無日不掛議者之口又豈作爲文¶
字治伐金石之時耶所示文字敬且收藏萬一未死之間¶
幸䝉寛恩蕩條瑕垢乃當有以報耳在親迎黄岩未歸正¶
以向來奏&KR0024;僥冐自疑未敢令赴試也¶
<pb:KR4d0226_SBCK_055-37a>¶
<pb:KR4d0226_SBCK_055-38a>¶
<pb:KR4d0226_SBCK_055-39a>¶
