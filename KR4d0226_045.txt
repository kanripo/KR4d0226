# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:57.062181
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0282-045晦庵先生朱文公文集-卷第四十五.
<pb:KR4d0226_SBCK_045-1a>¶
晦庵先生朱文公文集卷第四十五¶
書(知舊門人問荅)¶
　　　答虞士朋(太中)¶
易有太極是生兩儀者一理之判始生一竒一偶而爲一¶
畫者二也兩儀生四象者兩儀之上各生一竒一偶而爲¶
二畫者四也四象生八卦者四象之上各生一竒一偶而¶
爲三畫者八也爻之所以有竒有偶卦之所以三畫而成¶
者以此而巳是皆自然流出不假安排聖人又巳分明&KR0003;¶
破亦不待更著言語别立議論而後明也此乃易學綱領¶
開卷第一義然古今未見有識之者至康節先生始傳先¶
天之學而得其&KR0003;且以此爲伏羲氏之易也&KR0003;卦天地定¶
位一章先天圖乾一兊二離三震四巽五坎六艮七坤八¶
<pb:KR4d0226_SBCK_045-1b>¶
之序皆本於此&KR0002;自八卦之上又放此而生之至于六畫¶
則八卦相重而成六十四卦矣(六十四卦之上又放此而/生之至十二畫則六十四)¶
(卦相重而成四千九十/六卦矣焦貢易林是也)¶
剛柔雖&KR0002;各有所偏必相錯而後得中然在乾坤二卦之¶
全體當剛而剛當柔而柔則不待相錯而不害其爲全矣¶
其爻位之無過不及者如乾坤之二五亦不待相錯而不¶
害其爲中矣隂陽變化而太極之妙無不在焉於此蓋可¶
見也今謂乾剛坤柔便有所偏恐於二卦之&KR0143;及二五之¶
爻詞有不通者其論四爻過不及之淺深則爲精宻非它¶
&KR0003;之所及矣¶
用九用六當從歐陽公&KR0003;爲揲蓍變卦之凡例蓋陽爻百¶
九十二皆用九而不用七隂爻百九十二皆用六而不用¶
<pb:KR4d0226_SBCK_045-2a>¶
八也特以乾坤二卦純陽純隂而居篇首故就此&KR0036;之此¶
歐陽公舊&KR0003;也而愚又嘗因其&KR0003;而推之竊以爲凡得乾¶
而六爻純九得坤而六爻純六者皆當直就此例占其所¶
繋之辭不必更㸔所變之卦左傳蔡墨所謂乾之坤曰見¶
羣龍无首者可以見其一隅也蓋羣龍无首即坤之牝馬¶
先迷也利永貞即乾之不言所利也¶
學而首章甚善但學之一字實兼致知力行而言不可偏¶
舉今所引顔子功夫乃專爲力行事耳¶
二章所謂不失其愛敬之本心則仁不可勝用者甚善但¶
有子亦據實理而正言之非曲爲當世而&KR0036;也¶
巧言令色求以恱人則失其本心之徳矣不待利巳害人¶
然後爲不仁也¶
<pb:KR4d0226_SBCK_045-2b>¶
三年無改乃謝氏之&KR0003;其意美矣然恐過之不&KR0002;游氏尹¶
氏之爲實也¶
無謟無驕一章文義東坡得之蓋無謟無驕隨事知戒足¶
以自守矣然未見其於全體用功而有自得處也樂與好¶
禮乃見其心之所存有非貧富之所能累者此子貢所以¶
有切磋&KR0355;磨之譬也治骨角者旣切而復磋之治玉石者¶
旣&KR0355;而復磨之皆先畧而後詳先粗而後精之意大學乃¶
斷章取義不必引以爲&KR0003;也¶
如愚之&KR0003;爲不知之&KR0003;焉得知之&KR0003;觀過之&KR0003;皆恐失之¶
過高後亦多&KR0011;此者詳其意味似從張無垢議論中來其¶
爲得失非但訓詁文義之間而巳此湏異日子細商量今¶
未敢容易&KR0003;也一以貫之乃聖門末後親傳宻㫖其所以¶
<pb:KR4d0226_SBCK_045-3a>¶
提綱挈領統宗㑹元蓋有不可容言之妙當時曽子黙契¶
其意故因門人之問便著忠恕二字形容岀來則其一本¶
萬殊脉絡流通之實益可見矣然自秦漢以來儒者皆不¶
能暁直至二程先生始&KR0036;明之而其門人又獨謝氏侯氏¶
爲得其&KR0003;今不考焉而但以忘物我者爲言吾恐其失之¶
逺也况夫子以此語告子貢乃因&KR0054;學多識而&KR0036;其與忘¶
物我者又有何關渉耶¶
　　　答虞士朋¶
昨承&KR0009;示趙倉易論語&KR0003;足浣愁疾易&KR0003;簡易精宻不惟¶
鄙意多所未及警&KR0036;之深而近世諸儒&KR0003;不到處亦甚多¶
甚不易其玩索至此深恨未得一見靣扣其詳也但象數¶
乃作易根本卜筮乃其用處之實而諸儒求之不得其要¶
<pb:KR4d0226_SBCK_045-3b>¶
以至苛細繳繞今人厭聽今乃一向屏棄闊畧不復留意¶
却恐不見制作綱領語意來歴以亦未甚便也昨於乾坤¶
二卦畧記所疑之一二今謾録呈幸爲詳之試因話次以¶
盛意扣之㸔有何&KR0003;却以見報熹與之未相識不欲遽相¶
辯難千萬不必云熹所&KR0003;也論語&KR0003;有意古人爲巳之學¶
意亦甚正但覺㸔得張無垢文字太熟用意太切立&KR0003;太¶
高反致失却聖人本指處多今亦未欲遽論二&KR0003;謾往并¶
煩扣之亦勿云熹所&KR0009;也¶
　　　答游誠之(九言)¶
示喻讀書玩理次第甚慰所懐但嚴立功程寛著意思乆¶
之自當有味不可求欲速之功也所論日用功夫尤見其¶
爲已之意但心一而巳所謂覺者亦心也今以覺求心以¶
<pb:KR4d0226_SBCK_045-4a>¶
&KR0116;用心紛拏迫切恐其爲病不但揠苗而巳不&KR0002;日用之¶
間以敬爲主而勿忘焉則自然本心不昧隨物感通不待¶
致覺而無不覺矣故孔子只言克巳復禮而不言致覺用¶
敬孟子只言操存舎亡而不言覺存昧亡謝先生雖喜以¶
覺言仁然亦曰心有知覺而不言知覺此心也請推此以¶
驗之所論得失自可見矣&KR0002;以名義言之則仁自是愛之¶
體覺自是知之用界分脉絡自不相關但仁統四徳故人¶
仁則無不覺耳然謝子之言侯子非之曰謂不仁者無所¶
知覺則可便以心有知覺爲仁則不可此言亦有味請試¶
思之克齋記近復改定今别寫去後靣不欲深詆近世之¶
失波動危迫等語皆巳削去但前所論性情脉絡功夫次¶
第自亦可見底裏不待盡言而後喻也因見南軒試更以¶
<pb:KR4d0226_SBCK_045-4b>¶
此意質之當有以相&KR0036;明爾¶
　　　答游誠之¶
仁覺之&KR0003;前書巳詳報矣此書所喻惻隱似非出於覺者¶
此語甚佳但所謂覺之一字未必不佳者鄙意亦非以覺¶
爲不佳但謂功夫用力處在敬而不在覺耳土蔡云敬是¶
常惺惺法此言得之但不免有便以惺惺爲仁之意此則¶
未穩當耳所喻從前馳騖之過此非明者不能自知甚善¶
然既自知之則亦自改之而巳它人不得而與也窮理涵¶
養要當並進蓋非稍有所知無以致涵養之功非深有所¶
存無以盡義理之奥正當交相爲用而各致其功耳¶
　　　答游誠之¶
心體固本静然亦不能不動其用固本善然亦能流而入¶
<pb:KR4d0226_SBCK_045-5a>¶
於不善夫其動而流於不善者固不可謂心體之本然然¶
亦不可不謂之心也但其誘於物而然耳故先聖只&KR0003;操¶
則存(存則静而其動/也無不善矣)舎則亡(於是乎有動而/流於不善者)出入無時莫¶
知其郷(出者下也入者存也本無一定之時亦/無一定之處特係於人之操舍如何耳)只此四句¶
&KR0003;得心之體用始終眞妄邪正無所不備又見得此心不¶
操即舎不出即入别無閑處可安頓之意&KR0002;如所論出入¶
有時者爲心之正然則孔子所謂出入無時者乃心之病¶
矣不應却以惟心之謂與一句直指而總結之也所答石¶
吕二書寫呈但子約書中語尚有病當時不暇子細剖析¶
明者擇焉可也¶
　　　答吳伯起¶
成都之諾乃爾輕&KR0036;可恠然亦在我者有以致之但當自¶
<pb:KR4d0226_SBCK_045-5b>¶
省不當責人也渠近辟韜仲不下次第愈縮手矣趙總卿¶
頃得書甚相念不知所許竟如何然吾之所謂義者無窮¶
而彼之具析體究對移者有盡但十二時中常切照管勿¶
令有滲漏處則彼之來者不足問矣今人戚戚不能信命¶
者固無足道然謂付之造物亦非極摰之語此處儘要見¶
得分明便不動心不可只靠一言半句海上單方便以爲¶
足恐事變之來抵當不去恐成好&KR0015;也¶
　　　答呉伯起¶
且審聞善感&KR0036;判然義利之間衰懦之餘警省多矣然一¶
時意氣易得消歇正要朝夕講求義理以培植之不可專¶
恃此便爲究竟也¶
　　　答歐陽慶似(光祖)¶
<pb:KR4d0226_SBCK_045-6a>¶
頃在里中雖屢&KR0023;見而常苦匆匆不及盡所欲言然巳固¶
知所志之不凡矣今辱惠問乃&KR0099;然有志於學甚善甚善¶
抑嘗病今之學者不知古人爲巳之意不以讀書治巳爲¶
先而急於聞道是以文勝其質言浮於行而終不知所底¶
止方&KR0060;以是反而求之而未之有得也愧辱下問之勤無¶
以稱塞敢私布之不識明者謂之然否¶
　　　答歐陽慶似¶
所需序文迫&KR0010;冗甚不暇執筆然爲學治巳之方前此講¶
之熟矣當官之務推此而逹之則奉法愛民不求聞逹皆¶
吾分内事耳此固不待拙者之言又況其外之文乎吕氏¶
童䝉訓下卷論守官之法亦頗明備暇日更試考之當有¶
益也¶
<pb:KR4d0226_SBCK_045-6b>¶
　　　答嚴居厚(士敦)¶
示喻進學加功處甚善觸事未能不爲事物所奪只是未¶
遇事時存養未熟所以如此然又别無他岐不可欲速但¶
常存此心勿令間斷講明義理以栽培之則乆當純熟明¶
快矣科舉之習前賢所不免但循理安命不追時好則心¶
地恬愉自無&KR0502;迫之累昨見所論三子具體而微似未免¶
太狥時好然務爲竒險反使詞義俱不通暢乆欲奉告而¶
未及也因此布陳&KR0427;易&KR0427;易¶
别&KR0083;喻及養氣之&KR0003;足見講學不倦之意但此章文義正¶
自難明且當虚心平氣反復諷誦乆當有味今以迫切之¶
心求之正猶治絲而棼之雖欲彊爲之&KR0003;終非吾心所安¶
穿鑿支離愈叛於道矣今且據來喻而畧言之縮字訓直¶
<pb:KR4d0226_SBCK_045-7a>¶
禮書如此處多先儒之言似不可易壹字非訓一便只是¶
一字乃專一之意耳記得程先生有&KR0003;志專在淫僻豈不¶
動氣氣專在喜怒豈不動志試以是思之知言則知義理¶
之所在無毫&KR0117;之差故日用之間有以集義而生浩然之¶
氣詖淫邪遁四字有次序而無彼此之分如楊墨釋老之¶
言無不具此四者然今亦未易遽論也請且如前&KR0003;反復¶
玩味要之以乆自當釋然有解悟處不必廣求徒勞日力¶
只二先生有&KR0003;處抄出同㸔可也¶
　　　答丘子野¶
示喻觀玩之别想巳有成&KR0003;兹因下問之及嘗竊思之敢¶
布左右蓋易有象(八卦/六爻)然後有辭(卦爻/之辭)筮有變(老隂/老陽)然後¶
有占(變爻/之辭)象之變也在理而未形於事者也辭則各因象¶
<pb:KR4d0226_SBCK_045-7b>¶
而指其吉凶占則又因吾之所值之辭而决焉其示人也¶
益以詳矣故君子居而學易則旣觀象矣又玩辭以考其¶
所處之當否動而諏筮則旣觀變矣又玩占以考其所值¶
之吉凶善而吉者則行否而凶者則止是以動静之間舉¶
無違理而自天祐之吉無不利也蓋觀者一見而决玩者¶
反復而不舎之辭也筮短&KR0027;長之&KR0003;惟見於左氏元凱之¶
注理固有之但先王制卜筮之法至嚴至敬虚其心以聽¶
於&KR0017;神專一則應疑貳則差故禮曰卜筮不相襲盖爲此¶
也&KR0051;獻之欲立麗&KR0078;以理觀之不待卜而不吉可知及其¶
卜之不吉也則亦深切著明巳矣乃不勝其私意而復筮¶
之是以私心爲主而取必於神明也豈有感通之理哉此¶
所以筮之雖吉而卒不免於凶也今不推其所以聴於&KR0017;¶
<pb:KR4d0226_SBCK_045-8a>¶
神者之不專不一而遽欲即此以校&KR0027;筮之短長恐未免¶
乎易其言之責也理則一而巳矣其形者則謂之器其不¶
形者則謂之道然而道非器不形器非道不立蓋隂陽亦¶
器也而所以隂陽者道也是以一隂一陽徃來不息而聖¶
人指是以明道之全體也此一隂一陽之謂道之&KR0003;也不¶
審高明以爲然否¶
　　　答丘子服(膺)¶
寵辱&KR0002;驚貴大患&KR0002;身貴猶重也言寵辱細故而得之猶¶
&KR0002;驚焉&KR0002;世之大患則&KR0057;當貴重之而不可犯如愛其身¶
也寵爲下者寵人者上於人者也寵於人者下於人者也¶
是辱固不待言而寵亦未足尚今乃得之而猶&KR0002;驚而况¶
大患與身爲一而可以不貴乎&KR0002;使人於大患皆&KR0002;其將¶
<pb:KR4d0226_SBCK_045-8b>¶
及於身而貴重之則必不敢輕以其身深預天下之事矣¶
得如是之人而以天下托之則其於天下必能謹守如愛¶
其身而豈有禍敗之及哉老子言道之眞以治身又言身¶
與名孰親而其言外其身後其身者其實乃所以先而存¶
之也其愛身也至矣此其學之傳所以流而爲楊氏之爲¶
我也蘇子由乃以忘身爲言是乃佛家夣幻泡影之遺意¶
而非老氏之本眞矣¶
　　　答丘子服¶
兩日連得手示爲慰貴大患如此&KR0003;固好但後一貴字别¶
爲一義似未安耳出生入死章諸家&KR0003;皆不愜人意恐未¶
必得老子本指今只自夫何故以下㸔則語意自分明蓋¶
言人所以自生而趨死者以其生生之厚耳聲色臭味居¶
<pb:KR4d0226_SBCK_045-9a>¶
處奉養權勢利欲皆所以生之者惟於此太厚所以物得¶
而害之善攝生者逺離此累則無死地矣此却只是目前¶
日用事便可受持他既難明似亦不必深究也如何如何¶
　　　答李深卿(泳)¶
昨擇之持示别&KR0083;教告甚悉時亦不暇奉報然因其行嘗¶
口附區區不知高明以爲然否夫儒釋正邪之異未易以¶
口舌爭但見得分明則觸事可辨今未暇逺引且以來教¶
所舉中庸首章論之則吾之所謂一者彼以爲二吾之所¶
謂實者彼以爲虚其邪正得失於此巳判然矣然世之學¶
者於吾學&KR0004;未嘗端的用功而於彼&KR0003;顧嘗著力研究是¶
以於彼&KR0003;日見其高妙而視吾學爲不足爲䧟溺益深則¶
遂不復自知其爲䧟溺是雖以孟子之辨守而告之恐未¶
<pb:KR4d0226_SBCK_045-9b>¶
易㧞而况今日才卑徳薄之人乎然有一於此疑&KR0002;可捄¶
蓋天理人心自有至當我順彼逆體&KR0020;不侔是以爲吾學¶
者深拒力排未嘗求合於彼而爲彼學者支辭蔓&KR0003;惟恐¶
其見絶於我是於其心疑亦有所不安矣誠如是也則莫¶
&KR0002;試於吾學求其所以用力者如徃時之一意於彼而從¶
事焉假以&KR0010;時不使間斷則庶乎其可以得本心之正而¶
悟前日之非矣所論不當啓後學輕視前軰之弊此則至¶
論敢不承教然觀聖賢議論雖未嘗不推尊前軰而其是¶
是非非之際亦未嘗有毫髪假借之私&KR0002;孟子之論伊尹¶
夷惠抑&KR0045;其辭不一而足亦可見矣&KR0002;吕氏之學在近世¶
則亦近正矣然觀正獻對神祖空寂之問則以尭舜所知¶
所急爲兩途觀原明述正獻學佛之事則見正獻所學所¶
<pb:KR4d0226_SBCK_045-10a>¶
言爲二致諸&KR0002;此&KR0124;不可殫舉蓋猶未免於習俗之蔽而¶
以前軰之故一例推尊禁不得復議其失是孔子不當論¶
&KR0391;文仲之不仁不智且當直許子文文子以仁然後爲可¶
也擇之講論精宻務求至當似未爲過但其間却實不免¶
有輕視前軰之心此則不可去年因書蓋嘗箴之正如老¶
兄之意但不敢謂縁此都不得别白是非也凡此二條皆¶
近世學者深錮之弊是以因來喻之及而極論之願試以¶
愚言思之一事正則其餘皆正矣蓋理無二致非如老兄¶
所論中庸首章三句别爲兩事與吕氏所知所急所學所¶
言有彼此之殊也鄙見如此或有未當因來却望見教勿¶
憚反復不有益於彼則必有益於此矣千萬至懇至懇¶
　　　答胡寛夫¶
<pb:KR4d0226_SBCK_045-10b>¶
示喻疑義數條足見别後進學之篤甚慰甚慰大槩知此¶
㸔更湏從淺近平易處理㑹應用切身處體察漸次接續¶
勿令間斷乆之自然意味浹洽倫&KR0011;貫通切不可容易躁¶
急厭常喜新專㨂一等難理㑹無形影底言語暗中想像¶
杜撰穿鑿枉用心神空費日力更勿與人辨論釋氏長短¶
自家未有所見判斷它不得况廢却自家合做底緊切工¶
夫却與人争一場閑口舌有損無益尤當深戒也主一之¶
功學者用力切要處承於此留意甚善但其它推&KR0003;似太¶
汗漫多病痛以熹觀之似不必如此只就如今做書㑹處¶
理㑹便見漸次大抵自家所㸔文字及提督學生工夫皆¶
湏立下一定格目格目之内常切存心格目之外不要妄¶
想(如㸔論語今日㸔到此叚即專心致意只㸔此叚後叚/雖好且未要㸔直待此叚分暁&KR0003;得反復不差仍且盡)¶
<pb:KR4d0226_SBCK_045-11a>¶
(日玩味明日却㸔後叚日用凡事皆如此/以&KR0011;推之可見不然雖是好事亦名妄想)此主一之漸也¶
&KR0002;不如此方寸之間頃刻之際千頭萬緒卒然便要主一¶
如何按伏得下試更思之我不欲人之加諸我吾亦欲無¶
加諸人與子思所謂施諸巳而不願亦勿施於人此言且¶
只各就本句中體味踐履乆之純熟自見淺深今亦不須¶
彊分别也大抵學者之患在於好談高妙而自巳脚根却¶
不&KR0039;地正所謂道在邇而求諸逺事在易而求諸難也大¶
學解想亦㸔未到四哥又自有日課不欲妨它(教人者湏/常存此心)¶
郭子和中庸頃曾見之切不可㸔㸔著轉迷悶也其它所¶
欲文字合用者前巳附去其他非所急者更不上内想自¶
暁此意千萬息却此心且就日課中逐些理㑹慤實踐履¶
方有意味千萬千萬後生軰誦書亦如吾人講學只是量¶
<pb:KR4d0226_SBCK_045-11b>¶
力不要貪多仍湏反履熟讀時時温習是要法耳¶
　　答吳徳夫(獵)¶
承喻仁字之&KR0003;足見用力之深熹意不欲如此坐談但直¶
以孔子程子所示求仁之方擇其一二切於吾身者篤志¶
而力行之於動静語黙間勿令間斷則乆乆自當知味矣¶
去人欲存天理且據所見去之存之功夫旣深則所謂似¶
天理而實人欲者次第可見今大體未正而便欲察及細¶
微恐有放飯流啜而問無齒決之譏也如何如何易之爲¶
義乃指流行變易之體而言此體生生元無間斷但其間¶
一動一静相爲始終耳程子曰上天之載無聲無&KR0424;其體¶
則謂之易其理則謂之道其用則謂之神正謂此也此體¶
在人則心是巳其理則所謂性其用則所謂情其動静則¶
<pb:KR4d0226_SBCK_045-12a>¶
所謂未&KR0036;巳&KR0036;之時也此其爲天人之分雖殊然静而此¶
理巳具動而此用實行則其爲易一也&KR0002;其所具之理所¶
行之用合而言之則是易之有太極者昨來南軒嘗謂太¶
極所以明動静之藴蓋得之矣來喻以不易變易爲未&KR0036;¶
巳&KR0036;恐未安試以此&KR0003;推之非惟見得易字意義分明而¶
求仁用力要處亦可得矣¶
　　　答楊子直(方)¶
承喻太極之&KR0003;足見用力之勤深所歎仰然鄙意多所未¶
安今且畧論其一二大者而其曲折則託季通言之蓋天¶
地之間只有動静兩端循環不巳更無餘事此之謂易而¶
其動其静則必有所以動静之理焉是則所謂太極者也¶
聖人旣指其實而名之周子又爲之圖以象之其所以&KR0036;¶
<pb:KR4d0226_SBCK_045-12b>¶
明表著可謂無餘藴矣原極之所以得名蓋取樞極之義¶
聖人謂之太極者所以指夫天地萬物之根也周子因之¶
而又謂之無極者所以著夫無聲無臭之妙也然曰無極¶
而太極太極本無極則非無極之後别生太極而太極之¶
上先有無極也又曰五行隂陽隂陽太極則非太極之後¶
别生二五而二五之上先有太極也以至於成男成女化¶
生萬物而無極之妙蓋未始不在是焉此一圖之綱領大¶
易之遺意與老子所謂物生於有有生於無而以造化爲¶
眞有始終者正南北矣來喻乃欲一之所以於此圖之&KR0003;¶
多所乖礙而不得其理也熹向以太極爲體動静爲用其¶
言固有病後巳改之曰太極者本然之妙也動静者所乗¶
之機也此則庶幾近之來喻疑於體用之云甚當但所以¶
<pb:KR4d0226_SBCK_045-13a>¶
疑之之&KR0003;則與熹之所以改之之意又&KR0002;不相似然蓋謂¶
太極含動静則可(以本體/而言也)謂太極有動静則可(以流行/而言也)&KR0002;¶
謂太極便是動静則是形而上下者不可分而易有太極¶
之言亦贅矣其它則季通論之巳極精詳且當就此虚心¶
求之乆當自明不可别生疑慮徒自繳繞也持敬之&KR0003;不¶
必多言但熟味整齊嚴肅嚴威儼恪動容貌整思慮正衣¶
冠尊瞻視此等數語而實加功焉則所謂直内所謂主一¶
自然不費安排而身心肅然表裏如一矣豈陸棠之謂哉¶
彼其挾詐欺人是乃敬之賊耳今反以敬之名歸之而謂¶
敬之實眞有不足行者豈不誤甚矣哉大抵身心内外&KR0004;¶
無間隔所謂心者固主乎内而凡視聽言動出處語黙之¶
見於外者亦即此心之用而未嘗離也今於其空虚不用¶
<pb:KR4d0226_SBCK_045-13b>¶
之處則操而存之於其流行運用之實則棄而不省此於¶
心之全體雖得其半而失其半矣然其所得之半又必待¶
有所安排布置然後能存故存則有揠苗&KR0135;長之患否則¶
有舎而不芸之失是則其所得之半又將不足以自存而¶
失之孰&KR0002;一主於敬而此心卓然内外動静之間無一毫¶
之隙一息之停哉叔京來書尚執前&KR0003;而來喻之云亦似¶
未見内外無間之實故爲此&KR0003;并以&KR0009;叔京而所以答叔¶
京者亦并寫呈幸詳思之却以見告也¶
　　　答楊子直¶
來書譙責不少置不記前書云何何所得罪一味皇恐而¶
已但來書旣云鐫責諄切其後又謂不教而棄之殊不可¶
暁如前書尚在望令小吏録以見&KR0009;當一一供答以聽裁¶
<pb:KR4d0226_SBCK_045-14a>¶
處熹却自覺尚且耐煩不至如老兄激&KR0036;怨懟之深也且¶
如向來出川時所予書無非怨懟之語此非怨熹之詞想¶
自記得故&KR0060;疑之以爲士君子去就離合之際不當如此¶
因答書中頗致寛解之詞未有相貶外處如後來見教政¶
事條目其間亦有一二心未安處故因筆自解即非相貶¶
外不知今來所謂貶外是指何語恐實有之而熹不自覺¶
者即望一二䟽示容其改過幸甚幸甚且如今書四子之¶
&KR0003;極荷見教然此書之目只是一時偶見大學太薄装不¶
成冊難作標題故如此寫亦欲見得四書次第免&KR0013;後人¶
移易顚倒只如大學據程先生&KR0003;乃是孔氏遺書而謂其¶
他莫如論孟則其尊之固在論語之右非熹之私&KR0003;矣今¶
必欲抑之而尊論語復何&KR0003;乎竊恐此意未必爲大學壓¶
<pb:KR4d0226_SBCK_045-14b>¶
論語&KR0036;恐又只是景迂作祟意欲擯斥孟子耳萬一揣料¶
失當所言非是亦告且爲平心息怒子細見教使得反復¶
以究實是之歸幸甚幸甚平時與老兄講論常是不曾合¶
殺只&KR0013;中間一句不合尊意便䝉見怒更不暇復論前語¶
之是非而一向且争閑氣所以老兄見教之美意與區區¶
獻疑之誠懇皆不見其有益而反積爲後日無窮之怨隙¶
所謂忠告善道不可則止者豈&KR0002;是乎世衰道䘮吾黨日¶
&KR0012;見自無事不要似此㝷事厮炒使旁觀指目益爲道學¶
之病乃是助彼自攻古人所謂將鬭而自㫁一手以求必¶
勝者也願老兄自今或有異同之論且耐煩息怒而極論¶
理之是非則理日益明氣日益和雖使十反極其紛拏亦¶
自無忿懟之撓矣老兄見責不能受人盡言而前後怨忿¶
<pb:KR4d0226_SBCK_045-15a>¶
之詞至於如此請出兩家之書付之識者使其審訂則誰¶
爲不能受言者必有在矣王肅方於事上而好人佞巳此¶
不絜矩之過也願更思之下交淺劣不勝至望¶
　　　答楊子直¶
學者墮在語言心實無得固爲大病然於語言中罕見有¶
究竟得徹頭徹尾者蓋資質巳是不及古人而工夫又草¶
草所以終身於此&KR0002;存&KR0002;亡未有卓然可侍之實近因病¶
後不敢極力讀書閑中却覺有進歩處大抵孟子所論求¶
其放心是要訣爾¶
　　　答楊子直¶
前日晦伯人還巳上狀矣但忘記一事欲煩爲作小楷四¶
箴百十字今納界行去暇日得爲揮染甚幸此箴舊見只¶
<pb:KR4d0226_SBCK_045-15b>¶
是平常&KR0003;話近乃覺其㫖意之精宻真所謂一捧一條痕¶
一摑一掌血者故欲掲之座隅使不失墜云耳時節不是¶
當字學亦絶故又欲得妙札時以寓目以祛病思幸勿靳¶
也¶
　　　答楊子直(此庚申閏二月二十七/日書去夣奠十二日)¶
熹病日覺沉重而醫者咸以爲可治但服藥殊不見効亦¶
付之無可奈何安坐拱手以聴天命耳曽光祖在此備見¶
當能道之也此間諸况曲折亦不暇詳布渠亦可問也前¶
書所求妙札曽爲落筆否便中早得&KR0009;示爲幸近以書懇¶
益公求作先人墓碑不知渠肯作否&KR0002;肯作又并書即不¶
敢奉凂不然又當有請也夏小正文巳編入禮書但所見¶
數本率多舛誤所示未暇參考少俟功夫子細校畢即納¶
<pb:KR4d0226_SBCK_045-16a>¶
還也四民月令■亦見當時風俗及其治家齊整即以嚴¶
致平之意推㝷也亦俟抄了并納還不知近日更得何異¶
書便中望見告此却亦讀得舊書但鍜錬得愈純熟亦頗¶
有實用不專是空言也此間新定參同&KR0443;曽&KR0009;去否如未¶
有可喻及當續致也此書理㑹他下手處不得但愛其文¶
古雅因校此本買櫝還珠甚可&KR0015;也¶
　光祖家有泉石頗佳已屬令去求詩能爲出數語否王¶
　才臣&KR0009;示所得諸圖幽閒淡泊彼間風俗嗜好不同未¶
　必識此味也¶
　　　答吕季克¶
承示及環叟之書粗釋所疑此公舊亦聞之平父伯崇皆¶
與之相識然不聞其爲濂溪家子弟也其所著書乃如此¶
<pb:KR4d0226_SBCK_045-16b>¶
&KR0002;原&KR0003;者則可謂青過於藍矣道學不明異端競起士雖¶
有意於學而浮沉世故不能篤信聖言躬行黙體以至不¶
疑之地鮮有不没溺者甚可歎也八桂乆不得書昨亦見¶
其所與尊兄書論原&KR0003;者大意甚正但似未究其巧譎之¶
情耳¶
　　　答廖子晦(徳明)¶
　徳明舊嘗極力㝷究於日用事上&KR0002;有所感而知吾身¶
　之具有者廣大虚静範圍天地根本萬物易所謂寂然¶
　不動中庸所謂喜怒之未&KR0036;者是也徳明將以此爲大¶
　本漸加修治之功未知所見是否¶
聖門之學下學而上逹至於窮神知化亦不過徳盛仁熟¶
而自至耳&KR0002;如釋氏理湏頓悟不假漸脩之云則是上逹¶
<pb:KR4d0226_SBCK_045-17a>¶
而下學也其與聖學亦不同矣而近世學者毎欲因其近¶
似而&KR0003;合之是以爲&KR0003;雖詳用心雖苦而卒不近也中庸¶
所謂喜怒哀樂之未&KR0036;謂之中&KR0036;而皆中節謂之和只是¶
&KR0003;情之未&KR0036;無所偏&KR0029;當此之時萬理畢具而天下萬物¶
無不由是而出焉故學者於此涵養栽培而情之所&KR0036;自¶
然無不中節耳故又曰中者天下之大本和者天下之逹¶
道此皆日用分明底事不必待極力㝷究忽然有感如來¶
喻之云然後爲得也必&KR0002;此云則是溺於佛氏之學而巳¶
然爲彼學者自謂有見而於四端五典良知良能天理人¶
心之實然而不可易者皆未嘗畧見彷彿甚者披根拔本¶
顚倒錯繆無所不至則夫所謂見者殆亦用心大過意慮¶
泯絶恍惚之間瞥見心性之影象耳與聖門眞實知見端¶
<pb:KR4d0226_SBCK_045-17b>¶
的踐履徹上徹下一以貫之之學豈可同年而語哉¶
　程子以敬教人自言主一之謂敬不之東又不之西不¶
　之此又不之彼如此則何時而不存然欲到得此功夫¶
　湏如釋氏攝心坐禪始得徳明又慮至此成正與&KR0135;長¶
　故近日又稍體究禮樂不可斯湏去身之&KR0003;蓋禮則嚴¶
　謹樂則和樂兩者相須而後能故明道先生旣以敬教¶
　人又自謂於外事思慮儘悠悠又曰旣得後便湏放開¶
　不然却只是守故謝子因之爲展托之論徳明又恐&KR0004;¶
　學&KR0020;湏把持未敢便習展托於斯二者孰從孰違雖然¶
　是固操存舎亡之意而孔氏教人求仁爲先&KR0060;謂仁人¶
　心也克已之私而循天之理則本心之仁得矣夫復何¶
　事嘗試求之覺得難甚先難後&KR0023;寜不信然¶
<pb:KR4d0226_SBCK_045-18a>¶
二先生所論敬字湏該貫動静㸔方得夫方其無事而存¶
主不懈者固敬也及其應物而酬酢不亂者亦敬也故曰¶
母不敬儼&KR0002;思又曰事思敬執事敬豈必以攝心坐禪而¶
謂之敬哉禮樂固必相須然所謂樂者亦不過謂胷中無¶
事而自和樂耳非是著意放開一路而欲其和樂也然欲¶
胷中無事非敬不能故程子曰敬則自然和樂而周子亦¶
以爲禮先而樂後此可見也旣得後湏放開不然却只是¶
守者此言旣自得之後則自然心與理㑹不爲禮法所拘¶
而自中節也&KR0002;未能如此則是未有所自得&KR0138;方是守禮¶
法之人爾亦非謂旣自得之又却湏放教開也克巳復禮¶
固非易事然顔子用力乃在於視聽言動禮與非禮之間¶
未敢便道是得其本心而了無一事也此其所以先難而¶
<pb:KR4d0226_SBCK_045-18b>¶
後&KR0023;歟今言之甚易而苦其行之之難亦不考諸此而巳¶
矣¶
　明道先生云鳶飛戾天魚躍于淵言其上下察也與必¶
　有事焉而勿正心同徳明&KR0060;謂萬物在吾性分中如鑑¶
　中之影仰天而見鳶飛俯淵而見魚躍上下之見無非¶
　道體之所在也方其有事而勿正之時必有參乎其前¶
　而不可致詰者鳶飛魚躍皆其分内耳活潑潑地智者¶
　當自知之¶
鳶飛魚躍道體無乎不在當勿忘勿&KR0135;之間天理流行正¶
如是爾&KR0002;謂萬物在吾性分中如鑑之影則性是一物物¶
是一物以此照彼以彼入此也横渠先生所謂&KR0002;謂萬&KR0090;¶
爲太虚中所見則物與虚不相資形自形性自性者正譏¶
<pb:KR4d0226_SBCK_045-19a>¶
此爾¶
　夫子告子路曰未能事人焉能事&KR0017;未知生焉知死意¶
&KR0002;曰知人之理則知&KR0017;之理知生之理則知死之理存¶
　乎我者無二物也故正䝉謂聚亦吾體散亦吾體知死¶
　而不亡者可與言性矣竊謂死生&KR0017;神之理斯言盡之¶
　君子之學汲汲修治澄其濁而求清者蓋欲不失其本¶
　心凝然而常存不爲造化隂陽所累如此則死生&KR0017;神¶
　之理將一於我而天下之能事畢矣彼釋氏輪囬之&KR0003;¶
　安足以語此¶
盡愛親敬長貴貴尊賢之道則事&KR0017;之心不外乎此矣知¶
乾坤變化萬物受命之理則生之有死可得而推矣夫子¶
之言固所以深暁子路然學不躐等於此亦可見矣近世¶
<pb:KR4d0226_SBCK_045-19b>¶
&KR0003;者多借先聖之言以文釋氏之㫖失其本意逺矣¶
　徳明伏讀先生太極圖解義第二章曰動而生陽誠之¶
　通也繼之者善萬物之所資始也静而生隂誠之復也¶
　成之者性萬物各正其性命也徳明謂無極之眞誠也¶
　動而生陽静而生隂動静不息而萬物繼此以出與因¶
　此而成者皆誠之著固無有不善者亦無非性也似不¶
　可分隂陽而爲辭如以資始爲繫於陽以正性命爲繫¶
　於隂則&KR0002;有獨陽而生獨隂而成者矣詳究先生之意¶
　必謂陽根於隂隂根於陽隂陽元不相離如此則非得¶
　於言表者不能喻此也¶
繼善成性分屬隂陽乃通書首章之意但熟讀之自可見¶
矣蓋天地變化不爲無隂然物之未形則屬乎陽物正其¶
<pb:KR4d0226_SBCK_045-20a>¶
性不爲無陽然形器巳定則屬乎隂嘗讀張忠定公語云¶
公事未著字以前屬陽著字以後屬隂似亦窺見此意¶
　　　答廖子晦¶
徳明平日鄙見未免以我爲主蓋天地人物統體只是¶
　一性生有此性死豈遽亡之夫水有所激與所礙則成¶
　漚正如二機闔闢不巳妙合而成人物夫水固水也漚¶
亦不得不謂之水特其形則漚滅則還復是本水也人¶
　物之生雖一形具一性及氣散而滅還復統體是一而¶
　巳豈復分别是人是物之性所未瑩者正惟祭享一事¶
推之未行&KR0002;以爲果饗耶神不歆非&KR0011;大有界限與統¶
體還一之&KR0003;不相似&KR0002;曰饗與不饗蓋不必問但報本¶
　之道不得不然而詩書却明言神嗜飲食祖考來格之¶
<pb:KR4d0226_SBCK_045-20b>¶
&KR0011;則又極似有饗之者&KR0060;謂人雖死無知覺知覺之原¶
仍在此以誠感彼以&KR0011;應&KR0002;謂盡無知覺之原只是一¶
片太虚寂則似斷滅無復實然之理亦恐未安君子曰¶
終小人曰死則智愚於此亦各不同故人不同於鳥獸¶
草木愚不同於聖雖以爲分共道理然人湏全而歸之¶
然後足以安吾之死不然則人何用求至賢聖何用與¶
　天地相似倒行逆施均於一死而不害其爲人是直與¶
鳥獸禽魚俱壞懵不知其所存也¶
死生之論向來奉荅所諭知生事人之問巳&KR0036;其端而近¶
答嵩卿書論之&KR0057;詳意明者一讀當巳洞然無疑矣而來¶
書之諭尚復如此雖其連&KR0011;引義&KR0002;無津涯然㝷其大指¶
則皆不出前此兩書所論之中也豈未嘗深以鄙&KR0003;思之¶
<pb:KR4d0226_SBCK_045-21a>¶
而直以舊聞爲主乎旣承不鄙又不得不有以奉報幸試¶
思之蓋賢者之見所以不能無失者正坐以我爲主以覺¶
爲性爾夫性者理而巳矣乾坤變化萬物受命雖所禀之¶
在我然其理則非有我之所得私也所謂反身而誠蓋謂¶
盡其所得乎巳之理則知天下萬物之理&KR0004;不外此非謂¶
盡得我此知覺則衆人之知覺皆是此物也性只是理不¶
可以聚散言其聚而生散而死者氣而巳矣所謂精神魂¶
&KR0334;有知有覺者皆氣之所爲也故聚則有散則無&KR0002;理則¶
&KR0004;不爲聚散而有無也但有是理則有是氣苟氣聚乎此¶
則其理亦命乎此耳不得以水漚比也&KR0017;神便是精神魂¶
魄程子所謂天地之功用造化之迹張子所謂二氣之良¶
能皆非性之謂也故祭祀之禮以&KR0011;而感以&KR0011;而應&KR0002;性¶
<pb:KR4d0226_SBCK_045-21b>¶
則又豈有&KR0011;之可言耶然氣之巳散者旣化而無有矣其¶
根於理而日生者則固浩然而無窮也故上蔡謂我之精¶
神即祖考之精神蓋謂此也然聖人之制祭祀也設主立¶
尸&KR0778;蕭灌鬯或求之隂或求之陽無所不用其極而猶止¶
曰庶或享之而巳其至誠惻怛精微恍揔之意蓋有聖人¶
所不欲言者非可以世俗麤淺知見執一而求也豈曰一¶
受其成形則此性遂爲吾有雖死而猶不㓕截然自爲一¶
物藏乎寂然一體之中以俟夫子孫之求而時出以饗之¶
耶必如此&KR0003;則其界限之廣狹安頓之處所必有可指言¶
者且自開闢以來積至于今其重併積疊計巳無地之可¶
容矣是又安有此理耶且乾坤造化如大洪爐人物生生¶
無少休息是乃所謂實然之理不憂其斷㓕也今乃以一¶
<pb:KR4d0226_SBCK_045-22a>¶
片大虚寂目之而反認人物巳死之知覺謂之實然之理¶
豈不誤哉又聖賢所謂歸全安死者亦曰無失其所受乎¶
天之理則可以無愧而死耳非以爲實有一物可奉持而¶
歸之然後吾之不斷不㓕者得以晏然安處乎冥漠之中¶
也夭夀不貳脩身以俟之是乃無所爲而然者與異端爲¶
生死事大無常迅速然後學者正不可同日而語今乃混¶
而言之以彼之見爲此之&KR0003;所以爲&KR0003;愈多而愈不合也¶
凡此皆亦粗舉其端其曲折則有非筆舌所能盡者幸併¶
前兩&KR0003;參考而熟思之其必有得矣&KR0002;未能遽通即且置¶
之姑即夫理之切近而平易者實下窮格工夫使其積累¶
而貫通焉則於此自當暁解不必别作一道理求也但恐¶
固守舊&KR0003;不肯如此下工則拙者雖復多言終亦無所&KR0024;¶
<pb:KR4d0226_SBCK_045-22b>¶
耳¶
　　答廖子晦¶
徳明自得賜誨日夕不去手紬繹玩味未能盡究亦嘗¶
隨所知而爲之&KR0003;蓋天人無二理本末無二致盡人道¶
　即天道亦盡得於末則本亦未離雖謂之聖人亦曰人¶
　倫之至而巳佛氏離人而言天岐本末而有所擇四端¶
　五常之有於性者以爲理障父子君臣夫婦長㓜所不¶
　能無者以爲縁合甚則以天地隂陽人物爲幻化未嘗¶
　或過而問焉而直語太虚之性夫天下無二理豈有天¶
　人本末輙生取舎而可以爲道乎夫其所見如此則亦¶
　偏小而不全矣豈所謂徹上徹下一以貫之之學哉聖¶
　門下學而上逹由灑掃應對進退而徃雖飲食男女無¶
<pb:KR4d0226_SBCK_045-23a>¶
　所不用其敬蓋君子之道費而隱費即日用也隱即天¶
　理也即日用而有天理則於君臣父子夫婦長㓜之間¶
　應對酬酢食息視聴之頃無一而非理者亦無一之可¶
　紊一有所紊天理䘮矣故君子無所不用其敬由是而¶
　操之固習之熟則隱顯混融内外合一而道在我矣佛¶
　者烏足以語是哉佛氏之所謂悟亦瞥見端倪而巳天¶
　理人心實然而不可易者則未嘗見也其所謂修亦攝¶
　心寂坐而巳棄人倫滅天理未見其有得也此先生所¶
　以謂其卒不近也喜怒哀樂之未&KR0036;即寂然不動者是¶
　也即此爲天地之心即此爲天地之本天下無二本故¶
　乾坤變化萬&KR0011;紛揉無不由是而出而形形生生各有¶
　天性此本末之所以不可分也得其靈而爲人而於四¶
<pb:KR4d0226_SBCK_045-23b>¶
　者之際淵然而虚静&KR0002;不可以名言者而子思以其無¶
　所偏&KR0029;而謂之中孟子以其純粹而謂之善夫子即謂¶
　生生之體而言之以仁名不同而體一亦未嘗離於日¶
　用之間此先生所以謂其分明不待㝷究者也某昔者¶
　讀紛然不一之書而不得其要領泛觀乎天地隂陽人¶
　物&KR0017;神而不能一在邇求逺未免有極力㝷究之過亦¶
　嘗聞於&KR0027;山先生之&KR0003;曰未言盡心先湏理㑹心是何¶
　物&KR0002;體得了然分明然後可以言盡某前日之&KR0003;正坐¶
　是也然道無湏&KR0119;可離日用昭昭奚俟於㝷究此先生¶
　所爲丁寧開諭某敢不敬承至於鑑影之惑非先生之¶
　教幾殆也某昔者閒居黙坐見夫所謂充周而洞逹者¶
　萬物在其中各各呈露遂以鑑影之譬爲近故推之而¶
<pb:KR4d0226_SBCK_045-24a>¶
爲鳶魚之&KR0003;竊以爲似之先生以太虚萬象而闢其失¶
某讀之乆始大悟其非&KR0002;爾則鳶魚吾性分爲二物矣¶
詳究先生之意蓋鳶魚之生必有所以爲鳶魚者此道¶
體之所在也其飛其躍豈鳶魚之私蓋天理&KR0036;越而不¶
可巳也勿忘勿&KR0135;長之間天理流行無纎毫之私正&KR0011;¶
是此明道先生所以謂之同某鄙見如此未知合於先¶
生之意否乎其它死生&KR0017;神之&KR0003;湏俟靣求教誨¶
來喻一一皆&KR0443;鄙懷足見精敏固知前此心期之不謬也¶
其間尚一二未合亦非大故屬此客中冗冗未及一二條¶
對更願益加辨學之功所見當漸眞實也¶
　　　答廖子晦¶
所論詩&KR0003;先儒本謂周公制作時所定者爲正風雅其後¶
<pb:KR4d0226_SBCK_045-24b>¶
以&KR0011;附見者爲變風雅耳固不謂變者皆非美詩也大序¶
之文亦有可疑處而小雅篇次&KR0057;多不可暁者此未易考¶
但聖人之意使人法其善戒其悪此則炳如日星耳今亦¶
不湏問其篇章次序事實是非之如何但玩味得聖人垂¶
示勸戒之意則詩之用在我矣鄭衛之詩篇篇如此乃見¶
其風俗之甚不美&KR0002;止載一兩篇則人以爲是適然耳大¶
抵聖人之心寛大平夷與今人小小見識遮前掩後底意¶
思不同此語亦卒乍與人&KR0003;不得且徐思之俟它日靣講¶
也¶
　　　答廖子晦¶
　乾之四徳以貞配冬無可疑人之四徳以智配冬猶未¶
　瑩豈以一&KR0010;之功萬物之成畢見於此如智之明辨者¶
<pb:KR4d0226_SBCK_045-25a>¶
乎¶
智主含藏分别有知覺而無運用冬之象也¶
　以五常之道配五典之倫則仁行於父子義行於君臣¶
禮行於長㓜智行於夫婦(智所/以别)信行於朋友皆不易之¶
　定理中庸或問首章不以禮主長㓜智主夫婦何也豈¶
　以禮與智通行無間不當指定分配也歟¶
智字分配似稍費力正不必如此牽合也¶
　一隂一陽之謂道其在人者不越仁義兩端而巳陽爲¶
　仁隂爲義自此推之四端&KR0060;謂禮亦陽徳仁之屬也智¶
　亦隂徳義之屬也如火木皆陽水金皆隂之&KR0011;不識然¶
否¶
此叚無可疑者¶
<pb:KR4d0226_SBCK_045-25b>¶
徳明讀先生詩傳極有感&KR0036;始知詩眞可以興也所疑¶
　正變風雅巳荷開暁又見教讀書之&KR0003;且云聖人之心¶
　寛大平夷與今人小小見識遮前掩後底意不同夫温¶
　柔敦厚寛大平夷固詩之教求諸緑衣終風柏舟考槃¶
　&KR0057;暁然可見但所謂小小見識遮前掩後者不知所主¶
　何意於詩何與豈只以所載刺詩有淫䙝不可告語者¶
　聖人亦存而不刪也耶所疑未得伏乞批誨¶
鄙意&KR0004;亦正謂如此但寛大平夷亦舉大體而言不專指¶
此一&KR0011;也¶
　　　答廖子晦¶
熹頓首再拜使至奉告欣審比日秋清尊履佳福熹此諸¶
況巳具平父書中矣輕犯世禍非欲如此顧恐邂逅蹉跌¶
<pb:KR4d0226_SBCK_045-26a>¶
亦非所能避耳要之惟是不出可以無事一行作吏便如¶
此計較不得才渉計較囬互便是私意也劉家大哥聞甚¶
知好學皆教導之力感不可言此衰拙之任而老兄當之¶
其效又如此爲幸甚矣行期想有定論渠家叔姪意甚拳¶
拳也問及學舎次第此間事旣隔手又生徒希少殊不成¶
次第無可言者然亦未嘗不告之以窮理脩身之事但無¶
縁朝夕與之親接又其間知爲巳求益者絶少故亦無以¶
用其力耳論語集注巳移文兩縣并作書囑之矣今人得¶
書不讀只要賣錢是何見識苦惱殺人奈何奈何余隱之¶
所刋聞之巳乆亦未之見此等文字不成器將來亦自消¶
滅不能管得也鄭台州竒禍可駭天意殊不可暁令人憂¶
懼人還草此未暇它及惟千萬自愛不宣¶
<pb:KR4d0226_SBCK_045-26b>¶
熹再拜上問慈闈安問日至作肅家事處置甚善示及疑¶
義各以鄙見條析但宗法從來理㑹不分明此間又無文¶
字檢閱恐只依鄭氏舊&KR0003;亦自穩當也¶
　　　答廖子晦¶
所論易傳無妄之&KR0003;甚善但所謂雖無邪心而不合正理¶
者實該動静而言不專爲莊敬持養此心旣存設也蓋如¶
燕居獨處之時物有來感理所當應而此心頑然固執不¶
動則此不動處便非正理又如應事接物處理當如彼而¶
吾所以應之者乃如此則雖未必出於血氣人欲之私然¶
只似此亦是不合正理旣有不合正理則非邪妄而何恐¶
不必言未免紛擾敬不得行然後爲有妄之邪心也所論¶
近世識心之弊則深中其失古人之學所貴於存心者蓋¶
<pb:KR4d0226_SBCK_045-27a>¶
將即此而窮天下之理今之所謂存心者乃欲恃此而外¶
天下之理其得失之端於此亦可見矣故近日之弊無不¶
流於狂妄恣肆而不自知其非也¶
　　　答廖子晦¶
守官得上官相知可以行志然&KR0023;上有道自守亦不可失¶
也獄事人命所繫尤當盡心近世流俗惑於隂徳之論多¶
以縱出有罪爲能而不思善良之無告此最弊事不可不¶
戒然哀矜勿喜之心則不可無也所示疑義甚善但一二¶
處小未圓備别&KR0083;具去職事之餘更能玩意於此固佳然¶
觀書亦須從頭循序而進不以淺深難易有所取舎自然¶
意味詳宻至於浹洽貫通則無緊要處所下功夫亦不落¶
空矣今人多是㨂難底好底㸔非惟聖賢之言不可如此¶
<pb:KR4d0226_SBCK_045-27b>¶
間别且是只此心意便不定疊縦然用心探索得到亦與¶
自家這裏不相千突兀聱牙無田地可安頓此病不可不¶
知也¶
子晦所論始終條理甚善然去&KR0010;見三山上游諸論皆不¶
可暁何耶豈同官所見不同難力爭耶至中固不當以始¶
終言然射之所以中者亦是其未用力時眼中見得親切¶
故其&KR0036;而能中耳&KR0036;處方用得力也其它則所論皆善矣¶
國材以仁喻心之&KR0003;恐渠記之誤不應如此謬妄也理一¶
分殊便是仁義之理不待行之而後爲義也以行之爲義¶
乃是告子義外之&KR0003;自韓子失之矣大抵仁義禮智皆心¶
之理而仁在其中又無所不包故孟子以人心言之如四¶
端皆心之用而惻隱之心無所不貫亦可見也信近於義¶
<pb:KR4d0226_SBCK_045-28a>¶
言可復也未可便&KR0003;言不必信蓋言欲其信然湏是近義¶
然後言可復而能全其信此正言慮所終之意也竭力非¶
不敢有其身之謂卒至於不敢慢語尤無序皆不必如此¶
&KR0003;四端一叚甚好此義理之綱領能如此推明甚慰所望¶
也&KR0003;大人之義熹嘗&KR0003;孟子不是教人去藐大人但教人¶
勿視其巍巍然者而巳今人不是畏大人只是畏其巍巍¶
然者而已如蘇秦嫂所謂見季子位高金多正是此見識¶
也&KR0002;能勿視其巍巍然而不失夫畏大人之心則是乃眞¶
能畏大人者矣萬物皆備於我下文反身強恕皆䝉此句¶
爲義不可只&KR0003;一截所謂反身而誠乃窮理力行功夫成¶
就之效貫通純熟與理爲一處不可只以敬字盡之也¶
　　答廖子晦¶
<pb:KR4d0226_SBCK_045-28b>¶
巧言令色爲失其本心此語非不是但近時&KR0003;者多因孟¶
子之言遂以心字替却仁字此則不可當更於此思之得¶
其&KR0003;則凡言仁者皆可黙識不但此章之義而已且巧言¶
亦不專爲譽人過實大凡辭色之間務爲華餙以恱人之¶
觀聽者皆是(匕蔡語録中&KR0003;寫/束請客之&KR0011;皆是)¶
察私心所從起亦不記當時如何&KR0003;然亦非謂平居無事¶
而伺其所起但操存有功即念慮之萌無不知覺未能如¶
此即此心應物之際不可不審其邪正公私而施克復之¶
功也¶
曾子易簀非記者之誤所論得之¶
千乗之&KR0003;未有端的證據司馬法&KR0003;雖占地太廣然以周¶
禮考之又不止此如云九夫爲井四井爲邑四邑爲丘四¶
<pb:KR4d0226_SBCK_045-29a>¶
丘爲甸鄭氏讀甸爲乗云四丘之地出車一乗乃是十六¶
井也所云未聞七家出一人之役後來宇文周制府衞法¶
乃是七家共出一兵疑於古制亦有所考然今不可知矣¶
此&KR0011;恐當細考而兼存之以俟知者决焉不必自爲之&KR0003;¶
也¶
　　　答廖子晦¶
所喻巳悉但事巳如此不&KR0002;且静以聴之吾人所學正要¶
此處呈驗&KR0002;㸔些利害便不免開口告人却與不學之人¶
何異向見李先生&KR0003;&KR0002;大叚排遣不去只思古人所遭患¶
難有大不可堪者持以自比則亦可以少安矣始者甚卑¶
其&KR0003;以爲何至如此後來臨事却覺有得力處不可忽也¶
&KR0002;閤中不快亦無可奈何事巳至此巳展不縮巳進不退¶
<pb:KR4d0226_SBCK_045-29b>¶
只得硬著脊梁與它厮崖㸔他如何自家决定不肯開口¶
告他&KR0002;到任滿便作對移批書離任則它許多威風都無¶
使處矣豈不快哉東坡在湖州&KR0013;逮時靣無人色兩足俱¶
軟幾不能行求入與家人訣而使者不聽雖伊川先生謫¶
涪陵時亦欲入告叔母而不可得惟陳了翁&KR0013;逮聞命即¶
行使人駭之請其入治行裝而翁反不聽竒哉竒哉願子¶
晦勉旃母爲後人羞也此間有呉伯起者不曽講學後聞¶
陸子静門人&KR0003;話自謂有所解悟便能不顧利害及其作¶
令&KR0138;&KR0013;對移它邑主簿却不肯行而百方求免熹嘗&KR0015;之¶
以爲何至如此&KR0002;對移作指使即逐日執杖子去知府㕔¶
前唱喏&KR0002;對移做押録即逐日抱文案去知縣案前呈覆¶
更做&KR0132;長壯丁亦不妨與它去做况主簿乎呉不能用竟¶
<pb:KR4d0226_SBCK_045-30a>¶
至憤鬰成疾而死當時&KR0002;放得下却未必死今不免死而¶
枉陪了許多下情所失愈多雖其臨機失於㫁决亦是平¶
日欠了持論也志士不忘在溝壑勇士不忘䘮其元此夫¶
子所以有取於虞人而孟子亦&KR0036;明之李先生&KR0003;不忘二¶
字是活句湏向這裏參取愚謂&KR0002;果識得此意辦得此心¶
則無入而不自得而彼之權&KR0020;威力亦皆無所施矣前幅¶
未盡鄙意故復布此試反復之當自有判决處¶
　　　答廖子晦¶
　唐臣問中爭傳曰中虚爲中孚之象中實亦爲孚義又¶
　曰中虚信之本中實信之質又曰中虚爲誠之象中實¶
爲孚之象夫有本則有質有誠則有孚蓋即質生於本¶
　而孚出於誠也似有終始似有先後然不可得指而名¶
<pb:KR4d0226_SBCK_045-30b>¶
　之以爲終始先後也故分而言之則曰中實合而言之¶
　則曰中虚分謂二體兊與巽也合謂全體中孚是也二¶
　體以剛而得上下之中雖曰實矣及其成體則二柔在¶
　中而又生於虚焉蓋虚中未嘗無實而中實未嘗不虚¶
　也以虚爲實之體而實爲虚之用雖曰體曰用又不可¶
　&KR0302;而爲二也大抵虚根於實實出於虚及其虚也實之¶
　理未嘗不在焉於其實也虚之義未嘗不存焉但不可¶
　執其虚而忘其實忘其實則無質也無信也又不可泥¶
　其實而失其虚失其虚則無本也不誠也是猶隂根於¶
　陽陽根於隂静無而動有道並行而不相悖者也今夫¶
　天地之間一元之氣杳&KR0256;無迹豈非虚耶萬物生成各¶
　具形器豈非實耶然物雖成形豈能離於一元之氣豈¶
<pb:KR4d0226_SBCK_045-31a>¶
　能捨於物而自用哉在今學者體天地之化盡形色之¶
　則中不可不虚亦不可不實存養在我則中心廣大纎¶
　毫不留不失於信之本不忘於誠之象豈非虚耶應接¶
　於外則必矜細行克勤小物不失於信之質不忘於孚¶
　之象豈非實耶此亦伊川先生所謂由乎中以應乎外¶
　制於外所以養其中之義也如是則體用一源内外交¶
　養豈不美哉某讀易傳而有此疑義萬望詳教徳明答¶
　云中孚之義微奥豈徳明所能識嘗試考諸卦體二五¶
　皆陽而中實者中心純實而有信之義也内外皆實而¶
　中虚者中心虚明而能信之義也就所主而言則中實¶
　爲信之質就所感而言則中虚爲信之本又以澤風二¶
　象言之則水以虚而受風之入下以虚而受上之感皆¶
<pb:KR4d0226_SBCK_045-31b>¶
　所以爲信也其體其實其虚一歸於信此易之所以變¶
　易而無不各極其道而中孚之義著矣來&KR0003;謂虚中未¶
　嘗無實實中未嘗無虚固善又謂虚根於實實根於虚¶
　又以一元之氣爲虚萬物生成爲實其言竊恐有病精¶
　義云冲漠無朕而萬象森然巳具其曰萬象巳具則雖¶
　冲漠無朕之際巳不爲虚矣况於一元之氣所旣有者¶
　得爲虚乎此幾於老氏有生於無之論見闢於正䝉之¶
　書者也又以存養於中應接於外爲兩截恐失程子由¶
　乎中以應乎外之本意不審高明以爲如何¶
　唐臣問吕與叔嘗言思慮多不&KR0014;驅除曰此正如破屋¶
　中禦冦東靣人來未逐得西靣又一人至矣左右前後¶
　驅逐不暇蓋四靣空踈盗固易入無縁作得主定又如¶
<pb:KR4d0226_SBCK_045-32a>¶
　虚器入水水自然入&KR0002;以一器實之以水置之水中水¶
　何能入來蓋中有主則實實則外患不能入自然無事¶
　學者先務固在心志然有謂欲屏去聞見知思則是絶¶
　聖棄智有欲屏去思慮患其紛亂則須坐禪入定如明¶
　鑑在此萬物畢照是鑑之常難爲使之不照人心不能¶
　不交感萬物難爲使之不思慮&KR0002;欲免此唯是心有主¶
　如何爲主敬而巳矣有主則虚虚謂邪不能入無主則¶
　實實爲物來奪之大凢人心不可二用用於一事則它¶
　事更不能入者事爲之主也事爲之主尚無思慮紛擾¶
　之患&KR0002;主於敬又焉有此患乎所謂敬者主一之謂敬¶
　所謂一者無&KR0244;之謂一且欲涵泳主一之意不一則二¶
　三矣至於不敢欺不敢慢尚不媿於屋陋皆是敬之事¶
<pb:KR4d0226_SBCK_045-32b>¶
　也此二條一以實爲主一以虚爲主而皆&KR0053;入近思録¶
　唐臣以愚意度之虚以敬言實以事言以敬爲之主則¶
　虚虚則邪不能入以事爲之主則實實則外患不能入¶
　故程先生於有主則實下云自然無事於無主則實下¶
　云實謂物來奪之詳此二條之意各有所在不可併作¶
　一意㸔未知是否徳明答云有主則實有主則虚虚實¶
　二&KR0003;雖不同然意自相通皆謂以敬爲主也敬則其心¶
　操存而不亂虚静而能照操存不亂外患自不能入虚¶
　静而能照外物自不能干無有二事程子曰主一之謂¶
　敬又曰敬則自虚静又曰敬勝百邪意亦可見只縁吕¶
　氏患思慮多程子謂其中心無主所致如虚器入水破¶
　室致寇故言有主則實實則外患不能入後來學者又¶
<pb:KR4d0226_SBCK_045-33a>¶
　欲盡屏見聞知思程子以爲人心不能無感如鑑不能¶
　不照但涵養清明則自無紛擾不待屏除也故言有主¶
　則虚虚謂邪不能入各有攸當皆是以敬爲主&KR0002;岐而¶
　爲二恐非程子本意又前言有主則實則是心有主也¶
　後言無主則實則是物來奪之中心昏塞也辭雖同而¶
　意則異所言虚者亦然¶
李君二&KR0003;亦佳但太支蔓作病耳有本則有質有誠則有¶
孚蓋質生於本而孚出於誠此四句自好似有始終以下¶
則贅矣分合則是論卦體非爲不可以先後指名而言也¶
虚中未嘗無實以下亦是衍&KR0003;與此義&KR0004;不相干所云實¶
出於虚此&KR0057;無理至謂執虚忘實泥實失虚皆極有害大¶
抵如今一念之間中無私主便謂之虚事皆不妄便謂之¶
<pb:KR4d0226_SBCK_045-33b>¶
實不是兩件事也其&KR0003;又以存養於中爲虚應接於外爲¶
實亦誤矣子晦之言大抵近之但語有未親切處耳後叚¶
虚實之&KR0003;亦&KR0011;此子晦之&KR0003;甚善但敬則内欲不萌外誘¶
不入自其内欲不萌而言則曰虚自其外誘不入而言故¶
曰實只是一時事不可作兩截㸔也¶
　　　答廖子晦¶
所喻禮文此等事平昔不曾講究一旦荒迷又不暇問所¶
以例多苟簡不滿人意然䘮與其易也寧戚但存其大節¶
使不失吾哀痛之誠心爲急此等雖小不備亦不得巳也¶
禮服制度見於儀禮爲詳諸家皆祖之而有更變爾&KR0002;必¶
欲致詳可細考也據今所急卜葬爲先葬後三虞卒哭而¶
祔祔畢主復于寢以俟三年而後撤几筵此禮經皆有明¶
<pb:KR4d0226_SBCK_045-34a>¶
文不必用它&KR0003;改易也¶
　　　答廖子晦¶
廟議當時只用荆公之&KR0003;蓋伊川先生之意也所謂不備¶
九廟之制蓋議者欲并桃僖宣二祖而祔孝宗一室則自¶
太祖而至孝宗&KR0138;八世耳(兄弟共/爲一世)正使荆公之&KR0003;未必當¶
理宣祖亦未合在祧毀之限也此事不當私議然䝉見問¶
故謾及之不必爲它人言也所問葬法大槩得之但後來¶
講究木椁&KR0267;青似亦無益但於穴底先鋪炭屑築之厚一¶
寸許其上之中即鋪沙&KR0069;四傍即用炭屑側厚寸許下與¶
先所鋪者相接築之旣平然後安石椁於其上四傍又下¶
三物如前椁底及棺四傍上靣復用沙灰實之俟滿加蓋¶
復布沙灰而加炭屑於其上然後以上築之盈坎而止蓋¶
<pb:KR4d0226_SBCK_045-34b>¶
沙灰以隔螻蟻愈厚愈佳頃嘗見藉溪先生&KR0003;嘗見用灰¶
葬者後因遷葬則見灰巳化爲石矣炭屑則以隔木根之¶
自外入者亦里人改葬者所親見故湏令嘗在沙灰之外¶
四靣周宻都無縫罅然後可以爲固但法中不許用石椁¶
故此不敢用全石只以數片合成庶幾不戾法意耳¶
　　　答廖子晦¶
　徳明向者侍坐嘗問䧏&KR0168;之性具有五典之彛旣已知¶
　之而行之或有未至只是爲私欲所撓耳其要在窒欲¶
　先生賜教云一分私欲便有一分見不盡時道中妄陳¶
　所見以及無極太極動静隂陽五氣五性與夫萬事善¶
　惡之出因言大端人倫似只如此不審如何著工夫方¶
　見得盡先生云據&KR0003;亦只是如此無可思索此乃雖欲¶
<pb:KR4d0226_SBCK_045-35a>¶
　從之末由也已處只要時習常讀書令常在目前乆之¶
　自然見得某佩服至訓罔敢失墜兹者辱書又&KR0170;誨以¶
　離羣索居之際自能提撕不廢講習體驗之功則與同¶
　堂合席朝夕講磨無以異矣某執書三復不勝感&KR0036;生¶
　我者父也教我者夫子也俛焉孳孳斃而後已因念顔¶
　子鑚仰堅高恍惚前後喟然&KR0036;嘆旣知道體之無窮又¶
　無所用其力將欲罷之而此理已躍如于中有不容已¶
　者而夫子循循善誘復示以用力之方&KR0054;之以文約之¶
　以禮顔子窮格克復旣竭吾才日新不息於是實見此¶
　理卓然&KR0002;有所立昭昭而不可欺且又非力行之所能¶
　至故曰雖欲從之末由也已如顔子者可謂眞知者哉¶
　夫慱文約禮先生所謂講習體驗之功也所立卓爾亦¶
<pb:KR4d0226_SBCK_045-35b>¶
　豈離降&KR0168;之性固有之彛哉而顔氏之眞知如彼後人¶
　之不能及又如此進寸退尺毎誦師言惕然警懼輙敢¶
　推廣先生之&KR0003;復以求教詳賜開暁幸甚¶
所論顔子之嘆大槩得之然亦覺有太煩雜處約而言之¶
則高堅前後者顔子始時之所見也&KR0054;文約禮者中間用¶
力之方也欲罷不能以後者後來得力之效驗也中庸所¶
謂得一善則拳拳服膺而不失者正謂此&KR0054;文約禮工夫¶
不可聞斷耳&KR0002;能如此實用其力乆之自然見得此箇道¶
理無處不在不是塊然徒守一物而硬定差排喚作心性¶
也&KR0002;不如此政使思索勞苦&KR0003;得相似亦恐隨手消散不¶
爲吾有况欲望其融㑹貫通而與已爲一耶舊見李先生¶
常&KR0003;少從師友幸有所聞中間無講習之助幾成廢墮然¶
<pb:KR4d0226_SBCK_045-36a>¶
頼天之靈此箇道理時常只在心目間未嘗敢忘此可見¶
其持守之功矣然則所見安得而不精所養安得而不熟¶
邪近時朋友漫&KR0003;爲學然讀書尚不能記得本文講&KR0003;尚¶
不能通得訓詁因循苟且一暴十寒日往月來漸次老大¶
則遂漠然忘之更無頭緒可以接續至有不&KR0023;講學之利¶
而徒取廢錮之禍者甚可嘆也來喻蓋巳得此大意然持¶
之以乆全在日用工夫勿令間斷乆當自有眞實見處也¶
　班朝治軍蒞官行法非禮威嚴不行禱祠祭祀非禮不¶
　誠不莊先生謂古人以誠莊對威嚴蓋爲政以嚴爲本¶
　寛以濟嚴之太過也某向聞其語猶未深訂近讀䝉卦¶
　&KR0004;六曰&KR0036;䝉利用刑人用脫桎梏而程氏傳曰聖王設¶
　刑罰以齊其衆明教化以善其俗刑罰立而後教化行¶
<pb:KR4d0226_SBCK_045-36b>¶
　治䝉之功&KR0002;非威之以刑使之脫去昬䝉之桎梏則善¶
　教無由而入某反覆深思&KR0002;威信不立誠不足以立政¶
　然猶有疑焉孔子曰居上不寛吾何以觀之哉竊謂居¶
　上以寛爲本寛則得衆嚴以濟寛之不及耳&KR0002;一意任¶
　威是䝉爻所謂以往吝也其弊將有至於法令如牛毛¶
　者抑又聞之四徳之元猶五常之仁故元爲善之長仁¶
　包義禮智三者先之以仁裁之以義三代得天下以仁¶
　莫不有慘怛之愛忠利之教所以不免於刑者亦好仁¶
　惡不仁耳今之爲州縣者不念民生之艱刑罰失平征¶
　取無藝箠楚流血苟以逃上官之責而過於寛者又一¶
　切廢弛不立所在有之此固不足道然先王爲政之本¶
　寛嚴先後之異施者不敢不詳講伏乞賜誨¶
<pb:KR4d0226_SBCK_045-37a>¶
爲政以寛爲本者謂其大體規模意思當如此耳古人察¶
理精宻持身整肅無偷惰戯豫之時故其政不待作威而¶
自嚴但其意則以愛人爲本耳及其施之於政事便須有¶
綱紀文章關防禁約截然而不可犯然後吾之所謂寛者¶
得以隨事及人而無頽弊不舉之處人之䝉惠於我者亦¶
得以通逹明白實受其賜而無間隔欺蔽之患聖人&KR0003;政¶
以寛爲本而今反欲其嚴正如古樂以和爲主而周子反¶
欲其淡蓋今之所謂寛者乃縱弛所謂和者乃哇淫非古¶
之所謂寛與和者故必以是矯之乃得其平耳如其不然¶
則雖有愛人之心而事無統紀緩急先後可否與奪之權¶
皆不在巳於是姦豪得志而善良之民反不&KR0013;其澤矣此¶
事利害只在目前不必引書傳考古今然後知也(緩急可/否是兩)¶
<pb:KR4d0226_SBCK_045-37b>¶
(事無程限則緩急不在巳不親臨則可否不在巳今見争/訟人到官常苦不得呈覆湏當計㑹案吏然後得之便可)¶
(見其無政事不待可否失當然後知其繆矣又如縣道送/兩稅簿上州磨審皆有日限有違失則紏正之無即簽押)¶
(用印紿還今有數月不還者守倅漫不加省如此之/&KR0011;不可勝數以此爲寛不知孔子意裏道如何也)但爲¶
政必有規矩使姦民猾吏不得行其私然後刑罰可省賦¶
歛可薄所謂以寛爲本體仁長人孰有大於此者乎¶
　河出圖洛出書而起八卦九疇之數聴鳴鳳而生六律¶
　六吕之聲因思黄帝造律一事與伏羲畫卦大禹錫疇¶
　同功况度量權衡皆起於律而衡運生規規生圎圎生¶
　矩繩直凖平至於定四時興六樂悉由是出故曰律者¶
　萬事之根本學者詎可廢而不講哉夫黄鍾之管九寸¶
　三分損一下生林鍾林鐘之管六寸三分益一上生太¶
　蔟周旋十二律復生黄鐘而還相爲宫之義又一宫各¶
<pb:KR4d0226_SBCK_045-38a>¶
　生五聲總十二律凡生十六聲如八卦重而爲六十四¶
　皆自然之理也然司馬遷律數與班固志不同者多未¶
　暁考其實亦無不同但司馬暦書微隱此等&KR0057;費思索¶
　耳如黃鐘長八寸七分或謂七字是誤蓋十分也是爲¶
　九寸此等不審然否十二律還相爲宫今考禮運䟽義¶
　黃鐘爲第一宫下生林鐘爲徴上生太蔟爲商下生南¶
　吕爲羽上生姑洗爲角林鐘爲第二宮終於中吕爲第¶
　十二宫各有上生下生所管之聲此數蓋本於司馬遷¶
　暦書然與黃鐘爲宫太蔟爲商姑洗爲羽林鐘爲徴南¶
　吕爲羽應鐘爲變宫㽔賔爲變徴者不同其次大吕太¶
　蔟終於無射應鐘凡十二律迭相爲宮其下各有商角¶
　羽徴變宫變徴之聲向見書堂七絃琴凖用此法以定¶
<pb:KR4d0226_SBCK_045-38b>¶
　清濁高下之聲但不知䟽義各爲一&KR0003;孰是孰否其必¶
　各有所主也變宫變徴其聲清耶不知古律巳用之否¶
　或後來增加之也至於埋律候氣一事&KR0057;所未暁曹傳¶
　所載候氣之法置十二律於宻室實葭灰管埋之地中¶
　一氣至則一律飛灰或疑所置諸律方不踰數尺氣至¶
　獨本律應之何也此必有造化宻相感召之理或又按¶
　隋志之&KR0003;曰律之長短不同各齊其上隨深淺入地中¶
　冬至陽氣距地靣九寸而止惟黃鐘之管九寸故逹此¶
　&KR0003;似爲有理今因其&KR0003;而推之十一月黄鐘管長九寸¶
　十二月大吕八寸四分正月太蔟管長八寸二月夾鐘¶
　長七寸推而下之其長者遞减至九月無射五寸十月¶
　應鐘四寸五分雖埋律之地方不踰數尺氣至無有不¶
<pb:KR4d0226_SBCK_045-39a>¶
　逹然候管長短不同管長者氣必先逹&KR0069;亦先動管短¶
　者氣逹在後亦如所謂南枝春先到北枝差遲耳不審¶
　然否¶
律吕之&KR0003;今有新書并辨證各一冊及向時所撰序一篇¶
并往可細考之當得其&KR0003;凡十二律各以本律爲宫而生¶
四侓如黄鐘爲宫則太蔟爲商姑洗爲羽林鐘爲徴南吕¶
爲角是黄鐘一均之聲也&KR0002;林鐘爲宫則南吕爲商應鍾¶
爲角太蔟爲徴姑洗爲羽是林鐘一均之聲也各就其宫¶
以起四聲而後六十律之聲備非以黃鐘定爲宫太蔟定¶
爲商姑洗定爲羽林鐘定爲徴南吕定爲角也但黃大太¶
夾姑中蕤林夷南無應爲十二律長短之次宫商角徴羽¶
爲五聲長短之次黄鐘一均上生下生長短皆順故得各¶
<pb:KR4d0226_SBCK_045-39b>¶
用其全律之正聲十二律名今俗樂亦用之合字即是黄¶
鐘但其律差高耳筆談言之甚詳可呼俗工問之自林鐘¶
之宫而生太蔟之祉則林鐘六寸而太蔟八寸祉反長於¶
宫而聲失其序矣故以十二律而言雖當爲林鐘上生太¶
蔟而以五聲而言則當爲宫下生祉而得太蔟半律四寸¶
之管其聲方順又自太蔟半律四寸之祉而生南吕五寸¶
有竒之商則於律雖本爲下生而於聲反爲上生矣自南¶
吕五寸有竒之商而生姑洗七寸有竒之羽則於律雖本¶
爲上生而於聲則又當用其半而爲下生矣自姑洗半律¶
三寸有竒之羽而生應鐘四寸有竒之角則於律雖爲下¶
生而於聲反爲上生矣其餘十律皆然孔䟽蓋知此法但¶
言之不詳耳(半律杜佑通典謂/之子聲者是也)此是古法但後人失之而¶
<pb:KR4d0226_SBCK_045-40a>¶
唯序黃鐘太吕太蔟夾鐘四律有四清聲即此半聲是也¶
變宫變祉始見於國語注中及後漢樂志乃十二律之本¶
聲自宫而下六變七變而得之者非清聲也如黃鐘爲宫¶
則第六變得應鐘爲變宫第七變得蕤賔爲變祉如林鐘¶
爲宫則第六變得蕤賔爲變宫第七變得大吕爲變祉是¶
也凡十二律皆有二變一律之内通前五聲合爲七均祖¶
孝孫王朴之樂皆同所以有八十四調者蓋毎律各添此¶
二聲而得之也新書此&KR0003;甚詳候氣之&KR0003;其中亦巳論之¶
蓋埋管雖相近而其管之長短入地深淺有不同故氣之¶
應有先後耳非以方位而爲先後也但&KR0030;一圖朝夕㸔誦¶
仍於指掌間輪之乆乆自熟乃見其妙此又可驗凡事皆¶
然别無竒巧只是乆而習熟便是妙處也(禮書有此一卷/比新書差約偶)¶
<pb:KR4d0226_SBCK_045-40b>¶
(在他處俟取/到&KR0009;去㸔也)¶
　天有黃赤二道沈存中云非天實有之特暦家設色以¶
　記日月之行耳夫日之所由謂之黃道史家又謂月有¶
　九行黒道二出黄道北赤道二出黄道南白道二出黄¶
　道西青道二出黃道東并黃道而九如此即日月之行¶
　其道各異况陽用事則日進而北晝進而長隂用事則¶
　日退而南晝退而短月行則春東從青道夏南從赤道¶
　秋西從白道冬北從黒道日月之行其不同道又如此¶
　然毎月合朔不知何以同度而㑹於所㑹之辰又有或¶
　蝕或不蝕悉未能暁向承指喻其行或高而出黃道之¶
　上或低而出黃道之下或相近而偪或差逺而不相值¶
　則皆不蝕是時不能反覆今望賜誨¶
<pb:KR4d0226_SBCK_045-41a>¶
日月道之&KR0003;所引皆是日之南北雖不同然皆隨黃道而¶
行耳月道雖不同然亦常隨黃道而出其旁耳其合朔時¶
日月同在一度其望日則日月極逺而相對其上下弦則¶
日月近一而逺三(如日在午則月或在/卯或在酉之&KR0011;是也)故合朔之時日月¶
之東西雖同在一度而月道之南北或差逺於日則不蝕¶
或南北雖亦相近而日在内月在外則不蝕此正如一人¶
秉燭一人執扇相交而過一人自内觀之其兩人相去差¶
逺則雖扇在内燭在外而扇不能掩燭或秉燭者在内而¶
執扇者在外則雖近而扇亦不能掩燭以此推之大畧可¶
見此&KR0003;在詩十月之交篇孔䟽&KR0003;得甚詳李迂仲引證亦¶
&KR0054;可并檢㸔當得其&KR0003;¶
易啓䝉曰圓者河圖之數方者洛書之文夫河圖無四¶
<pb:KR4d0226_SBCK_045-41b>¶
隅之位截然四正而方謂之圎何也又曰圎者星也歷¶
紀之數其肇於此乎注云歴法合二始以定剛柔二中¶
以定律歴二終以紀閏餘今考班固志天數始於一中¶
於三終於二十五地數始於二中於六終於三十夫始¶
中終蓋如此推之於剛柔律歴閏餘却有未深瑩者抑¶
亦履端於始舉正於中歸餘於終之義乎然亦不合願¶
　求其&KR0003;¶
河圖旣無四隅則比之洛書固爲圓矣注中三句本唐書¶
暦志一行之&KR0003;二始者一二也一竒故爲剛二耦故爲柔¶
二中者五六也五者十日六者十二辰也二終者十與九¶
也閏餘之法以十九&KR0010;爲一章故其言如此然一章之數¶
似亦附㑹當時姑借其&KR0003;以明十數之爲河圖耳¶
<pb:KR4d0226_SBCK_045-42a>¶
　&KR0478;武子&KR0022;有道則智&KR0022;無道則愚其智可及也其愚不¶
　可及也此章一句&KR0004;理㑹不得今讀集注參考左氏傳¶
　乃知武子當衛成公無道失國之時周旋其間盡心竭¶
　力而不去及成公囚京師武子求掌橐饘賂醫薄酖免¶
　衛侯於死終以復國及元咺之訟武子又獨以忠而&KR0023;¶
　免其能保身以濟其君如此雖謂之智可也而夫子曰¶
　其愚不可及夫子嘗曰君子哉蘧伯玉&KR0022;有道則仕&KR0022;¶
　無道則可卷而懷之以伯玉之事責武子雖謂之愚不¶
　識時亦可也然武子惓惓忠君不避險艱能爲人所不¶
　能爲抑亦難矣故夫子曰其愚不可及蓋閔之也今觀¶
　論語一書於有道無道之世屢致意焉其稱南容曰&KR0022;¶
　有道則仕&KR0022;無道則免於刑戮武予之免者亦幸矣然¶
<pb:KR4d0226_SBCK_045-42b>¶
　武子仕衛兩世其君信任之義不可棄之而去其幾於¶
　東漢王允乎允又不免&KR0013;害嘗聞先生誦周子之言曰¶
　學顔子之學志伊尹之志夫伊尹以天下爲巳任者也¶
　治亦進亂亦進然使成湯不興聘幣不至雖五就桀其¶
　志&KR0154;施陳蕃漢代人豪驅馳險阨之中與刑人腐夫同¶
　朝争衡屢退而不去者以仁而爲巳任非人倫莫相恤¶
　也卒以謀踈見殺亦昧於夫子免刑戮之戒矣然陳蕃¶
　王允猶是當時朝廷&KR0029;任身居&KR0166;軸義當與國存亡故¶
　程子曰亦有不當愚者比干是也&KR0002;無言責官守則如¶
　東海逢萌當先漢之亂憤三綱之旣絶挂冠東都門浮¶
　海而去惟恐其或緩也君子之道或出或處或黙或語¶
　詎可不識時幾聊&KR0036;狂言以驗中否¶
<pb:KR4d0226_SBCK_045-43a>¶
所疑寗武子事大槩得之但爲蘧伯玉南容之愚則易而¶
爲武子之愚則難所以聖人有不可及之歎也陳蕃王允¶
固不得爲伯玉南容之愚然蕃事未成而謀巳泄允功未¶
就而志巳驕則又不能爲寗武子之愚矣此其所以取禍¶
也然爲逢萌則甚易爲二公則甚難又不可以彼而責此¶
但當問其時義之如何與其所處之當否耳¶
　　　答廖子晦¶
陳君全未有用心處相見殊未有益近時後生多只如此¶
難可以向上事期望之只如老蘇但爲學做些小語言文¶
字直將聖賢之言兀然端坐終日讀了七八年今人&KR0003;要¶
學道乃不曽畧&KR0184;得旬月工夫讀一卷書不曽成行記得¶
如此而望有成吁亦難矣¶
<pb:KR4d0226_SBCK_045-43b>¶
　　　答廖子晦¶
顔淵之歎一叚是顔子見處今無的慤證驗之可言但以¶
義理推之且得如諸先生及集註之&KR0003;庶幾少病如有所¶
立卓爾只是見得比之舊時愈見親切不似郷來無捉摸¶
處但亦未有道理便得入於其間據爲巳物耳今此謂在¶
顔子心目之間則是先來所見者不在顔子心目之間又¶
以爲方是實見則前此非是實見矣恐不然也大抵此等¶
處吾軰旣未到彼地位臆度而言只可大槩實&KR0003;却於其¶
中反履涵泳認取它做工夫處做自巳分上工夫乆之自¶
當心融神㑹黙與契合&KR0002;只似此直以今日所見附㑹穿¶
鑿只要&KR0003;得成就正使全無一字之差亦未有益况以近¶
觀逺以小觀大又自不能無所失乎心性一段大槩則然¶
<pb:KR4d0226_SBCK_045-44a>¶
但中間方&KR0003;心爲之主不知從前&KR0003;太極二五四端之未¶
&KR0036;時此心却任甚處可更思之¶
實見一叚大意極善然非熹之&KR0003;也程先生遺書中自有¶
一叚&KR0003;得極分明(章首云皆實理也人知而/信者爲難云云即此意也)大學誠意章¶
&KR0003;如惡惡臭如好好色亦是此意可并詳之¶
曽&KR0039;一叚集註中所引諸先生&KR0003;巳極詳明蓋以其所見¶
而言則自源徂流由本制末堯舜事業何難之有&KR0002;以事¶
實言之則旣曰行有不揜便是曽&KR0039;實未做得又何疑哉¶
聖人與之蓋取其所見之高所存之廣耳非謂學問之道¶
只到此處便爲至極而無以加也(上蔡所記伊川先生與/之荅問天下何思何慮)¶
(一叚語意亦正&KR0011;此/見於外書可并撿㸔)然則學者觀此要當反之於身須是¶
見得曽&KR0039;之所見存得曽&KR0039;之所存而日用克巳復禮之¶
<pb:KR4d0226_SBCK_045-44b>¶
功却以顔子爲師庶幾足目俱到無所欠闕横渠先生所¶
謂心要弘放文要宻察亦謂此也來喻大槩得之然其門¶
言語亦多有病其分根原學問爲兩節者&KR0057;不可暁恐當¶
更入思慮也¶
禮書中青史氏之記見大戴禮¶
經世紀年其論甚正然古人巳嘗言之如漢高后之年則¶
唐人巳於武后中宗紀&KR0036;之蜀漢之統則習鑿齒&KR0051;春秋¶
巳有此論矣尭以甲辰年即位乃邵康節皇極經世&KR0003;諸¶
家之&KR0003;亦有同者此則荒忽不可究知敬夫所&KR0003;牴牾處¶
必是謂武王克商之年泰誓序作十一年經作十三年而¶
編年之書乃定從序&KR0003;郷見柯國材&KR0003;以洪範考之訪于¶
箕子是十三年事必是當年&KR0004;克商時便釋其囚而問之¶
<pb:KR4d0226_SBCK_045-45a>¶
不應十一年巳克商至兩年後乃問之也其&KR0003;似有理亦¶
嘗以告敬夫敬夫大以爲然其書巳嘗刋行至是遂止敬¶
夫之服善如此亦難及也¶
潮州王尚書舊嘗識之其人勁正忠實有餘在言路嘗論¶
湯思退之姦而逐之但爲人頗踈率學問偏任巳見諸經¶
極有恠&KR0003;立朝議論亦有不到頭處然不害爲一代正人¶
今所得奏議煩録一本見&KR0009;&KR0019;景&KR0004;是其壻恐必有本旦¶
夕當&KR0009;書問之也¶
樂記圖譜甚荷録示但尚未暁用律次第此間有人頗知¶
俗樂方欲問之偶以事冗未暇此固未必盡合古制然未¶
及百年而淪廢巳如此是可嘆也¶
韓文考異&KR0061;子質鄭文振欲寫本就彼刻版恐其間頗有¶
<pb:KR4d0226_SBCK_045-45b>¶
僞氣引惹生事然當一靣録付之但開版事湏更斟酌耳¶
&KR0002;欲開版湏依此本别刋一本韓文方得又恐枉&KR0232;勞費¶
工力耳¶
禮書人䟽者此間巳校定得聘禮以前二十餘篇今録其¶
目附去彼中所編早得爲佳此間者巳送福州令直卿與¶
劉履之兄弟參校寫成定本尚未&KR0009;來&KR0002;有可増益處自¶
不妨添入也然因此得㸔禮䟽一畨亦非小&KR0024;不然此等¶
如嚼木札定無功夫㸔得也¶
　　　答廖子晦¶
來書疑著生死&KR0017;神之&KR0003;此無可&KR0003;只縁有箇私字分了¶
界至故放不下耳除了此字只㸔太極兩儀乾父坤母體¶
性之本然還有此間隔否耶¶
<pb:KR4d0226_SBCK_045-46a>¶
　　　答廖子晦¶
前此屢辱貽書有所講論毎&KR0060;恠其語之不倫而未能深¶
暁其故只據一時鄙見所未安處草草奉答往往只是&KR0003;¶
得皮膚不能切中其病所以賢者亦未深悉而猶有今日¶
之論也此雖微陋踈率之罪然因此却得左古明辨力扣¶
敷述詳明然後乃能識得前後所&KR0003;之本意而區區愚見¶
亦因得以自竭非小&KR0024;也蓋詳來喻正謂日用之間别有¶
一物光輝閃爍動蕩流轉是即所謂無極之眞所謂谷神¶
不死二語皆來書所引所謂無位眞人此釋氏語正谷神¶
之酋長也學者合下便要識得此物而後將心想象照管¶
要得常在目前乃爲根本功夫至於學問踐履零碎凑合¶
則自是下一截事與此粗細逈然不同雖以顔子之&KR0004;鑚¶
<pb:KR4d0226_SBCK_045-46b>¶
高仰堅瞻前忽後亦是未見此物故不得爲實見耳此其¶
意則善矣然&KR0002;果是如此則聖人設教首先便合痛下言¶
語直指此物教人著緊體察要令實見著緊把捉要常在¶
目前以爲直截根原之計而却都無此&KR0003;但只教人格物¶
致知克巳復禮一向就枝葉上零碎處做工夫豈不誤人¶
枉費日力耶論孟之言平易明白固無此等玄妙之談雖¶
以子思周子喫緊爲人特著中庸太極之書以明道體之¶
極致而其所&KR0003;用功夫處只&KR0003;擇善固執學問思辨而篤¶
行之只&KR0003;定之以中正仁義而主静君子修之吉而巳未¶
嘗使人日用之間必求見此天命之性無極之眞而固守¶
之也蓋原此理之所自來雖極微妙然其實只是人心之¶
中許多合當做底道理而巳但推其本則見其出於人心¶
<pb:KR4d0226_SBCK_045-47a>¶
而非人力之所能爲故曰天命雖萬事萬化皆自此中流¶
出而實無形象之可指故曰無極耳&KR0002;論功夫則只擇善¶
固執中正仁義便是理㑹此事處非是别有一叚根原功¶
夫又在講學應事之外也如&KR0003;求其放心亦只是&KR0003;日用¶
之間收歛整齊不使心念向外走作庶幾其中許多合做¶
底道理漸次分明可以體察亦非捉取此物藏在胷中然¶
後别分一心出外以應事接物也來書又云事事物物皆¶
有實理如仁義禮智之性視聽言動之則皆從天命中來¶
湏如顔曾洞見全體即無一不善此&KR0003;雖似無病然詳其¶
語脉究其意指亦是以天命全體者爲一物之渾然而仁¶
義禮智之性視聴言動之則皆是其中零碎查滓之物&KR0004;¶
不異於前&KR0003;也至論所以爲學則又不在乎事事物物之¶
<pb:KR4d0226_SBCK_045-47b>¶
實理而特以洞見全體爲功凡此似亦只是舊病也且曰¶
洞見全體而後事無不善則是未見以前未嘗一一窮格¶
以待其貫通而直以意識想象之耳是與程子所訶對塔¶
而&KR0003;相輪者何以異哉來喻又疑考異中&KR0003;韓公見道之¶
用而未得其體以爲亦&KR0002;自謂根原學問各有一種功夫¶
者此亦不然前日鄙意正爲韓公只於治國平天下處用¶
功而未嘗就其身心上講究持守耳非病其不曽捉得此¶
物藏在懷䄂間也此是學問功夫徹上徹下細宻緊切處¶
向使不因來喻之詳終亦未覺其病之在是今幸見得不¶
是小事千萬詳㸔此&KR0003;子細㝷繹更推其&KR0011;盡將平生所¶
認有相闗處一一勘驗當自見得如有未&KR0443;更宜反覆不¶
可容易放過也安卿之病正亦坐此向來至此&KR0003;得旣不¶
<pb:KR4d0226_SBCK_045-48a>¶
相合渠便藏了更不&KR0003;著遂無由與之極論至今以爲恨¶
或因與書幸亦以此暁之勿令乆自拘縶也大顚問答&KR0004;¶
疑只是其徒僞作後細思之想亦有些彷彿計其爲人山¶
野質朴雖不㑹&KR0003;而於修行地位做得功夫著實故其言¶
語有力感動得人又是韓公所未嘗聞而亦切中其病故¶
公旣聞其語而不覺遂恱之也然亦只此便見得韓公本¶
體功夫有欠闕處如其不然豈其自無主宰只&KR0013;朝廷一¶
貶異教一言而便如此失其常度哉此等處極不可草草¶
㸔過更宜深體之也其餘巳具見於考異外集卷中者今¶
不復論然&KR0002;不得此碑亦無由見得許多曲折也坡公海¶
外意況深可歎息近見其晚年所作小詞有新恩雖可冀¶
舊學終難改之句毎諷詠之亦足令人&KR0099;然也二詩亦未¶
<pb:KR4d0226_SBCK_045-48b>¶
甚曉不敢又便率然奉答然恐亦只是舊來意思但請只¶
就前&KR0003;觀之恐亦可自見得矣蓋性命之理雖微然就&KR0054;¶
文約禮實事上㸔亦甚明白正不須向無形象處東撈西¶
摸如捕風繫影用意愈深而去道愈逺也¶
考異¶
　答嚴居厚乆當純熟明快(快一/作决)¶
　答廖子晦故又曰中者天下之大本(一無/又字)¶
　　　　　　　　　　　　　閩縣儒學教諭王製校¶
晦庵先生朱文公文集卷第四十五¶
