# -*- mode: mandoku-view -*-
#+TITLE: 晦庵集
#+DATE: 2015-09-23 10:22:24
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 45

<md:KR4d0226_SBCK_045-18b>¶
謂萬物在吾性分中如鑑¶¶¶之影則性是一
物物¶是一物以此照彼以彼入此也横渠先生所謂若
謂萬象¶為太虛中所見則物與虛不相資形自形性自
性者正談<md:KR4d0226_SBCK_045-19a>¶此爾¶
　夫子告子路曰未能事人焉能事鬼未知生焉知死
　意¶若曰知人之理則知鬼之理知生之理則知死之
　理存¶乎我者無二物也故正蒙謂聚亦吾體散亦吾
　體知死¶而不亡者可與言性矣竊謂死生鬼神之理
<pb:KR4d0226_WYG_045-29b>
　斯言盡之¶君子之學汲汲修治澄其濁而求清者盖
　欲不失其本¶心凝然而常存不為造化隂陽所累如
　此則死生鬼神¶之理將一於我而天下之能事畢矣
　彼釋氏輪回之説¶安足以語此¶
盡愛親敬長貴貴尊賢之道則事鬼之心不外乎此矣
知¶乾坤變化萬物受命之理則生之有死可得而推矣
夫子¶之言固所以深曉子路然學不躐等於此亦可見
矣近世<md:KR4d0226_SBCK_045-19b>¶説者多借先聖之言以文釋氏之㫖失其本意
<pb:KR4d0226_WYG_045-30a>
遠矣¶
　德明伏讀先生太極圖解義第二章曰動而生陽誠
　¶之通也繼之者善萬物之所資始也靜而生陰誠之
　復也¶成之者性萬物各正其性命也德明謂無極之
　眞誠也¶動而生陽靜而生隂動靜不息而萬物繼此
　以出與因¶此而成者皆誠之著固無有不善者亦無
　非性也似不¶可分隂陽而為辭如以資始為繫於陽
　以正性命為繫¶於隂則若有獨陽而生獨陰而成者
<pb:KR4d0226_WYG_045-30b>
　矣詳究先生之意¶必謂陽根於陰陰根於陽陰陽元
　不相離如此則非得¶於言表者不能喻此也¶
繼善成性分屬陰陽乃通書首章之意但熟讀之自可
見¶矣盖天地變化不為無陰然物之未形則屬乎陽物
正其<md:KR4d0226_SBCK_045-20a>¶性不為無陽然形器已定則屬乎陰甞讀張忠定
公語云¶公事未著字以前屬陽著字以後屬隂似亦窺
見此意¶
　　　答廖子晦
<pb:KR4d0226_WYG_045-31a>
　德明平日鄙見未免以我為主盖天地人物統體只
　是¶一性生有此性死豈遽亡之夫水有所激與所礙
　則成¶漚正如二機闔闢不已妙合而成人物夫水固
　水也漚¶亦不得不謂之水特其形則漚滅則還復是
　本水也人¶物之生雖一形具一性及氣散而滅還復
　統體是一而¶已豈復分别是人是物之性所未瑩者
　正惟祭享一事¶推之未行若以為果饗耶神不歆非
　類大有界限與統¶體還一之説不相似若曰饗與不
<pb:KR4d0226_WYG_045-31b>
　饗盖不必問但報本¶之道不得不然而詩書却明言
　神嗜飲食祖考來格之<md:KR4d0226_SBCK_045-20b>¶類則又極似有饗之者竊謂
　人雖死無知覺知覺之原¶仍在此以誠感彼以類應
　若謂盡無知覺之原只是一¶片太虚寂則似㫁滅無
　復實然之理亦恐未安君子曰¶終小人曰死則智愚
　於此亦各不同故人不同於鳥獸¶草木愚不同於聖
　雖以為公共道理然人須全而歸之¶然後足以安吾
　之死不然則人何用求至賢聖何用與¶天地相似倒
<pb:KR4d0226_WYG_045-32a>
　行逆施均於一死而不害其為人是直與¶鳥獸禽魚
　俱壞懵不知其所存也¶
死生之論向來奉答所諭知生事人之問己發其端而
近¶答嵩卿書論之尤詳意明者一讀當己洞然無疑矣
而來¶書之諭尚復如此雖其連類引義若無津涯然尋
其大指¶則皆不出前此兩書所論之中也豈未甞深以
鄙説思之<md:KR4d0226_SBCK_045-21a>¶而直以舊聞為主乎旣承不鄙又不得不有
以奉報幸試¶思之盖賢者之見所以不能無失者正坐
<pb:KR4d0226_WYG_045-32b>
以我為主以覺¶為性爾夫性者理而已矣乾坤變化萬
物受命雖所稟之¶在我然其理則非有我之所得私也
所以反身而誠盖謂¶盡其所得乎已之理則知天下萬
物之理初不外此非謂¶盡得我之知覺則衆人之知覺
皆是此物也性只是理不¶可以聚散言其聚而生散而
死者氣而已矣所謂精神魂¶魄有知有覺者皆氣之所
為也故聚則有散則無若理則¶初不為聚散而有無也
但有是理則有是氣茍氣聚乎此¶則其理亦命乎此耳
<pb:KR4d0226_WYG_045-33a>
不得以水漚比也鬼神便是精神魂¶魄程子所謂天地
之功用造化之迹張子所謂二氣之良¶能皆非性之謂
也故祭祀之禮以類而感以類而應若性<md:KR4d0226_SBCK_045-21b>¶則又豈有類
之可言耶然氣之已散者旣化而無有矣其¶根於理而
日生者則固浩然而無窮也故上蔡謂我之精¶神卽祖
考之精神盖謂此也然聖人之制祭祀也設主立¶尸焫
蕭灌鬯或求之陰或求之陽無所不用其極而猶止¶曰
庶或享之而已其至誠惻怛精微恍惚之意盖有聖人
<pb:KR4d0226_WYG_045-33b>
所不欲言者非可以世俗麤淺知見執一而求也豈曰
一¶受其成形則此性遂為吾有雖死而猶不滅截然自
為一¶物藏乎寂然一體之中以俟夫子孫之求而時出
以饗之¶耶必如此説則其界限之廣狹安頓之處所必
有可指言¶者且自開闢以來積至於今其重併積疊計
已無地之可¶容矣是又安有此理耶且乾坤造化如大
洪爐人物生生¶無少休息是乃所謂實然之理不憂其
㫁滅也今乃以一<md:KR4d0226_SBCK_045-22a>¶片太虚寂目之而反認人物已死之
<pb:KR4d0226_WYG_045-34a>
知覺謂之實然之理¶豈不誤哉又聖賢所謂歸全安死
者亦曰無失其所受乎¶天之理則可以無愧而死耳非
以為實有一物可奉持而¶歸之然後吾之不㫁不滅者
得以晏然安處乎冥漠之中¶也夭壽不貳脩身以俟之
是乃無所為而然者與異端為¶生死事大無常迅速然
後學者正不可同日而語今乃混¶而言之以彼之見為
此之説所以為説愈多而愈不合也¶凡此皆亦粗舉其
端其曲折則有非筆舌所能盡者幸併¶前兩説而參考
<pb:KR4d0226_WYG_045-34b>
熟思之其必有得矣若未能遽通卽且置¶之姑卽夫理
之切近而平易者實下窮格工夫使其積累¶而貫通焉
則於此自當曉解不必别作一道理求也但恐¶固守舊
說不肯如此下工則拙者雖復多言終亦無所補<md:KR4d0226_SBCK_045-22b>¶耳¶
　　　答廖子晦¶
　德明自得賜誨日夕不去手紬繹玩味未能盡究亦
　¶甞隨所知而為之説盖天人無二理本末無二致盡
　人道¶卽天道亦盡得於末則本亦未離雖謂之聖人
<pb:KR4d0226_WYG_045-35a>
　亦曰人¶倫之至而已佛氏離人而言天岐本末而有
　所擇四端¶五常之有於性者以為理障父子君臣夫
　婦長㓜所不¶能無者以為縁合甚則以天地陰陽人
　物為幻化未嘗¶或過而問焉而直語太虚之性夫天
　下無二理豈有天¶人本末輙生取舍而可以為道乎
　夫其所見如此則亦¶偏小而不全矣豈所謂徹上徹
　下一以貫之之學哉聖¶門下學而上達由灑掃應對
　進退而徃雖飲食男女無<md:KR4d0226_SBCK_045-23a>¶所不用其敬盖君子之道
<pb:KR4d0226_WYG_045-35b>
　費而隱費卽日用也隱卽天¶理也卽日用而有天理
　則於君臣父子夫婦長㓜之間¶應對酬酢食息視聽
　之頃無一而非理者亦無一之可¶紊一有所紊天理
　䘮矣故君子無所不用其敬由是而¶操之固習之熟
　則隱顯混融内外合一而道在我矣佛¶者烏足以語
　是哉佛氏之所謂悟亦瞥見端倪而已天¶理人心實
　然而不可易者則未甞見也其所謂修亦攝¶心寂坐
　而已棄人倫滅天理未見其有得也此先生所¶以謂
<pb:KR4d0226_WYG_045-36a>
　　其卒不近也喜怒哀樂之未發卽寂然不動者是¶也
　　卽此為天地之心卽此為天下之本天下無二本故¶
　　乾坤變化萬類紛揉無不由是而出而形形生生各
　¶　有天性此本末之所以不可分也得其靈而為人而
　　於四<md:KR4d0226_SBCK_045-23b>¶者之際淵然而虚靜若不可以名言者而子思
　　以其無¶所偏倚而謂之中孟子以其純粹而謂之善
　　夫子卽謂¶生生之體而言之以仁名不同而體一亦
　　未嘗離於日¶用之間此先生所以謂其分明不待尋
<pb:KR4d0226_WYG_045-36b>
　　究者也某昔者¶讀紛然不一之書而不得其要領泛
　　觀乎天地陰陽人¶物鬼神而不能一在邇求遠未免
　　有極力尋究之過亦¶甞聞於龜山先生之説曰未言
　　盡心先須理㑹心是何¶物若體得了然分明然後可
　　以言盡某前日之説正坐¶是也然道無須臾可離日
　　用昭昭奚俟於尋究此先生¶所為丁寧開諭某敢不
　　敬承至於鑑影之惑非先生之¶教幾殆也某昔者閒
　　居黙坐見夫所謂充周而洞達者¶萬物在其中各各
<pb:KR4d0226_WYG_045-37a>
　呈露遂以鑑影之譬為近故推之而<md:KR4d0226_SBCK_045-24a>¶為鳶魚之説竊
　以為似之先生以太虚萬象而闢其失¶某讀之乆始
　大悟其非若爾則鳶魚吾性分為二物矣¶詳究先生
　之意盖鳶魚之生必有所以為鳶魚者此道¶體之所
　在也其飛其躍豈鳶魚之私盖天理發越而不¶可已
　也勿忘勿助長之間天理流行無纎毫之私正類¶是
　此明道先生所以謂之同某鄙見如此未知合於先¶
　生之意否乎其它死生鬼神之説須俟靣求教誨
<pb:KR4d0226_WYG_045-37b>
來喻一一皆𢍆鄙懷足見精敏固知前此心期之不謬
也¶其間尚一二未合亦非大故屬此客中冗冗未及一
二條¶對更願益加辨學之功所見當漸真實也¶
　　　答廖子晦¶
所諭詩説先儒本謂周公制作時所定者為正風雅其
後<md:KR4d0226_SBCK_045-24b>¶以類附見者為變風雅耳固不謂變者皆非美詩也
大序¶之文亦有可疑處而小雅篇次尤多不可曉者此
未易攷¶但聖人之意使人法其善戒其惡此則炳如日
<pb:KR4d0226_WYG_045-38a>
星耳今亦¶不須問其篇章次序事實是非之如何但玩
味得聖人垂¶示勸戒之意則詩之用在我矣鄭衛之詩
篇篇如此乃見¶其風俗之甚不美若止載一兩篇則人
以為是適然耳大¶抵聖人之心寛大平夷與今人小小
見識遮前掩後底意¶思不同此語亦卒乍與人説不得
且徐思之俟它日靣講¶也¶
　　　答廖子晦¶
　乾之四德以貞配冬無可疑人之四德以智配冬猶
<pb:KR4d0226_WYG_045-38b>
　未¶&KR0631;豈以一歲之功萬物之成畢見於此如智之明
　辨者<md:KR4d0226_SBCK_045-25a>¶乎¶
智主含藏分别有知覺而無運用冬之象也¶
　以五常之道配五典之倫則仁行於父子義行於君
　臣¶禮行於長㓜智行於夫婦(智所/以别)信行於朋友皆不
　易之¶定理中庸或問首章不以禮主長㓜智主夫婦
　何也豈¶以禮與智通行無間不當指定分配也歟¶
智字分配似稍費力正不必如此牽合也
<pb:KR4d0226_WYG_045-39a>
　一陰一陽之謂道其在人者不越仁義兩端而已陽
　¶為仁陰為義自此推之四端竊謂禮亦陽德仁之屬
　也智¶亦陰德義之屬也如火木皆陽水金皆陰之類
　不識然¶否¶
此段無可疑者<md:KR4d0226_SBCK_045-25b>¶　德明讀先生詩傳極有感發始知詩眞可以興也所
　疑¶正變風雅已荷開曉又見教讀書之説且云聖人
　之心¶寛大平夷與今人小小見識遮前掩後底意不
<pb:KR4d0226_WYG_045-39b>
　同夫温¶柔敦厚寛大平夷固詩之教求諸緑衣終風
　栢舟考槃¶尤曉然可見但所謂小小見識遮前掩後
　者不知所主¶何意於詩何與豈只以所載刺詩有淫
　䙝不可告語者¶聖人亦存而不刪也耶所疑未得伏
　乞批誨¶
鄙意初亦正謂如此但寛大平夷亦舉大體而言不專
指¶此一類也¶
　　　答廖子晦
<pb:KR4d0226_WYG_045-40a>
熹頓首再拜使至奉告欣審比日秋清尊履佳福熹此
諸¶况已具平父書中矣輕犯世禍非欲如此顧恐邂逅
蹉跌<md:KR4d0226_SBCK_045-26a>¶亦非所能避耳要之惟是不出可以無事一行作
吏便如¶此計較不得才涉計較囘互便是私意也劉家
大哥聞甚¶知好學皆教導之力感不可言此衰拙之任
而老兄當之¶其效又如此為幸甚矣行期想有定論渠
家叔姪意甚拳¶拳也問及學舍次第此間事旣隔手又
生徒希少殊不成¶次第無可言者然亦未甞不告之以
<pb:KR4d0226_WYG_045-40b>
窮理脩身之事但無¶縁朝夕與之親接又其間知為己
求益者絕少故亦無以¶用其力耳論語集注已移文兩
縣并作書囑之矣今人得¶書不讀只要賣錢是何見識
苦惱殺人奈何奈何余隱之¶所刋聞之已乆亦未之見
此等文字不成器將來亦自消¶滅不能管得也鄭台州
竒禍可駭天意殊不可曉令人憂¶懼人還草此未暇它
及惟千萬自愛不宣<md:KR4d0226_SBCK_045-26b>¶熹再拜上問慈闈安問日至作肅家事處置甚善示及
<pb:KR4d0226_WYG_045-41a>
疑¶義各以鄙見條析但宗法從來理㑹不分明此間又
無文¶字檢閱恐只依鄭氏舊說亦自穏當也¶
　　　答廖子晦¶
所論易傳无妄之說甚善但所謂雖無邪心而不合正
理¶者實該動靜而言不專為莊敬持養此心旣存設也
盖如¶燕居獨處之時物有來感理所當應而此心頑然
固執不¶動則此不動處便非正理又如應事接物處理
當如彼而¶吾所以應之者乃如此則雖未必出於血氣
<pb:KR4d0226_WYG_045-41b>
人欲之私然¶只似此亦是不合正理旣有不合正理則
非邪妄而何恐¶不必言未免紛擾敬不得行然後為有
妄之邪心也所論¶近世識心之弊則深中其失古人之
學所貴於存心者盖<md:KR4d0226_SBCK_045-27a>¶將卽此而窮天下之理今之所謂
存心者乃欲恃此而外¶天下之理其得失之端於此亦
可見矣故近日之弊無不¶流於狂妄恣肆而不自知其
非也¶
　　　答廖子晦
<pb:KR4d0226_WYG_045-42a>
守官得上官相知可以行志然獲上有道自守亦不可
失¶也獄事人命所繫尤當盡心近世流俗惑於隂德之
論多¶以縱出有罪為能而不思善良之無告此最弊事
不可不¶戒然哀矜勿喜之心則不可無也所示疑義甚
善但一二¶處小未圓備别紙具去職事之餘更能玩意
於此固佳然¶觀書亦須從頭循序而進不以淺深難易
有所取舍自然¶意味詳宻至於浹洽貫通則無緊要處
所下功夫亦不落¶空矣今人多是揀難底好底㸔非惟
<pb:KR4d0226_WYG_045-42b>
聖賢之言不可如此<md:KR4d0226_SBCK_045-27b>¶間别且是只此心意便不定疊縱
然用心探索得到亦與¶自家這裏不相干突兀聱牙無
田地可安頓此病不可不¶知也¶
子晦所論始終條理甚善然去歲見三山上游諸論皆
不¶可曉何耶豈同官所見不同難力爭耶至中固不當
以始¶終言然射之所以中者亦是其未用力時眼中見
得親切¶故其發而能中耳發處方用得力也其它則所
論皆善矣¶國材以仁喻心之説恐渠記之誤不應如此
<pb:KR4d0226_WYG_045-43a>
謬妄也理一¶分殊便是仁義之理不待行之而後為義
也以行之為義¶乃是告子義外之説自韓子失之矣大
抵仁義禮智皆心¶之理而仁在其中又無所不包故孟
子以人心言之如四¶端皆心之用而惻隱之心無所不
貫亦可見也信近於義<md:KR4d0226_SBCK_045-28a>¶言可復也未可便説言不必信
盖言欲其信然須是近義¶然後言可復而能全其信此
正言慮所終之意也竭力非¶不敢有其身之謂卒至於
不敢慢語尤無序皆不必如此¶説四端一段甚好此義
<pb:KR4d0226_WYG_045-43b>
理之綱領能如此推明甚慰所望¶也説大人之義熹甞
説孟子不是教人去藐大人但教人¶勿視其巍巍然者
而已今人不是畏大人只是畏其巍巍¶然者而已如蘇
秦嫂所謂見季子位高金多正是此見識¶也若能勿視
其巍巍然而不失夫畏大人之心則是乃真¶能畏大人
者矣萬物皆備於我下文反身强恕皆蒙此句¶為義不
可只説一截所謂反身而誠乃窮理力行功夫成¶就之
效貫通純熟與理為一處不可只以敬字盡之也
<pb:KR4d0226_WYG_045-44a>
　　　答廖子晦<md:KR4d0226_SBCK_045-28b>¶巧言令色為失其本心此語非不是但近時説者多因
孟¶子之言遂以心字替却仁字此則不可當更於此思
之得¶其説則凡言仁者皆可黙識不但此章之義而已
且巧言¶亦不專為譽人過實大凡辭色之間務為華飾
以悦人之¶觀聽者皆是(上蔡語録中説寫/柬請客之類皆是)¶
察私心所從起亦不記當時如何説然亦非謂平居無
事¶而伺其所起但操存有功卽念慮之萌無不知覺未
<pb:KR4d0226_WYG_045-44b>
能如¶此卽此心應物之際不可不審其邪正公私而施
克復之¶功也¶
曾子易簀非記者之誤所論得之¶
千乘之説未有端的證據司馬法説雖占地太廣然以
周¶禮考之又不止此如云九夫為井四井為邑四邑為
丘四<md:KR4d0226_SBCK_045-29a>¶丘為甸鄭氏讀甸為乘云四丘之地出車一乘乃
是十六¶井也所云未聞七家出一人之役後來宇文周
制府衛法¶乃是七家共出一兵疑於古制亦有所攷然
<pb:KR4d0226_WYG_045-45a>
今不可知矣¶此類恐當細攷而兼存之以俟知者决焉
不必自為之說¶也¶
　　　答廖子晦¶
所喻已悉但事已如此不若且靜以聽之吾人所學正
要¶此處呈驗若㸔些利害便不免開口告人却與不學
之人¶何異向見李先生説若大段排遣不去只思古人
所遭患¶難有大不可堪者持以自比則亦可以少安矣
始者甚卑¶其説以為何至如此後來臨事却覺有得力
<pb:KR4d0226_WYG_045-45b>
處不可忽也¶若閤中不快亦無可奈何事已至此已展
不縮已進不退<md:KR4d0226_SBCK_045-29b>¶只得硬著脊梁與它厮捱㸔他如何自
家决定不肯開口¶告他若到任滿便作對移批書離任
則它許多威風都無¶使處矣豈不快哉東坡在湖州被
逮時面無人色兩足俱¶軟幾不能行求入與家人訣而
使者不聽雖伊川先生謫¶涪陵時亦欲入告叔母而不
可得惟陳了翁被逮聞命卽¶行使人駭之請其入治行
裝而翁反不聽竒哉竒哉願子¶晦勉旃毋為後人羞也
<pb:KR4d0226_WYG_045-46a>
此間有吳伯起者不曾講學後聞¶陸子靜門人説話自
謂有所解悟便能不顧利害及其作¶令纔被對移它邑
主簿却不肯行而百方求免熹甞笑之¶以為何至如此
若對移作指使卽逐日執杖子去知府㕔¶前唱喏若對
移做押録卽逐日抱文案去知縣案前呈覆¶更做耆長
壯丁亦不妨與它去做况主簿乎吳不能用竟<md:KR4d0226_SBCK_045-30a>¶至憤鬱
成疾而死當時若放得下却未必死今不免死而¶枉陪
了許多下情所失愈多雖其臨機失於㫁决亦是平¶日
<pb:KR4d0226_WYG_045-46b>
欠了持論也志士不忘在溝壑勇士不忘䘮其元此夫¶
子所以有取於虞人而孟子亦發明之李先生說不忘
二¶字是活句須向這裏參取愚謂若果識得此意辦得
此心¶則無入而不自得而彼之權勢威力亦皆無所施
矣前幅¶未盡鄙意故復布此試反復之當自有判决處¶
　　答廖子晦¶
　唐臣問中孚傳曰中虚為中孚之象中實亦為孚義
　又¶曰中虚信之本中實信之質又曰中虚為誠之象
<pb:KR4d0226_WYG_045-47a>
　中實¶為孚之象夫有本則有質有誠則有孚盖卽質
　生於本¶而孚出於誠也似有終始似有先後然不可
　得指而名<md:KR4d0226_SBCK_045-30b>¶之以為終始先後也故分而言之則曰中
　實合而言之¶則曰中虚分謂二體兌與㢲也合謂全
　體中孚是也二¶體以剛而得上下之中雖曰實矣及
　其成體則二柔在¶中而又生於虚焉盖中虚未甞無
　實而中實未甞不虚¶也以虚為實之體而實為虚之
　用雖曰體曰用又不可¶岐而為二也大抵虚根於實
<pb:KR4d0226_WYG_045-47b>
　實出於虚及其虚也實之¶理未甞不在焉於其實也
　虚之義未甞不存焉但不可¶執其虚而忘其實忘其
　實則無質也無信也又不可泥¶其實而失其虚失其
　虚則無本也不誠也是猶陰根於¶陽陽根於陰靜無
　而動有道並行而不相悖者也今夫¶天地之間一元
　之氣杳冥無迹豈非虚耶萬物生成各¶具形器豈非
　實耶然物雖成形豈能離於一元之氣豈<md:KR4d0226_SBCK_045-31a>¶能捨於物
　而自用哉在今學者體天地之化盡形色之¶則中不
<pb:KR4d0226_WYG_045-48a>
　可不虚亦不可不實存養在我則中心廣大纎¶毫不
　留不失於信之本不忘於誠之象豈非虚耶應接¶於
　外則必矜細行克勤小物不失於信之質不忘於孚¶
　之象豈非實耶此亦伊川先生所謂由乎中以應乎
　外¶制於外所以養其中之義也如是則體用一源内
　外交¶養豈不美哉某讀易傳而有此疑義萬望詳教
　德明答¶云中孚之義微奥豈德明所能識甞試考諸
　卦體二五¶皆陽而中實者中心純實而有信之義也
<pb:KR4d0226_WYG_045-48b>
　内外皆實而¶中虚者中心虛明而能信之義也就所
　主而言則中實¶為信之質就所感而言則中虛為信
　之本又以澤風二¶象言之則水以虛而受風之入下
　以虚而受上之感皆<md:KR4d0226_SBCK_045-31b>¶所以為信也其體其實其虚一
　歸於信此易之所以變¶易而無不各極其道而中孚
　之義著矣來説謂虚中未¶甞無實實中未甞無虚固
　善又謂虚根於實實根於虚¶又以一元之氣為虚萬
　物生成為實其言竊恐有病精¶義云冲漠無朕而萬
<pb:KR4d0226_WYG_045-49a>
　象森然已具其曰萬象已具則雖¶冲漠無朕之際已
　不為虚矣况於一元之氣所旣有者¶得為虚乎此幾
　於老氏有生於無之論見闢於正蒙之¶書者也又以
　存養於中應接於外為兩截恐失程子由¶乎中以應
　乎外之本意不審高明以為如何¶
　唐臣問吕與叔甞言思慮多不能驅除曰此正如破
　屋¶中禦㓂東面人來未逐得西面又一人至矣左右
　前後¶驅逐不暇盖四面空疎盜固易入無縁作得主
<pb:KR4d0226_WYG_045-49b>
　定又如<md:KR4d0226_SBCK_045-32a>¶虚器入水水自然入若以一器實之以水置
　之水中水¶何能入來盖中有主則實實則外患不能
　入自然無事¶學者先務固在心志然有謂欲屏去聞
　見知思則是絕¶聖棄智有欲屏去思慮患其紛亂則
　須坐禪入定如明¶鑑在此萬物畢照是鑑之常難為
　使之不照人心不能¶不交感萬物難為使之不思慮
　若欲免此唯是心有主¶如何為主敬而已矣有主則
　虚虚謂邪不能入無主則¶實實為物來奪之大凡人
<pb:KR4d0226_WYG_045-50a>
　心不可二用用於一事則它¶事更不能入者事為之
　主也事為之主尚無思慮紛擾¶之患若主於敬又焉
　有此患乎所謂敬者主一之謂敬¶所謂一者無適之
　謂一且欲涵泳主一之意不一則二¶三矣至於不敢
　欺不敢慢尚不愧於屋漏皆是敬之事<md:KR4d0226_SBCK_045-32b>¶也此二條一
　以實為主一以虚為主而皆收入近思録¶唐臣以愚
　意度之虛以敬言實以事言以敬為之主則¶虚虚則
　邪不能入以事為之主則實實則外患不能入¶故程
<pb:KR4d0226_WYG_045-50b>
　先生於有主則實下云自然無事於無主則實下¶云
　實謂物來奪之詳此二條之意各有所在不可併作¶
　一意看未知是否德明答云有主則實有主則虚虚
　實¶二說雖不同然意自相通皆謂以敬為主也敬則
　其心¶操存而不亂虚靜而能照操存不亂外患自不
　能入虚¶靜而能照外物自不能干無有二事程子曰
　主一之謂¶敬又曰敬則自虚靜又曰敬勝百邪意亦
　可見只縁吕¶氏患思慮多程子謂其中心無主所致
<pb:KR4d0226_WYG_045-51a>
　如虚器入水破¶室致㓂故言有主則實實則外患不
　能入後來學者又<md:KR4d0226_SBCK_045-33a>¶欲盡屏見聞知思程子以為人心
　不能無感如鑑不能¶不照但涵養清明則自無紛擾
　不待屏除也故言有主¶則虚虚謂邪不能入各有攸
　當皆是以敬為主若岐而¶為二恐非程子本意又前
　言有主則實則是心有主也¶後言無主則實則是物
　來奪之中心昏塞也辭雖同而¶意則異所言虚者亦
　然
<pb:KR4d0226_WYG_045-51b>
李君二說亦佳但太支蔓作病耳有本則有質有誠則
有¶孚盖質生於本而孚出於誠此四句自好似有始終
以下¶則贅矣分合則是論卦體非為不可以先後指名
而言也¶虚中未甞無實以下亦是衍説與此義初不相
干所云實¶出於虚此尤無理至謂執虚忘實泥實失虚
皆極有害大¶抵如今一念之間中無私主便謂之虚事
皆不妄便謂之<md:KR4d0226_SBCK_045-33b>¶實不是兩件事也其說又以存養於中
為虚應接於外為¶實亦誤矣子晦之言大抵近之但語
<pb:KR4d0226_WYG_045-52a>
有未親切處耳後段¶虚實之説亦類此子晦之説甚善
但敬則内欲不萌外誘¶不入自其内欲不萌而言則曰
虚自其外誘不入而言故¶曰實只是一時事不可作兩
截㸔也¶
　　　答廖子晦¶
所喻禮文此等事平昔不曾講究一旦荒迷又不暇問
所¶以例多茍簡不滿人意然䘮與其易也寧戚但存其
大節¶使不失吾哀痛之誠心為急此等雖小不備亦不
<pb:KR4d0226_WYG_045-52b>
得已也¶禮服制度見於儀禮為詳諸家皆祖之而有更
變爾若必¶欲致詳可細攷也據今所急卜葬為先葬後
三虞卒哭而¶祔祔畢主復於寢以俟三年而後撒几筵
此禮經皆有明<md:KR4d0226_SBCK_045-34a>¶文不必用它説改易也¶
　　　答廖子晦¶
廟議當時只用荆公之説盖伊川先生之意也所謂不
備¶九廟之制盖議者欲并祧僖宣二祖而祔孝宗一室
則自¶太祖而至孝宗纔八世耳(兄弟共/為一世)正使荆公之説
<pb:KR4d0226_WYG_045-53a>
未必當¶理宣祖亦未合在祧毁之限也此事不當私議
然蒙見問¶故謾及之不必為它人言也所問葬法大概
得之但後來¶講究木椁瀝青似亦無益但於穴底先鋪
炭屑築之厚一¶寸許其上之中即鋪沙灰四傍即用炭
屑側厚寸許下與¶先所鋪者相接築之旣平然後安石
椁於其上四傍又下¶三物如前椁底及棺四傍上面復
用沙灰實之俟滿加盖¶復布沙灰而加炭屑於其上然
後以土築之盈坎而止盖<md:KR4d0226_SBCK_045-34b>¶沙灰以隔螻蟻愈厚愈佳頃
<pb:KR4d0226_WYG_045-53b>
嘗見籍溪先生說甞見用灰¶葬者後因遷葬則見灰已
化為石矣炭屑則以隔木根之¶自外入者亦里人改葬
者所親見故須令甞在沙灰之外¶四面周宻都無縫罅
然後可以為固但法中不許用石椁¶故此不敢用全石
只以數片合成庶幾不戾法意耳¶
　　　答廖子晦¶
　德明向者侍坐甞問降衷之性具有五典之彛旣已
　知¶之而行之或有未至只是為私欲所撓耳其要在
<pb:KR4d0226_WYG_045-54a>
　窒欲¶先生賜教云一分私欲便有一分見不盡時道
　中妄陳¶所見以及無極太極動靜隂陽五氣五性與
　夫萬事善¶惡之出因言大端人倫似只如此不審如
　何著工夫方¶見得盡先生云據説亦只是如此無可
　思索此乃雖欲<md:KR4d0226_SBCK_045-35a>¶從之末由也已處只要時習常讀書
　令常在目前久之¶自然見得某佩服至訓罔敢失墜
　兹者辱書又蒙誨以¶離羣索居之際自能提撕不廢
　講習體驗之功則與同¶堂合席朝夕講磨無以異矣
<pb:KR4d0226_WYG_045-54b>
　某執書三復不勝感發生¶我者父也教我者夫子也
　俛焉孳孳斃而後已因念顔¶子鑚仰堅高恍惚前後
　喟然發嘆旣知道體之無窮又¶無所用其力將欲罷
　之而此理已躍如於中有不容已¶者而夫子循循善
　誘復示以用力之方博之以文約之¶以禮顔子窮格
　克復旣竭吾才日新不息於是實見此¶理卓然若有
　所立昭昭而不可欺且又非力行之所能¶至故曰雖
　欲從之末由也已如顔子者可謂眞知者哉¶夫博文
<pb:KR4d0226_WYG_045-55a>
　約禮先生所謂講習體驗之功也所立卓爾亦<md:KR4d0226_SBCK_045-35b>¶豈離
　降衷之性固有之彛哉而顔氏之真知如彼後人¶之
　不能及又如此進寸退尺每誦師言惕然警懼輒敢¶
　推廣先生之説復以求教詳賜開曉幸甚¶
所論顔子之嘆大概得之然亦覺有太煩雜處約而言
之¶則高堅前後者顔子始時之所見也博文約禮者中
間用¶力之方也欲罷不能以後者後來得力之效驗也
中庸所¶謂得一善則拳拳服膺而不失者正謂此博文
<pb:KR4d0226_WYG_045-55b>
約禮工夫¶不可間㫁耳若能如此實用其力久之自然
見得此箇道¶理無處不在不是塊然徒守一物而硬定
差排喚作心性¶也若不如此政使思索勞苦説得相似
亦恐隨手消散不¶為吾有况欲望其融㑹貫通而與己
為一耶舊見李先生¶常説少從師友幸有所聞中間無
講習之助幾成廢墮然<md:KR4d0226_SBCK_045-36a>¶賴天之靈此箇道理時常只在
心目間未甞敢忘此可見¶其持守之功矣然則所見安
得而不精所養安得而不熟¶邪近時朋友漫説為學然
<pb:KR4d0226_WYG_045-56a>
讀書尚不能記得本文講説尚¶不能通得訓詁因循茍
且一暴十寒日徃月來漸次老大¶則遂漠然忘之更無
頭緒可以接續至有不獲講學之利¶而徒取廢錮之禍
者甚可嘆也來喻盖已得此大意然持¶之以久全在日
用工夫勿令間㫁乆當自有真實見處也¶
　班朝治軍蒞官行法非禮威嚴不行禱祠祭祀非禮
　¶不誠不莊先生謂古人以誠莊對威嚴盖為政以嚴
　為本¶寛以濟嚴之太過也某向聞其語猶未深訂近
<pb:KR4d0226_WYG_045-56b>
　讀蒙卦¶初九曰發蒙利用刑人用脱桎梏而程氏傳
　曰聖王設¶刑罰以齊其衆明教化以善其俗刑罰立
　而後教化行<md:KR4d0226_SBCK_045-36b>¶治蒙之功若非威之以刑使之脱去昏
　蒙之桎梏則善¶教無由而入某反覆深思若威信不
　立誠不足以立政¶然猶有疑焉孔子曰居上不寛吾
　何以觀之哉竊謂居¶上以寛為本寛則得衆嚴以濟
　寛之不及耳若一意任¶威是蒙爻所謂以徃吝也其
　弊將有至於法令如牛毛¶者抑又聞之四德之元猶
<pb:KR4d0226_WYG_045-57a>
　五常之仁故元為善之長仁¶包義禮智三者先之以
　仁裁之以義三代得天下以仁¶莫不有慘怛之愛忠
　利之教所以不免於刑者亦好仁¶惡不仁耳今之為
　州縣者不念民生之艱刑罰失平征¶取無藝箠楚流
　血茍以逃上官之責而過於寛者又一¶切廢弛不立
　所在有之此固不足道然先王為政之本¶寛嚴先後
　之異施者不敢不詳講伏乞賜誨<md:KR4d0226_SBCK_045-37a>¶為政以寛為本者謂其大體規模意思當如此耳古人
<pb:KR4d0226_WYG_045-57b>
察¶理精宻持身整肅無偷惰戲豫之時故其政不待作
威而¶自嚴但其意則以愛人為本耳及其施之於政事
便須有¶綱紀文章關防禁約截然而不可犯然後吾之
所謂寛者¶得以隨事及人而無頽弊不舉之處人之蒙
惠於我者亦¶得以通達明白實受其賜而無間隔欺蔽
之患聖人説政¶以寛為本而今反欲其嚴正如古樂以
和為主而周子反¶欲其淡盖今之所謂寛者乃縱弛所
謂和者乃哇淫非古¶之所謂寛與和者故必以是矯之
<pb:KR4d0226_WYG_045-58a>
乃得其平耳如其不然¶則雖有愛人之心而事無統紀
緩急先後可否與奪之權¶皆不在已於是姦豪得志而
善良之民反不被其澤矣此¶事利害只在目前不必引
書傳攷古今然後知也(緩急可否是兩<md:KR4d0226_SBCK_045-37b>¶事無程限則緩/急不在已不親臨則可否不在)
(已今見争訟人到官常苦不得呈覆須當計㑹案吏然/後得之便可¶見其無政事不待可否失當然後知其繆)
(矣又如縣道送兩税簿上州磨審皆有日限有違失則/紏正之無即簽押¶用印給還今有數月不還者守倅漫)
(不加省如此之類不可勝數以此/為寛不知孔子意裏道如何也)但為¶政必有規矩使
姦民猾吏不得行其私然後刑罰可省賦¶歛可薄所謂
<pb:KR4d0226_WYG_045-58b>
以寛為本體仁長人孰有大於此者乎¶
　河出圖洛出書而起八卦九疇之數聽鳴鳯而生六
　律¶六吕之聲因思黄帝造律一事與伏羲畫卦大禹
　錫疇¶同功况度量權衡皆起於律而衡運生規規生
　圓圓生¶矩繩直凖平至於定四時興六樂悉由是出
　故曰律者¶萬事之根本學者詎可廢而不講哉夫黄
　鐘之管九寸¶三分損一下生林鐘之管六寸三分益
　一上生太¶簇周旋十二律復生黄鐘而還相為宫之
<pb:KR4d0226_WYG_045-59a>
　義又一宫各<md:KR4d0226_SBCK_045-38a>¶生五聲總十二律凡生六十聲如八卦
　重而為六十四¶皆自然之理也然司馬遷律數與班
　固志不同者多未¶曉攷其實亦無不同但司馬歴書
　微隱此等尤費思索¶耳如黄鐘長八寸七分或謂七
　字是誤盖十分也是為¶九寸此等不審然否十二律
　還相為宫今攷禮運疏義¶黄鐘為第一宫下生林鐘
　為徴上生太簇為商下生南¶吕為羽上生姑洗為角
　林鐘為第二宫終於中吕為第¶十二宫各有上生下
<pb:KR4d0226_WYG_045-59b>
　生所管之聲此數盖本於司馬遷¶歴書然與黄鐘為
　宫太簇為商姑洗為羽林鐘為徵南¶吕為羽應鐘為
　變宫㽔賔為變徵者不同其次大吕太¶簇終於無射
　應鐘凡十二律迭相為宫其下各有商角¶羽徵變宫
　變徵之聲向見書堂七絃琴凖用此法以定<md:KR4d0226_SBCK_045-38b>¶清濁高
　下之聲但不知疏義各為一説孰是孰否其必¶各有
　所主也變宫變徴其聲清耶不知古律已用之否¶或
　後來增加之也至於埋律候氣一事尤所未曉書傳
<pb:KR4d0226_WYG_045-60a>
　所載候氣之法置十二律於宻室實灰葭管埋之地
　中¶一氣至則一律飛灰或疑所置諸律方不踰數尺
　氣至¶獨本律應之何也此必有造化宻相感召之理
　或又按¶隋志之説曰律之長短不同各齊其上隨深
　淺入地中¶冬至陽氣距地面九寸而止惟黄鐘之管
　九寸故達此¶説似為有理今因其説而推之十一月
　黄鐘管長九寸¶十二月大吕八寸四分正月太簇管
　長八寸二月夾鐘¶長七寸推而下之其長者逓减至
<pb:KR4d0226_WYG_045-60b>
　九月無射五寸十月¶應鐘四寸五分雖埋律之地方
　不踰數尺氣至無有不<md:KR4d0226_SBCK_045-39a>¶達然候管長短不同管長者
　氣必先達灰亦先動管短¶者氣達在後亦如所謂南
　枝春先到北枝差遲耳不審¶然否¶
律呂之説今有新書并辨證各一冊及向時所撰序一
篇¶并徃可細考之當得其説凡十二律各以本律為宫
而生¶四律如黄鐘為宫則太簇為商姑洗為羽林鐘為
徵南吕¶為角是黄鐘一均之聲也若林鐘為宫則南吕
<pb:KR4d0226_WYG_045-61a>
為商應鐘¶為角太簇為徵姑洗為羽是林鐘一均之聲
也各就其宫¶以起四聲而後六十律之聲備非以黄鐘
定為宫太簇定¶為商姑洗定為羽林鐘定為徴南呂定
為角也但黄大太¶夾姑中㽔林夷南無應為十二律長
短之次宫商角徵羽¶為五聲長短之次黄鐘一均上生下
生長短皆順故得各<md:KR4d0226_SBCK_045-39b>¶用其全律之正聲十二律名今俗
樂亦用之合字即是黄¶鐘但其律差高耳筆談言之甚
詳可呼俗工問之自林鐘¶之宫而生太簇之徴則林鐘
<pb:KR4d0226_WYG_045-61b>
六寸而太簇八寸徴反長於¶宫而聲失其序矣故以十
二律而言雖當為林鐘上生太¶簇而以五聲而言則當
為宮下生徴而得太簇半律四寸¶之管其聲方順又自
太簇半律四寸之徴而生南吕五寸¶有竒之商則於律
雖本為下生而於聲反為上生矣自南¶吕五寸有竒之
商而生姑洗七寸有竒之羽則於律雖本¶為上生而於
聲則又當用其半而為下生矣自姑洗半律¶三寸有竒
之羽而生應鐘四寸有竒之角則於律雖為下¶生而於
<pb:KR4d0226_WYG_045-62a>
聲反為上生矣其餘十律皆然孔疏盖知此法但¶言之
不詳耳(半律杜佑通典謂/之子聲者是也)此是古法但後人失之而<md:KR4d0226_SBCK_045-40a>¶惟
存黄鐘大吕太簇夾鐘四律有四清聲即此半聲是也¶
變宮變徴始見於國語注中及後漢樂志乃十二律之
本¶聲自宫而下六變七變而得之者非清聲也如黄鐘
為宫¶則第六變得應鐘為變宫第七變得㽔賔為變徵
如林鐘¶為宫則第六變得㽔賔為變宫第七變得大吕
為變徴是¶也凡十二律皆有二變一律之内通前五聲
<pb:KR4d0226_WYG_045-62b>
合為七均祖¶孝孫王朴之樂皆同所以有八十四調者
盖每律各添此¶二聲而得之也新書此説甚詳候氣之
説其中亦已論之¶盖埋管雖相近而其管之長短入地
深淺有不同故氣之¶應有先後耳非以方位而為先後
也但畫一圖朝夕看誦¶仍於指掌閒輪之久久自熟乃
見其妙此又可騐凡事皆¶然别無竒巧只是久而習熟
便是妙處也(禮書有此一巻比新書差約/偶<md:KR4d0226_SBCK_045-40b>¶在他處俟取到寄去看也)¶
　天有黄赤二道沈存中云非天實有之特歴家設色
<pb:KR4d0226_WYG_045-63a>
　¶以記日月之行耳夫日之所由謂之黄道史家又謂
　月有¶九行黑道二出黄道北赤道二出黄道南白道
　二出黄¶道西青道二出黄道東并黄道而九如此即
　日月之行¶其道各異况陽用事則日進而北晝進而
　長隂用事則¶日退而南畫退而短月行則春東從青
　道夏南從赤道¶秋西從白道冬北從黑道日月之行
　其不同道又如此¶然每月合朔不知何以同度而㑹
　於所㑹之辰又有或¶蝕或不蝕悉未能曉向承指喻
<pb:KR4d0226_WYG_045-63b>
　其行或高而出黄道之¶上或低而出黄道之下或相
　近而偪或差逺而不相値¶則皆不蝕是時不能反覆
　今望賜誨<md:KR4d0226_SBCK_045-41a>¶日月道之說所引皆是日之南北雖不同然皆隨黄道
而¶行耳月道雖不同然亦常隨黄道而出其旁耳其合
朔時¶日月同在一度其望日則日月極逺而相對其上
下弦則¶日月近一而逺三(如日在午則月或在/卯或在酉之類是也)故合朔
之時日月¶之東西雖同在一度而月道之南北或差逺
<pb:KR4d0226_WYG_045-64a>
於日則不蝕¶或南北雖亦相近而日在内月在外則不
蝕此正如一人¶秉燭一人執扇相交而過一人自内觀
之其兩人相去差¶逺則雖扇在内燭在外而扇不能掩
燭或秉燭者在内而¶執扇者在外則雖近而扇亦不能
掩燭以此推之大畧可¶見此說在詩十月之交篇孔疏
説得甚詳李迂仲引證亦¶博可并檢看當得其説¶
　易啓蒙曰圓者河圖之數方者洛書之文夫河圖無
　四<md:KR4d0226_SBCK_045-41b>¶隅之位截然四正而方謂之圓何也又曰圓者星
<pb:KR4d0226_WYG_045-64b>
　也¶歴紀之數其肇於此乎注云歴法合二始以定剛
　柔二中¶以定律歴二終以紀閏餘今攷班固志天數
　始於一中¶於三終於二十五地數始於二中於六終
　於三十夫始¶中終盖如此推之於剛柔律歴閏餘却
　有未深&KR0631;者抑¶亦履端於始舉正於中歸餘於終之
　義乎然亦不合願¶求其説¶
河圖旣無四隅則比之洛書固為圓矣注中三句本唐
書¶歴志一行之説二始者一二也一竒故為剛二耦故
<pb:KR4d0226_WYG_045-65a>
為柔¶二中者五六也五者十日六者十二辰也二終者
十與九¶也閏餘之法以十九歲為一章故其言如此然
一章之數¶似亦附㑹當時姑借其説以明十數之為河
圖耳<md:KR4d0226_SBCK_045-42a>¶　寗武子邦有道則智邦無道則愚其智可及也其愚
　¶不可及也此章一句初理㑹不得今讀集注參攷左
　氏傳¶乃知武子當衛成公無道失國之時周旋其間
　盡心竭¶力而不去及成公囚京師武子求掌槖饘賂
<pb:KR4d0226_WYG_045-65b>
　醫薄酖免¶衛侯於死終以復國及元咺之訟武子又
　獨以忠而獲¶免其能保身以濟其君如此雖謂之智
　可也而夫子曰¶其愚不可及夫子甞曰君子哉蘧伯
　玉邦有道則仕邦¶無道則可巻而懷之以伯玊之事
　責武子雖謂之愚不¶識時亦可也然武子惓惓忠君
　不避險艱能為人所不¶能為抑亦難矣故夫子曰其
　愚不可及盖閔之也今觀¶論語一書於有道無道之
　世屢致意焉其稱南容曰邦¶有道則仕邦無道則&KR0693;
<pb:KR4d0226_WYG_045-66a>
　於刑戮武子之免者亦幸矣然<md:KR4d0226_SBCK_045-42b>¶武子仕衛兩世其君
　信任之義不可棄之而去其幾於¶東漢王允乎允又
　不免被害嘗聞先生誦周子之言曰¶學顔子之學志
　伊尹之志夫伊尹以天下為己任者也¶治亦進亂亦
　進然使成湯不興聘幣不至雖五就桀其¶志曷施陳
　蕃漢代人豪驅馳險阨之中與刑人腐夫同¶朝爭衡
　屢退而不去者以仁而為己任非人倫莫相恤¶也卒
　以謀疎見殺亦昧於夫子免刑戮之戒矣然陳蕃¶王
<pb:KR4d0226_WYG_045-66b>
　允猶是當時朝廷倚任身居鼎軸義當與國存亡故¶
　程子曰亦有不當愚者比干是也若無言責官守則
　如¶東海逢萌當先漢之亂憤三綱之旣絕挂冠東都
　門浮¶海而去惟恐其或緩也君子之道或出或處或
　黙或語¶詎可不識時㡬聊發狂言以驗中否<md:KR4d0226_SBCK_045-43a>¶所疑寗武子事大概得之但為蘧伯玊南容之愚則易
而¶為武子之愚則難所以聖人有不可及之嘆也陳蕃
王允¶固不得為伯玉南容之愚然蕃事未成而謀已泄
<pb:KR4d0226_WYG_045-67a>
允功未¶就而志已驕則又不能為寗武子之愚矣此其
所以取禍¶也然為逢萌則甚易為二公則甚難又不可
以彼而責此¶但當問其時義之如何與其所處之當否
耳¶
　　　答廖子晦¶
陳君全未有用心處相見殊未有益近時後生多只如
此¶難可以向上事期望之只如老蘇但為學做些小語
言文¶字直將聖賢之言兀然端坐終日讀了七八年今
<pb:KR4d0226_WYG_045-67b>
人説要¶學道乃不曾畧𢬵得旬月工夫讀一巻書不曾
成行記得¶如此而望有成吁亦難矣<md:KR4d0226_SBCK_045-43b>¶　　　答廖子晦¶
顔子之歎一段是顔子見處今無的確證驗之可言但
以¶義理推之且得如諸先生及集註之説庶幾少病如
有所¶立卓爾只是見得比之舊時愈見親切不似鄉來
無捉摸¶處但亦未有道理便得入於其間據為已物耳
今此謂在¶顔子心目之間則是先來所見者不在顔子
<pb:KR4d0226_WYG_045-68a>
心目之間又¶以為方是實見則前此非是實見矣恐不
然也大抵此等¶處吾輩旣未到彼地位臆度而言只可
大槩實説却於其¶中反覆涵泳認取它做工夫處做自
己分上工夫久之自¶當心融神㑹黙與契合若只似此
直以今日所見附㑹穿¶鑿只要説得成就正使全無一
字之差亦未有益况以近¶觀逺以小觀大又自不能無
所失乎心性一段大概則然<md:KR4d0226_SBCK_045-44a>¶但中間方説心為之主不
知從前説太極二五四端之未¶發時此心却在甚處可
<pb:KR4d0226_WYG_045-68b>
更思之¶
實見一段大意極善然非熹之説也程先生遺書中自
有¶一段説得極分明(章首云皆實理也人知而/信者為難云云即此意也)大學誠
意章¶説如惡惡臭如好好色亦是此意可并詳之¶
曾㸃一段集註中所引諸先生説已極詳明盖以其所
見¶而言則自源徂流由本制末堯舜事業何難之有若
以事¶實言之則旣曰行有不揜便是曾㸃實未做得又
何疑哉¶聖人與之盖取其所見之高所存之廣耳非謂
<pb:KR4d0226_WYG_045-69a>
學問之道¶只到此處便為至極而無以加也(上蔡所記/伊川先生)
(與之荅問天下何思何慮¶一段語/意亦正類此見於外書可并檢看)然則學者觀此要當
反之於身須是¶見得曾㸃之所見存得曾㸃之所存而
日用克己復禮之<md:KR4d0226_SBCK_045-44b>¶功却以顔子為師庶幾足目俱到無
所欠闕横渠先生所¶謂心要𢎞放文要宻察亦謂此也
來喻大概得之然其間¶言語亦多有病其分根原學問
為兩節者尤不可曉恐當¶更入思慮也¶
禮書中青史氏之記見大戴禮
<pb:KR4d0226_WYG_045-69b>
經世紀年其論甚正然古人已嘗言之如漢高后之年
則¶唐人已於武后中宗紀發之蜀漢之統則習鑿齒晉
春秋¶已有此論矣堯以甲辰年即位乃邵康節皇極經
世説諸¶家之説亦有同者此則荒忽不可究知敬夫所
説牴牾處¶必是謂武王克商之年泰誓序作十一年經
作十三年而¶編年之書乃定從序説鄉見柯國材説以
洪範攷之訪於¶箕子是十三年事必是當年初克商時
便釋其囚而問之<md:KR4d0226_SBCK_045-45a>¶不應十一年已克商至兩年後乃問
<pb:KR4d0226_WYG_045-70a>
之也其説似有理亦¶甞以告敬夫敬夫大以為然其書
已甞刋行至是遂止敬¶夫之服善如此亦難及也¶
潮州王尚書舊甞識之其人勁正忠實有餘在言路甞
論¶湯思退之姦而逐之但為人頗疎率學問偏任己見
諸經¶極有怪説立朝議論亦有不到頭處然不害為一
代正人¶今所得奏議煩録一本見寄傳景初是其壻恐
必有本旦¶夕當寄書問之也¶
樂記圖譜甚荷録示但尚未曉用律次第此間有人頗
<pb:KR4d0226_WYG_045-70b>
知¶俗樂方欲問之偶以事冗未暇此固未必盡合古制
然未¶及百年而淪廢已如此是可嘆也¶
韓文攷異袁子質鄭文振欲寫本就彼刻版恐其間頗
有<md:KR4d0226_SBCK_045-45b>¶僞氣引惹生事然當一面録付之但開版事須更斟
酌耳¶若欲開版須依此本别刋一本韓文方得又恐枉
複勞費¶工力耳¶
禮書入疏者此間已校定得聘禮以前二十餘篇今録
其¶目附去彼中所編早得為佳此間者已送福州令直
<pb:KR4d0226_WYG_045-71a>
卿與¶劉履之兄弟參校寫成定本尚未寄來若有可增
益處自¶不妨添入也然因此得看禮疏一番亦非小補
不然此等¶如嚼木札定無功夫看得也¶
　　　答廖子晦¶
來書疑著生死鬼神之説此無可説只縁有箇私字分
了¶界至故放不下耳除了此字只看太極兩儀乾父坤
母體¶性之本然還有此間隔否耶<md:KR4d0226_SBCK_045-46a>¶　　　答廖子晦
<pb:KR4d0226_WYG_045-71b>
前此屢辱貽書有所講論每竊怪其語之不倫而未能
深¶曉其故只據一時鄙見所未安處草草奉答徃徃只
是說¶得皮膚不能切中其病所以賢者亦未深悉而猶
有今日¶之論也此雖微陋疎率之罪然因此却得左右
明辨力扣¶敷述詳明然後乃能識得前後所説之本意
而區區愚見¶亦因得以自竭非小補也盖詳來喻正謂
日用之間别有¶一物光輝閃爍動蕩流轉是即所謂無
極之真所謂谷神¶不死二語皆來書所引所謂無位真
<pb:KR4d0226_WYG_045-72a>
人此釋氏語正谷神¶之酋長也學者合下便要識得此
物而後將心想象照管¶要得常在目前乃為根本功夫
至於學問踐履零碎凑合¶則自是下一截事與此粗細
逈然不同雖以顔子之初鑚<md:KR4d0226_SBCK_045-46b>¶高仰堅瞻前忽後亦是未
見此物故不得為實見耳此其¶意則然矣然若果是如
此則聖人設教首先便合痛下言¶語直指此物教人著
緊體察要令實見著緊把捉要常在¶目前以為直截根
原之計而却都無此説但只教人格物¶致知克已復禮
<pb:KR4d0226_WYG_045-72b>
一向就枝葉上零碎處做工夫豈不誤人¶枉費日力耶
論孟之言平易明白固無此等𤣥妙之談雖¶以子思周
子喫緊為人特著中庸太極之書以明道體之¶極致而
其所説用功夫處只説擇善固執學問思辨而篤¶行之
只説定之以中正仁義而主静君子修之吉而已未¶甞
使人日用之間必求見此天命之性無極之真而固守¶
之也盖原此理之所自來雖極微妙然其實只是人心
之¶中許多合當做底道理而已但推其本則見其出於
<pb:KR4d0226_WYG_045-73a>
人心<md:KR4d0226_SBCK_045-47a>¶而非人力之所能為故曰天命雖萬事萬化皆自
此中流¶出而實無形象之可指故曰無極耳若論功夫
則只擇善¶固執中正仁義便是理㑹此事處非是别有
一段根原功¶夫又在講學應事之外也如説求其放心
亦只是説日用¶之間收斂整齊不使心念向外走作庶
幾其中許多合做¶底道理漸次分明可以體察亦非捉
取此物藏在胸中然¶後别分一心出外以應事接物也
來書又云事事物物皆¶有實理如仁義禮智之性視聽
<pb:KR4d0226_WYG_045-73b>
言動之則皆從天命中來¶須知顔曾洞見全體即無一
不善此説雖似無病然詳其¶語脉究其意指亦是以天
命全體者為一物之渾然而仁¶義禮智之性視聽言動
之則皆是其中零碎查滓之物初¶不異於前說也至論
所以為學則又不在乎事事物物之<md:KR4d0226_SBCK_045-47b>¶實理而特以洞見
全體為功凡此似亦只是舊病也且曰¶洞見全體而後
事無不善則是未見以前未甞一一窮格¶以待其貫通
而直以意識想象之耳是與程子所訶對塔¶而說相輪
<pb:KR4d0226_WYG_045-74a>
者何以異哉來喻又疑考異中説韓公見道之¶用而未
得其體以為亦若自謂根原學問各有一種功夫¶者此
亦不然前日鄙意正為韓公只於治國平天下處用¶功
而未甞就其身心上講究持守耳非病其不曾捉得此¶
物藏在懷袖間也此是學問功夫徹上徹下細宻緊切
處¶向使不因來喻之詳終未覺其病之在是今幸見得
不¶是小事千萬詳看此説子細尋繹更推其類盡將平
生所¶認有相關處一一勘驗當自見得如有未契更宜
<pb:KR4d0226_WYG_045-74b>
反覆不¶可容易放過也安卿之病正亦坐此向來至此
說得旣不<md:KR4d0226_SBCK_045-48a>¶相合渠便藏了更不説著遂無由與之極論
至今以為恨¶或因與書幸亦以此曉之勿令久自拘縶
也大顚問答初¶疑只是其徒僞作後細思之想亦有些
彷彿計其為人山¶野質朴雖不㑹説而於修行地位做
得功夫著實故其言¶語有力感動得人又是韓公所未
甞聞而亦切中其病故¶公旣聞其語而不覺遂悦之也
然亦只此便見得韓公本¶體功夫有欠闕處如其不然
<pb:KR4d0226_WYG_045-75a>
豈其自無主宰只被朝廷一¶貶異教一言而便如此失
其常度哉此等處極不可草草¶㸔過更宜深體之也其
餘已具見於考異外集卷中者今¶不復論然若不得此
碑亦無由見得許多曲折也坡公海¶外意况深可嘆息
近見其晚年所作小詞有新恩雖可冀¶舊學終難改之
句每諷詠之亦足令人慨然也二詩亦未<md:KR4d0226_SBCK_045-48b>¶甚曉不敢又
便率然奉答然恐亦只是舊來意思但請只¶就前説觀
之恐亦可自見得矣盖性命之理雖微然就博¶文約禮
<pb:KR4d0226_WYG_045-75b>
實事上看亦甚明白正不須向無形象處東撈西¶摸如
捕風繋影用意愈深而去道愈逺也
<pb:KR4d0226_WYG_045-76a>
考異¶
答嚴居厚　久當純熟明快(快一/作决)¶
答廖子晦　故又曰中者天下之大本(一本無/又字)¶
　
　
　
　
　
<pb:KR4d0226_WYG_045-76b>
　
　
　
　
　
　
　
　¶晦菴集卷四十五¶

<pb:KR4d0226_WYG_046-1a>
欽定四庫全書
　
