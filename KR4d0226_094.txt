# -*- mode: mandoku-view -*-
#+TITLE: 晦庵集
#+DATE: 2015-09-23 10:22:53
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 94

<md:KR4d0226_SBCK_093-30b>¶
九十四¶　　　　　宋　朱子　撰
　　墓誌銘¶
　　　直顯謨閣潘公墓誌銘¶
公諱畤字德鄜姓潘氏婺州金華縣人曾大父諱宗簡
大¶父贈中奉大夫諱祖仁父贈通奉大夫諱良佐始以
儒學¶教授諸弟皆從受學而中書公良貴遂以清直致
大名公¶生頴悟少長莊重如成人既孤中書公愛而收
<pb:KR4d0226_WYG_094-1b>
教之欲使¶後已公以親沒無所受命辭乃任以為登仕
郎為娶李莊¶簡公女李公亦器許焉初調袁州分宜主
簿躬校簿書蚤¶夜寒暑不少懈田里頼以安監臨安府
造船場部使者以¶為能多屬以事皆迎刃立觧且不以
上官喜怒為向背御¶史杜莘老聞而賢之欲引以為屬
㑹去不果公亦未嘗求<md:KR4d0226_SBCK_094-1b>¶薦而當路争知之改通直郎宰
相畱官中都公固求奉¶祠以去已而差提轄雜買務雜
賣場嚴禁防謹次第大官¶要人無敢干以私皇城邏卒
<pb:KR4d0226_WYG_094-2a>
挾恃干紀公按致其罪不少¶貸人為公危之然公以廉
白自將其黨雖怨之卒無以報¶也終更宰相又欲留之
不可遂出知興化軍莆俗險健多¶訟公至究其利病施
置之方為科條以屬吏簡易嚴宻無¶所偏倚郡以大治
時即學宫召諸生而教飭之遂無敢以¶事至廷中者女
官道士託妖妄求勅賜以表其居挾簽樞¶張説書屬公
上其事公不可説復喻意部使者以撼公公¶卒不為動
嵗旱禱雨不應公慮獄有寃亟徃訊焉果得二¶人破械
<pb:KR4d0226_WYG_094-2b>
遣之而歸其獄于吏車未及旋大雨立至郡故有¶洋城
陳霸二斗門及木蘭陂溉田數萬頃嵗久廢壞公為<md:KR4d0226_SBCK_094-2a>¶興
築壯固牢實民至今詠歌之適嵗荐饑募客舟予錢博¶
糴而寛其期人始莫喻其意既而糴者得以其間徃返
一¶再然後及期則糴價久已自平而民不饑矣人始服
公為¶有謀也請蠲嵗輸丁米錢千萬久之未報輙移屬
縣緩其¶輸漕司不悦督愈峻公訴于朝竟得罷乃已召
還賜對公¶言郡縣者朝廷之根本而百姓又郡縣之根
<pb:KR4d0226_WYG_094-3a>
本也今不計¶州縣之事力而一切取辦又不擇人材之
能否而輕以畀¶之欲本固而邦寧其可得乎上善其言
欲畱以為郎而公¶有所不樂力請外乃除提舉兩浙西
路常平茶鹽公事至¶則罷中都饋餉之不如法者豪貴
已多不悦而平江庫錢¶失漏守因是誣富室以取償一
郡大擾有死者公檄罷之¶守以是怨隂以禁兵紿白直
而訹它司上其事公坐削一<md:KR4d0226_SBCK_094-2b>¶官移江西未行又移江東
入境發贓吏一人故相有為請¶者不聼竟按逐之列城
<pb:KR4d0226_WYG_094-3b>
震聳行部所過延見父老使縣别¶為輩以次召問所疾
苦及吏治得失戒州縣毋得除舎館¶飾供張鈐鍵吏卒
所過肅然父老歎息以為未始有也池¶守趙粹中恣横
不法遞卒廪給不時有盜發邉奏竄匿名¶書以訴者詔
以屬郡粹中恐怒捕繫卒汪清訊治强服亟¶奏誅之刑
獄使者丁時發過郡聞其寃取具獄閲之將發¶其事粹
中遣其屬突入傳舎即几間奪去嫚罵陵折一郡¶大駭
公時出按旁縣馳歸與時發共劾之㑹時發改使湖¶北
<pb:KR4d0226_WYG_094-4a>
事久不報而公繩之愈急章三上遂與俱罷後得真竄¶
書者朝廷始罪粹中而恤清家尋復起公提舉荆湖北
路¶常平茶鹽事入奏為上言比年戸部調度不繼督賦
苛急<md:KR4d0226_SBCK_094-3a>¶監司州縣希意避罪不暇復以百姓為心下失人
和上干¶天變其原在此願詔有司悉蠲州縣民間舊逋
而内出禁¶錢以補上供之缺其招衛卒除戎器皆許留
經總制錢以¶充費不則且止以俟他年更詔大臣選官
置&KR0560;考校紹興¶以來出内之㑹参互省嗇繼續補助為
<pb:KR4d0226_WYG_094-4b>
經乆計常使户部¶支計有餘則州縣寛而民力紓和氣
應矣上聞公言歎息¶稱善且曰朕於户部應副多矣民
間逋租内藏積乆亦已¶蠲放卿言州縣擾民之事朕亦
聞之葢所謂黄紙放白紙¶催者若已蠲之而又責于户
部此誠何益正當一一與補¶還耳因諭所以寄任之意
甚悉宰相猶欲留公典選公力¶辭之部承水旱之餘教
喻懲戢安集賑捄曲盡其力民又¶病疫則遣醫視療家
至而日課之以其死生多寡為殿最<md:KR4d0226_SBCK_094-3b>¶由是全活者衆俗
<pb:KR4d0226_WYG_094-5a>
喜焚尸公敕諸縣各治叢冡焚者有禁¶民莫敢犯湖北
多陂澤官不障故使貧民得漁其間頼以¶食者甚衆既
而或以輸租自占而専其利則民固已病之¶至是議者
請復増租而吏緣為姦盡斥貧民所漁以給富¶家失業
狼狽者不可計公為申明其法悉以還之未㡬改¶南路
提㸃刑獄公事將行猶為條奏本道荒政數十事詔¶悉
施行行之日士民自言諸司乞畱公者以千數出境猶¶
遮道攀戀涕泣不肯去有盜殺人而誣指賈人梁晚四
<pb:KR4d0226_WYG_094-5b>
為¶罪首論當殊死前後七推具伏錄問輙不承最後至
公親¶鞫則方盜殺人之時晚四實在他所参騐行由印
歴晷刻¶不差乃得其寃狀即理出之而劾官吏失入者
上大喜可¶公奏下諸路以為法又奏新法獄經再鞫詞
或少異必取<md:KR4d0226_SBCK_094-4a>¶初鞫官吏承伏而并按之追逮徃返或淹
旬嵗再鞫官憚¶于留滯雖或有寃亦弗敢白以此獄少
平反枉濫者衆請¶得復用舊法上亦可之除直祕閣知
廣州兼主管廣南東¶路經略安撫司公事將行猶奏郴
<pb:KR4d0226_WYG_094-6a>
州度用不足多横賦以¶供軍馴致巨㓂前後非一請下
漕司通融補助以息後患¶廣東地接郴桂汀贑之境四
州之民嵗一踰嶺貿易折閲¶即相聚為盜大羣至數千
人公入境適捕得渠帥八人即¶斬以狥曰三日而去者
吏不得格期外不去復捕如初於¶是皆散有梁氏兄弟
者招納亡命前後殺人無數而掠其¶貲以致富交通州
縣吏不敢詰民患苦之號為四彪公擒¶捕誅殺汙瀦其
居宅盜望風破膽大奚山斗入海中㓂攘¶所聚雖良民
<pb:KR4d0226_WYG_094-6b>
亦以漁鹽為命急之則散入賊中不可禁所<md:KR4d0226_SBCK_094-4b>¶從來乆至
是新置都鹽使者鋭欲禁之檄水軍逐捕公曰¶水軍専
受帥府節度非它司可得而調也且争小利起大¶盜將
誰使任其責耶卒拒法不為發良民既得少安乃隂¶募
其酋豪使以捕賊自効由是盜發輙得有功者為奏補¶
官闘死即官其子而重責其坐視不赴救者官屬不幸
死¶者厚賻遣歸存沒老稚無一人流落如是者三十餘
家士¶族女失身非類贖而歸之上聞公究心獄事詔特
<pb:KR4d0226_WYG_094-7a>
轉朝議¶大夫進直徽猷閣知潭州安撫湖南復值凶嵗
精禜禱廣¶咨詢蠲税租弛逋負民得小康饑不為害飛
虎軍驕横不¶可制有恃醉挾刃傷人者案軍法誅之於
是帖服無敢犯¶明年召還以疾辭進直顯謨閣知太平
州未上又明年除¶尚書左司郎中竟辭不就乃申太平
之命未行而以疾卒<md:KR4d0226_SBCK_094-5a>¶享年六十有三累官中大夫爵金
華縣開國男食邑三百¶户其配李氏諱孟琰字文靚孝
友聰明識趣髙逺莊簡公¶南遷時年未及笄已能刻苦
<pb:KR4d0226_WYG_094-7b>
自厲甘忍貧薄周恤親黨雖¶凶事無所憚既歸公諸妹
多未行奩具所須推予不少靳¶奉祭祀必誠敬事以公
義衣必親製食必親嘗藥必親煮¶從公居官未嘗問外
事買市物而門内之治雖細必親條¶理精宻如嚴官府
毎罷官治&KR1019;皆一日辦警敏絶人而不¶為苛察治家嚴
整而御下有恩縫紉必精潄澣必潔而不¶為組繡華靡
與公言未嘗以爵秩進退為欣戚其教諸子¶亦然有識
髙之累封令人後公三年卒子男友端友恭皆¶力學有
<pb:KR4d0226_WYG_094-8a>
志操友端嘗以進士髙選今俱為從事郎女友松¶嫁太
常寺主簿史彌遠孫男履孫將仕郎女二人皆幼友<md:KR4d0226_SBCK_094-5b>¶端
等葬公紹興府上虞縣永豐鄉張澳之原以令人祔公¶
少從中書公學長壻李氏又得莊簡公為依歸中年遊
張¶敬夫吕伯恭間切劘不倦晚嵗讀書厲志彌篤自為
小官¶即以治行有聞治郡先教化而訟獄期㑹無不謹
務施舎¶而出納纎細無所遺興利除害皆有成績為部
使者廢置¶不避權門紏劾不憚大吏咨詢撫摩無隠不
<pb:KR4d0226_WYG_094-8b>
達至典方面¶養威持重務大體不細苛精擇丞史随才
授任治民訓兵¶禁姦除暴無一不可法者葢嘗自謂吾
之為治主于寛而¶不使有寛名輔以嚴而不使有嚴迹
唯其綱維總攝而脉¶絡通流是以坐走百吏而我常無
為也有所弛張必先究¶見利病本末然後出令耻為姑
息小恵以掠虗譽毎言欲¶寛民力先恤州縣州縣足則
科斂自息而田里安矣謂𣙜<md:KR4d0226_SBCK_094-6a>¶酤茶鹽非古法不忍盡以
律令從事於犴獄尤兢兢然亦¶未嘗縱釋有罪也所至
<pb:KR4d0226_WYG_094-9a>
必問人材興學校潭州嶽麓衡之¶石鼔皆一新之學者
用勸薦士唯公論是與不私親故不¶受請囑有所薦輒
閉閣草奏勑吏莫敢言雖被薦者亦事¶下然後知伯恭
聞而歎曰潘公薦士可謂盡善盡美矣所¶部水旱盜賊
無巨細必以聞以祥瑞告則抑而不省其愛¶民如子馭
吏如童僕按寮屬如朋友惜官帑如私財治公¶事如家
事事有不便于文法輙身任之不以累其下是以¶人争為
盡力所至稱治近世士大夫間號精吏道有科指¶而寛
<pb:KR4d0226_WYG_094-9b>
猛適宜大小中度者無出其右其持身尤謹飭言笑¶有
常度其仕進不即人而人即之然有小嫌輙避不處曽¶
覿貧賤時嘗以詩文見及貴絶不與通使人來致殷勤
輙<md:KR4d0226_SBCK_094-6b>¶不報以書請事亦不從歸自江東環堵蕭然彈琴讀
書有¶以自適未嘗一與諸公貴人通聲問晚嵗召還葢
將有以¶處之而公病矣亦㑹有謀傾宰相者隂尼之遂
竟不獲究¶其用論者莫不歎息而公處之超然少喜學
書得歐顔楷¶法勁挺嚴宻如其為人雅不信浮屠詭異
<pb:KR4d0226_WYG_094-10a>
之説嘗著石橋¶錄以斥其妄䘮祭不狥流俗平居無所
嗜好既病神明不¶衰起居莊敬如常時顧諸子誦曽子
易簀時語而絶是則¶世之所以知公者猶未足以議其
方也熹從公遊雖不乆¶然相知為最深友端等又來學
故于其葬來請銘不得辭¶也銘曰¶
士患不學學患不行口榮身悴物重身輕偉歟潘公夙
有¶竒尚蹈履宻微老益堅壯湖清海謐百辟儀之歸歟
憊矣<md:KR4d0226_SBCK_094-7a>¶道固委蛇唯其徳學知者葢鮮我銘其幽以告悠
<pb:KR4d0226_WYG_094-10b>
遠¶
　　　敷文閣直學士李公墓誌銘¶
公諱椿字夀翁洛州永年縣人曽祖安祖泰皆不仕父
升¶進士起家為吏以廉正稱累官朝奉郎贈大中大夫
母楊¶氏趙氏張氏皆贈碩人靖康之難汴都不守大中
公以衛¶父見傷父子偕卒公年尚少藁殯佛屋深竁而
詳識之奉¶母南走湖嶺間備嘗艱窘而竭力以養母子
相慈孝人不¶知其趙出也用遺澤補官調潭州衡山尉
<pb:KR4d0226_WYG_094-11a>
擿姦發伏人不¶能欺决事問理如何不為勢奪再調桂
陽監司理恭軍盜¶發臨武將尉縳六十餘人以獻公辨
理之才六人抵死它¶所活亦甚衆以數争獄事失守意
求去不獲守悟乃更相¶知建復臨武縣盜以不作者二
十年徙衡州軍事判官守<md:KR4d0226_SBCK_094-7b>¶與部使者交惡公諌止之不
聼後闔郡坐劾去公獨免邵¶民有告兩人為盜者郡得
其一將寘之法而囚家訴寃公¶被檄鞫之使召告者則
無其人問其同徒則已斃于路矣¶閲故牘則斃者是夕
<pb:KR4d0226_WYG_094-11b>
乃在他州有左驗囚乃得釋徙寧國¶軍節度推官豪民
執偽劵取陳氏田陳父子斃于獄妻又¶將斃矣公辨其
偽奪田歸陳氏金人將渝平亟白守將修¶城壁葺軍械
料民兵甚整人恃以安張忠獻公節制兩淮¶軍馬辟凖
備差遣及拜宣撫都督皆以自随葢公始見胡¶文定公
退與其諸子遊從容言曰椿願天下之人無不唯¶是之
求耳胡公聞而異之其子仁仲後見公所論富川六¶事
亦謂有經濟才張公知之故取以為屬諉以經畫淮甸
<pb:KR4d0226_WYG_094-12a>
事公為奔走兩路綏集流民布置屯兵察廬夀軍情相
視<md:KR4d0226_SBCK_094-8a>¶山水寨險要凡四五反詳審精宻所助為多它如謂
督府¶當鎮無為請制戰車以易拒馬之屬未及行者尚
衆至于¶事有不可則固未嘗為苟同也宣司訖事議請
第賞官屬¶公曰今未有功而遽求賞已非所宜且先將
佐則無以勸¶士卒溥及之則無以待有功皆不便張公
然之為止不上¶後諸將有以北討之議聞者事下督府
將從之公在外亟¶奏記張公曰復讎討賊天下之大義
<pb:KR4d0226_WYG_094-12b>
也然必正名定分養¶威觀釁而後可圖今議不出于督
府而出于諸將則已為¶輿尸之凶矣况藩籬不固儲備
不豐將多而非才兵弱而¶未練節制未允議論不定雖
得其地不能守也書未入而¶師已行則又言曰大將勇
而無謀願授成筭俾進退可觀¶毋損威重既而果無功
張公悔之一日喟然歎實材之難<md:KR4d0226_SBCK_094-8b>¶得公徐對曰十室之
邑必有忠信天下之大豈可厚誣誠¶欲致之惟不惡逆
耳而甘遜志則庻乎其肯來矣張公復¶拜右相公知事
<pb:KR4d0226_WYG_094-13a>
不可為勸之去明年春又出視師公曰小¶人之黨已勝
而公無故去廟堂此必為復申前議甚苦張¶公心是之
而自以宗臣任天下之重不忍决去計也未㡬¶果罷公
出幕府得監登聞鼔院在職數月有所不樂請通¶判廉
州以歸未上召對首請復廣西州縣運鹽而罷折税¶和
糴招糴之擾二請無汰去軍中百戰之士以壯軍勢寛¶
郡縣三請以墾田為課最而更賦法改禄令多以榖帛
少¶以錢皆當上意除知鄂州再對請令墾荒田者三分
<pb:KR4d0226_WYG_094-13b>
其租¶三年乃増其一三増而畢輸請罷經總制錢悉為
上供一¶其賬目以省吏姦上可其墾田説至鄂行之復
户數千曠<md:KR4d0226_SBCK_094-9a>¶土大辟鄂地重而守權輕賦薄而用廣公交
際以誠調度¶從約未㡬遽振而贏嚴火備禁姦盜皆有
方略軍民之爭¶一决以法主將悦服移廣南西路提㸃
刑獄公事廣西舊¶遊習其民情之欲惡有所更革不戒
而孚官吏有罪免之¶而已無所窮治未竟之獄一以輕
平所縱釋數十百人盛¶夏按行慮問諄悉退閲文書一
<pb:KR4d0226_WYG_094-14a>
夕千紙奏罷發運司所復¶昭州金坑請禁仕海南者無
得市土物事皆施行移荆湖¶南路轉運判官俾入奏事
行及近甸時宰忌之促便道之¶部適嵗大祲官配民備
賑糶民爭糴米踊貴復抑米價商¶船不來公至損配數
除米估人用不饑奏請蠲嵗糴代發¶二分米出緡錢權
楮幣和糴米宜用市直使毋太賤傷民¶人以為便自為
小吏時已病監司行部從吏卒擾州縣至<md:KR4d0226_SBCK_094-9b>¶是當出輙前
戒吏具州縣所當問事目以行而罷諸常從¶者所至州
<pb:KR4d0226_WYG_094-14b>
取吏卒使令凡以例致饋一不受自是人多效¶其所為
言事者亦請下諸道以為法召為吏部員外郎復¶論廣
西鹽法上是其説俾條施行之目以上遂改法焉其¶後
二十年間法雖屢變而折苖和糴招糴之擾竟罷民頼¶
以安除樞宻院驗詳諸房文字小吏持南丹莫氏表來
請¶于宜州市馬因簽書張説以聞公語説邕遠宜近人
孰不¶知其前日故遷其塗豈無意哉况今莫氏方横乃
欲為之¶除道而擅以互市之饒誤矣小吏妄作將啟邉
<pb:KR4d0226_WYG_094-15a>
釁請論如¶法説又議諸郡招軍宜立法以課殿最公語
之曰贑吉建¶劍等州民衆俗悍雖多募不難致淮漢荆
湖凋弊未復若¶限以額恐有抑捽之擾積二事忤説説
怒語人曰吾乃無<md:KR4d0226_SBCK_094-10a>¶一可耶公聞之求去上問知之亟令
慰喻安職未㡬説免¶乃遷公左司員外郎宻裨國論深
抑吏姦號為稱職嘗言¶三衙御前之兵有用當益諸州
廂禁兵無用當銷銷之之¶術死亡勿補二十年之後無
復無用之兵矣它時寧壹以¶御前兵分屯諸州可也始
<pb:KR4d0226_WYG_094-15b>
公在督府嘗建軍民雜耕之䇿¶既而詳其利病乃欲盡
捐以予諸軍使嵗分半卒以耕而¶益其食至是亦為上
言甚悉尋復請外除直龍圖知隆興¶江南西路安撫避
祖諱改荆湖南路轉運副使至未一月¶移都大提舉四
川茶馬俄復歸故官建請十三事同日報¶可大者減桂
陽軍月椿錢嵗萬二千緡而損民税折銀之¶直民刻石
記之免户部配鬻乳香諸路並得免訖今不復¶配衡嶽廟
火公言廟洊火天寔厭其非制請毋復屋而築<md:KR4d0226_SBCK_094-10b>¶壇以望
<pb:KR4d0226_WYG_094-16a>
用遵禮典省財力不報茶㓂作帥以失律免公攝¶其事
時江西兵已集㓂勢窘謀復南走公亟收散亡分守¶要
害㓂不能越故江西得蹙而擒之姦民有規聚徒應賊¶
者公募土豪捕其魁桀誅之餘悉散走事平請于朝嵗
分¶卒戍産茶處盜以益衰又言茶商買劵于官而復市
茶于¶園户與鹽商買劵而即受鹽於官者殊科今一其
賈是以¶茶商獨困而私販多嵗額不敷而民被擾甚則
闘&KR1025;攻刼¶為羣盜前日之事亦可驗矣請損其直以便
<pb:KR4d0226_WYG_094-16b>
事而有司吝¶出納乃析小劵以一為六實無所損而重
以煩費人益病¶焉召還見上首論軍政之弊曰屬者鄂
渚大軍三千捕茶¶㓂數百亡失過半小㓂尚爾如大敵
何臣嘗求其故矣大¶抵將不得人馭衆無術廪食既薄
又恐侵漁老成習戰之<md:KR4d0226_SBCK_094-11a>¶士一以疲老被汰則挈其强壯
子弟以去軍中惟有抑勒¶寄招之人又皆不習戰陳而
不可用至于待遇復不均壹¶使吾老舊之卒自傷其不
及歸正之人而歸正者又自以¶為待之不如俘虜之厚
<pb:KR4d0226_WYG_094-17a>
也誠亟圖之反此數者則軍聲振¶而國勢强矣因復力
陳茶法之弊乃得頗増鹽數而公意¶未已也政府白擬
司農少卿上自用公為正卿京師月須¶米十四萬五千
石而省倉之儲多不能過兩月請給南¶庫錢以足嵗糴
之數又糴洪吉潭衡軍食之餘及鄂啇船¶并取江西湖
南諸寄積米自三總領所送輸以達中都常¶使及二百
萬石為一嵗偹乆之不行公以不得其職求去¶不獲又
以白宰相曰今豐儲倉南上庫皆移東就西以眩¶主聴
<pb:KR4d0226_WYG_094-17b>
而使朝廷户部自分彼此告借索還有同市道願革<md:KR4d0226_SBCK_094-11b>¶而
正之凡百政事各付攸司委任而責其成則名正而實¶
舉矣臨安擇守公在議中執政或謂公於人無委曲上
曰¶正欲得如此人遂兼權臨安府事守比非其人日走
權門¶奉約束耳民事悉付吏手吏得狥勢為姦公既視
事親閲¶文書躬自予决要人請囑一無所聴府故以宦
者為承受¶公事守至例謁之公不徃怒因喻㫖故遷延
以相沮傷公¶白政府無所用承受請罷之市有火近巨
<pb:KR4d0226_WYG_094-18a>
璫所居舎怒不¶專挾護遣兩卒喧厲公所公奏其狀下
兩卒大理獄大理¶觀望覆逮府吏卒公即家居自劾詔
杖兩卒釋府吏卒勿¶問僧倚豪貴立私宇至百數㑹有
以姦穢事覺抵罪者因¶悉以令沒入之而逐僧還所𨽻
事在府三月竟以權倖不¶便亟觧去而民至今稱之公
在朝過事輙言執政故不悦<md:KR4d0226_SBCK_094-12a>¶及是轉對又言易以九居
五六居二為當位而詞多艱以¶六居五九居二為不當
位而詞多吉葢君以剛健為體而¶虚中為用臣以柔順
<pb:KR4d0226_WYG_094-18b>
為體而剛中為用君誠以虗中行其¶剛健臣誠以剛中
守其柔順則上下交而其志同矣陛下¶得虗中之道以
行剛健之徳矣而在廷之臣未見其能以¶剛中守柔順
而事陛下者也願觀象玩詞求剛中之臣遠¶柔佞之士
以應經義起治功由是執政滋不悦沮公茶議¶使不得
行公益論事自若乆之求去復除江南西路轉運¶副使
陛辭上曰卿未可遠去改知婺州進秘閣修撰上意¶猶
欲留公而公亟言軍政敝武偹弱必誤事不合㫖乃之
<pb:KR4d0226_WYG_094-19a>
郡居數月郡以大治㑹詔市牛筋五千斤公奏一牛之
筋¶才四兩今必求此是欲屠二萬牛也上悟為收前詔
且思<md:KR4d0226_SBCK_094-12b>¶公前言召以為吏部侍郎公又為上言民貧多盗
非國之¶福願詔中外有司各條所部冗費可省者以聞
上善之而¶亦不果行也在吏部與吏史約予奪命士所
陳身計當悉¶䟽著令堅定其可否乃行既行而有遺若
未允者重坐吏¶以此不能肆其姦秀邸館客特注州掾
公言其人未試且¶衝待次人請更受員外置不簽書公
<pb:KR4d0226_WYG_094-19b>
事執政建議欲有所¶私而託以吏部所啟公言是事雖
小所闗則大請究治上¶嘉納焉上親慮囚命公與知閤
門事張掄次比其事以聞¶掄自以官承宣使欲列名公
右公不可白之丞相亦右掄¶公奏言臣固知承宣使序
權侍郎上但使事以閤門副侍¶郎耳故所被㫖臣實先
掄唯陛下裁幸上不直掄罷之公¶以上常獨㩜機務而
羣臣偷安苟免乃按易象為上言乾<md:KR4d0226_SBCK_094-13a>¶首坤腹而六子之
卦各象其事故聖賢之訓皆以君為元¶首臣為腹心股
<pb:KR4d0226_WYG_094-20a>
肱耳目喉舌各有攸主今君勞臣逸非治¶之體且使出
令用人或有未善則過歸于上而政亂于下¶願觀易卦
之象體乾剛之健而使腹心股肱耳目喉舌之臣¶各任
其職且察臣下有遊近習之門者嚴禁絶之而益以¶公
道用人名節取士則士風振而人材出矣一時弊事如¶
衛兵壊僧廬掠都市而朝廷不深治言事官彈劾不勝
去¶職而取從風聞者坐黥𨽻軍中結邏卒開鋪以摇主
將皆¶極言之又建白凡選監司若大郡守宜使侍從集
<pb:KR4d0226_WYG_094-20b>
都堂公¶舉所知而宰相㧞其尤者以聞皆切治體又請
凡應輸義¶米者皆置倉鄉社以藏而㓙嵗還以予之亦
便于事然皆¶不得行獨衡州監牧諸軍回易竟罷如公
言又嘗抗言徃<md:KR4d0226_SBCK_094-13b>¶者閹寺之盛卒階靖康明受之變今復
盛矣請抑制之不¶使寖長官置蠺室限其進子之數官
髙者使補外而門禁¶宫戒之外它毋得有所預嚴士大
夫兵將官與之交通之¶禁則上下俱安而禍變潜弭矣
上聞靖康明受之語嚬蹙久¶之曰幼亦聞此因納䟽䄂
<pb:KR4d0226_WYG_094-21a>
中以入最後極言邉備不可以¶不豫如欲保淮則楚州
盱眙昭信濠梁渦口花靨正陽光¶州皆不可以不守如
欲保江則髙郵六合瓦梁濡湏巢湖¶北峽亦要地也其
形勢之緩急兵力之多寡計䇿之利鈍¶皆歴陳之如指
諸掌又論應城四達之衝宜屯一軍以為¶襄陽近援荆
南兵戍襄陽宜徙其家屬營江南毋使為虜¶所襲以病
請祠不許而請益力乃除集英殿修撰知寧國¶府數日
改太平州賜尚方珍劑以遣焉當塗重地葢以一<md:KR4d0226_SBCK_094-14a>¶靣為
<pb:KR4d0226_WYG_094-21b>
寄公因自請以時行視圩垾有機事得以宻䟽直達¶上
皆從之既至力圖上流之備請募選横江水軍千人以¶
為濡湏東闗采石聲援采石水軍舟多卒少宜以步卒
之¶半為水戰之用使可舟可陸徃來巢湖為必保濡湏
之計¶而凡沿江津渡宜使皆𨽻南岸比來和州利商筭
輙穿支¶港以内舟首尾皆屬之江此為自隳天險邉民
盜虜馬或¶為它盜來歸者有司不問甚或賞以勸之皆
不便上納其¶言亟命塞港它亦頗施行居年餘年六十
<pb:KR4d0226_WYG_094-22a>
九即上章請老¶上初惜其去三請乃許以敷文閣待制
致仕越再嵗上以¶湖南兵役之餘公私困敝上下恫疑
思有以鎮安之謂公¶厚重可倚復起公以顯謨閣待制
知潭州荆湖南路安撫¶使私禮免繫帥銜以避家諱公
雅無復出意再辭不獲乃<md:KR4d0226_SBCK_094-14b>¶勉起至無㡬何悴者蘇疑者
釋氣象一切如盛時復税酒¶法人以為便前此官市民
物不予直者悉為償之斗酒千¶錢不妄用故人賔客薄
少周助率以私錢州宅火徐葺之¶不調一夫而復其舊
<pb:KR4d0226_WYG_094-22b>
諸縣有羨賦州竭取之縣以不可為¶公歸其半曰嵗饑
用不足少須之當悉歸矣嵗旱賑廪勸¶公蠲租十一萬
給常平米二萬糶又數萬民以不流死飛¶虎軍新立或
以為非便公曰長沙一都㑹控扼湖嶺鎮撫¶蠻徼而二
十年間大盜三起何可無一軍且已費縣官緡¶錢四十
二萬民財力不可計何可廢耶亦在馭之而已異¶論乃
息郴民輸租吏所加賦㡬再倍力請裁之三去其一¶民
以小寛前在兩州再言配法之弊請使凡應配者秪坐
<pb:KR4d0226_WYG_094-23a>
加役流法髠鉗居作三年而免毋或黥湼使得自新免
竄<md:KR4d0226_SBCK_094-15a>¶逸免逓送廣至恩召和氣至是計長沙一嵗所遞配
卒千¶二百五十餘人復申其説朝廷為下其事而議者
狃常或¶笑以為迂不能革也未滿嵗復告歸進敷文閣
直學士致¶仕朝拜命夕登舟歸老衡陽故居野塘之上
淳熈十年十¶一月旦日薨享年七十有三公生十有五
年避地南來貧¶無以為養不得専力于學年三十始學
易兩鞫郡獄須慮¶問者累旬不至因得晝夜研考乃若
<pb:KR4d0226_WYG_094-23b>
有得遂樂玩而沒身¶焉其言于朝廷措諸行事無適而
不於是也尤惡佛老邪¶説在臨安被詔擇靈隠寺主因
復于上曰天地變化萬物¶終始君臣父子夫婦之道性
命之理死生之故鬼神之情¶狀易盡之矣曷為求之他
他時僧或宣對後苑復䟽其失¶請崇先王之道正人倫
之本漸汰游惰歸復農桑其在當<md:KR4d0226_SBCK_094-15b>¶塗申法禁戢誑誘出
教喻民語極諄悉至是病革題詩一¶章以示諸子沭浴
正衣巾而逝人以是益知公之于易非¶徒誦説而已也
<pb:KR4d0226_WYG_094-24a>
公莊重簡淡嶷然有守泊然無欲喜怒不¶形見于色故
人不可得而親䟽而中夷易平直廉不近名¶介不絶物
應事存心悉主于厚平生未嘗失節于權倖然¶非有意
以矯厲為髙也在六院時淵覿寵方盛同舎日走¶其門
公耻之自引去晚登從列覿己位使相竟不徃謁它¶一
二輩職事所及輙與忤又嘗為上指言其姦其徒相與¶
聚而訕公有言太尉獨不奈李某何者其人復之曰誠
無¶奈其不顧官職何耳頼上知公深屢歎其樸直故小
<pb:KR4d0226_WYG_094-24b>
人無¶以行其計公于中外鉅細知無不言其尤致意焉
者邉備¶軍制賦法禄令茶鹽屯田經總制錢揀汰歸正
配法也葢<md:KR4d0226_SBCK_094-16a>¶自少日親罹兵難復歴邉事盡悴州縣乃登
守府乃踐省¶寺於大小之務皆身履而心喻焉非如它
人剽聞掠説而¶藉口嘗試者也其從違忤合雖不可常
然持其見終身不¶易言之懇懇至于四三其才通其識
遠不阿主好不詭時¶譽無書生之輕俗吏之陋其所藴
蓄使得宣究斯世其庶¶乎公娶龎氏早沒繼室以韓氏
<pb:KR4d0226_WYG_094-25a>
有賢行夫婦相敬如賔皆¶贈令人男二人毅夫承務郎
後公三年卒正夫宣義郎廣¶南西路提舉常平司幹辦
公事女二人長適朝散郎提舉¶荆湖南路常平茶鹽公
事臨川吳鎰次適邯鄲劉仝孫男¶八人大有大來皆修
職郎大謙廸功郎大用大臨大鼎大¶觀大鼐未仕女二
人尚幼公居家有常度不情替亦不嚴¶厲約不戚豐不
泰終身一致在官儉而法官燭不入中門<md:KR4d0226_SBCK_094-16b>¶家人不用公
家供張初臨有新帟幕必撤而藏之存以迎¶新去之日
<pb:KR4d0226_WYG_094-25b>
不私一物焉家至今無有敝帷葢凡例所饋餉¶私不應
法之入率積之公帑以供公不應法之用餘則委¶置而
去門内化之落然清素素篤風誼嘗僚章貢李爕死¶于
安陸有女棄民間公贖而育之韓令人愛之如己子以¶
歸士族初仕亦嘗從衆投上官爵里狀心怵然不寧自
是¶不干請嘗獲盜委曲可以被賞置之弗問既循資則
曰吾¶老于職官耳年五十有二乃改京秩自是出為時
用然未¶嘗忘歸志未始携家入中都亦不至畿郡仕五
<pb:KR4d0226_WYG_094-26a>
十年上為¶人主敬信下為士大夫尊慕無纎謗微累出
入中外數四¶其入也皆以特召其出也皆以力請年至
亟歸不得已而¶勉起起又竟歸以終素志而沒出處之
義特為全盡以是<md:KR4d0226_SBCK_094-17a>¶年閏十一月十一日葬于衡州花光
寺之山後二里與韓¶令人同穴以葬日廹不及識而吳
鎰狀公行大略如此後¶十年正夫乃以其銘見屬熹不
足以銘公然熟公聞望葢¶乆中間一再通書荷公見予
良厚今又得吴狀及公平生¶議奏讀之觀其行身如履
<pb:KR4d0226_WYG_094-26b>
䋲蹈矩無一事之不合于理論¶事如絲麻穀粟無一言
之不適于用而其忠厚純篤之氣¶又有藹然溢于行事
言語之外者未嘗不廢書三歎而悚¶然心服也乃最其
事而系以銘銘曰¶
大易之藴㣲妙不窮孰窺其表而測其衷懿彼李公心
潜¶躬詣逮其渙然隠顯一致進矢于廷退諗于私迎知
失得¶不假蓍龜閔天越民忠君及國在古有評曰庶常
吉胡不¶百年以究其施長言鼔缶奄吳其離衡山之陽
<pb:KR4d0226_WYG_094-27a>
非其故土<md:KR4d0226_SBCK_094-17b>¶竁而弗銘曷詔終古¶
　　　滕君希尹墓誌銘¶
君姓滕氏諱洙字希尹世家徽之婺源葢莫詳其始所
自¶來中間有見故翰林學士逹道者扣之乃知與東陽
之族¶同原而亦不能言其遷徙合散之所由也君曽祖
谷祖為¶父恂皆不仕而叔父愷蚤以文學論議有聞于
時起進士¶官信之户掾以卒士友惜之君幼聞家學緒
餘長從鄉先¶生俞君宋祐及一二知名士遊益務記覧
<pb:KR4d0226_WYG_094-27b>
其蓄甚富為舉¶子文亦精緻有程度而數以不偶即棄
去不復為獨教諸¶子為學而不専為場屋計平居厲以
篤志力行之訓甚悉¶及二子登科從仕則又時時為道
平日閭里間所聞見情¶偽得失之變以開曉風切之以
故二子皆以能自樹立有<md:KR4d0226_SBCK_094-18a>¶聲州縣間晚得末疾猶手抄
孔孟言仁梗槩一編日夕玩¶誦而又大書躬自厚而薄
責于人之語于壁以自警其好¶學檢身雖老不倦如此
病革却醫藥手書死生有命富貴¶在天兩言以示諸子
<pb:KR4d0226_WYG_094-28a>
而卒紹熈四年七月二十七日也年¶六十有五夫人胡
氏有賢行前君二年卒五男子璘從政¶郎鄂州州學教
授珙廸功郎寧國府旌徳縣主簿瓘珵皆¶業進士琇前
卒二女子嫁進士程萬頃程槱之孫男七女¶四君為人
恭儉質實遇人無少長俛首接語如見大賔凡¶世所謂
少年豪習饒樂放縱事未嘗一接于身自奉甚薄¶終身
如一日不以豐約易其度居家事親誠心孝愛委巷¶之
禮薄俗之態雖於强之不忍為也兩逢慶夀㤙或勸増
<pb:KR4d0226_WYG_094-28b>
年以應格君不可或問之則曰欺君而受爵亦何榮之
有<md:KR4d0226_SBCK_094-18b>¶哉有士族女未齓落娼家君謀贖之娼儈知君貧立
偽劵¶髙其直以難之君未有以為䇿也㑹璘預薦書郡
致金錢¶若干為勸駕禮盡以予娼得女嫁之不復詰其
偽縣宰張¶安中賢之為書其牒以表焉君之為人大抵
如此嗚呼是¶亦可為善人君子矣然其志與材既不得
少自見于當世¶其夀命乂不得究于髙年獨諸子既能
順承其志而又將¶有以顯揚之則人將以是為天之報
<pb:KR4d0226_WYG_094-29a>
施果不繆也璘等將¶以明年五月二十四日合葬君夫
人於萬安鄉龍陂四牡¶之源使珙奉吉州錄事恭軍程
君洵之狀以來請銘余以¶疾病乆衰謝不能而珙請益
堅余竊哀之乃為次其事而¶銘之銘曰¶
行之躬學之力積之豐施之嗇謂天夢夢請視斯刻<md:KR4d0226_SBCK_094-19a>¶　　　承務郎李公墓誌銘¶
乾道六年成都府路轉運判官權安撫司事趙公説知
漢¶州事拜表上言其州人李君之行義聞于朝未報而
<pb:KR4d0226_WYG_094-29b>
四川¶宣撫使王炎安撫使薛良朋轉運副使王璠判官
趙不¶&KR1418;相繼表上孝宗皇帝聞而嘉之乃九年閏正月
丁酉制曰¶務穡勸分有司之為政發廪賑乏仁者之用
心爾以布衣¶居于下土因年饑之不足動義槩以有聞
屢出私藏多所¶全活與計偕而已老從官牒則徒勞勉
服官榮歸教鄉里¶可特授廸功郎致仕里之人髙君之
行而飽其惠既相與¶嗟歎而詠歌之君沒之後十有七
年其孫寅仲入袐書省¶佐著作㑹進史得増秩因請貤
<pb:KR4d0226_WYG_094-30a>
以及君於是又詔特贈承¶務郎人以是益知君積善之
報為未艾也又後數年著作<md:KR4d0226_SBCK_094-19b>¶君乃自其家使人以書致
君行述一通于予請以是銘君¶之墓予故未得交君父
子間又以病廢書久欲謝不能而¶惟閩蜀相望數千里
著作君乃近舎其鄉之先生君子而¶遠以屬我是豈可
以虗辱哉乃最其書之言曰君諱發字¶浩然其先隴西
人唐明皇帝逃難入蜀過漢小留其近屬¶之從行者因
或家焉君其後也世居什邡縣邕順鄉後徙¶長原曽祖
<pb:KR4d0226_WYG_094-30b>
保榮祖有質父世通皆隠不仕君資禀髙邁自¶少俶儻
不群讀書有大志傲睨場屋謂功名可立致以鄉¶貢入
辟廱補内舎乆之未第宦者梁師成方貴幸士之不¶得
志者類資以得官或以是怵君君正色拒之京師被圍¶
䟽陳大計不報即棄禄牒歸養于家其先府君晚厭人
事¶常獨居一室家務一以諉君君節衣縮食瘠已以崇
義買<md:KR4d0226_SBCK_094-20a>¶書闢館迎修士以教子孫而于忠孝立身之大義
尤致意¶焉不専為覔舉干禄計也親疾療治不遺力雖
<pb:KR4d0226_WYG_094-31a>
毁傷無所¶憚免䘮既乆語及親猶泣下廬墓側再踰嵗
弟沒亡子遺¶腹生一女婦服未竟輙謀私其橐以行君
以義正之其家¶愧恨欲以危法中君君不為屈吏又偏
主其詞而卒不能¶有以汚也已而撫其遺女如已生且
厚資之以歸名族無¶纎芥餘憾自其少日生理未裕之
時以至于老而豐殖推¶財讓産恤孤懐幼賙人之急自
兄弟族黨以及于踈遠之¶無告者無不必盡其力而退
無自多之色平生折劵棄責¶不勝計里人有闘訟者就
<pb:KR4d0226_WYG_094-31b>
以求直聞其言皆失所争而去¶其㣲至于病者予藥石
産者給薪米亦乆不懈嵗旱犯烈¶日徒歩數十里為鄉
人致禱雨為立應人尤徳之嵗或不<md:KR4d0226_SBCK_094-20b>¶登輙為食以食餓
者自春徂冬日以千數乾道戊子民饑¶甚官為振廪勸
分而就食君家者日至三四萬人明年流¶庸未復而荒
政以罷民愈困敝數百里間扶老携幼挈釜¶束薪而以
君為歸者其衆又倍于前葢君之為此自紹興¶之丙辰
至此三十餘年嵗以為常所出捐不知其若干斛¶所全
<pb:KR4d0226_WYG_094-32a>
活不知其㡬何人矣及是而惠益廣績愈茂以故州¶郡
及諸使者始上其事而蒙顯賞焉君初不欲而不能止¶
也既起拜命因摘詔語牓其所居為義槩之堂曰姑以
示¶吾之子孫使之無忘聖朝所以褒勸之意而益勉于
及人¶也葢於是時君之年七十有七矣明年屬疾且革
猶顧左¶右問今日所飯凡㡬人既没所活餓人過其門
者無不流¶涕也嗣子&KR1330;既葬君其鄉古魁之原又次君
行事如此而<md:KR4d0226_SBCK_094-21a>¶論其槩曰君才雖髙而動以繩墨自守凡
<pb:KR4d0226_WYG_094-32b>
有所為必問禮¶律如何其中退然如不勝衣者唯于義
之所在則奮然以¶身先之雖壓以公卿之勢弗奪也臨
大患難瀕死而氣不¶少沮季子以言事得罪至徙嶺表
君不為動與人交開心¶見誠不逆其詐尤謹然諾不為
利囘人有小善稱之不容¶口不則必面折之而亦不復
留胷中也故從之遊者莫不¶愛敬而嚴憚之或者至以
俠名歸之葢不知世之以武犯¶禁者正君所深耻也雖
無官守之責而聞四方水旱疾疫¶輙憂見言色論天下
<pb:KR4d0226_WYG_094-33a>
事激昂慷慨利害曉然聴者忘倦故¶相魏國張忠獻公
雅知君書䟽徃來未嘗不稱歎其賢張¶公都督征討君
移書為陳量力慮勝之戒甚切嗚呼君之¶為人如此使
及强盛之年得用其力于當世則其所立宜<md:KR4d0226_SBCK_094-21b>¶必有大過
人者今既不獲施用而其餘功猶足以活千萬¶人之死
命雖其存沒幸嘗再被寵褒然天之所以報君者豈¶若
是而休耶君卒之嵗淳熈甲午二月丙寅葬以辛丑五¶
月之壬寅君夫人同郡楊氏先卒二子&KR1330;以累舉得官
<pb:KR4d0226_WYG_094-33b>
著¶作陞朝籍累封宣教郎致仕賜緋魚袋竑中進士第
至宣¶教郎後公數年皆卒一女適朝散大夫知嘉州王
神孫男¶五人寅仲為長次賔仲次康早世次憲仲次寘
仲寅仲賢¶而有文辭今為奉議郎知普州所以篤君之
慶于無窮者¶將于是乎在予雖不及識君而于君之事
無所疑者獨以¶行述為可信又讀義槩諸詩而全蜀名
士無不在焉益知¶行述之果不誣也乃悉論次而系以
銘銘曰
<pb:KR4d0226_WYG_094-34a>
徳而不才徳匪其徳才而不徳乃才之賊賢哉若人抱
道<md:KR4d0226_SBCK_094-22a>¶隠居振廪之功日活萬夫茂實既騰帝偉其績命服
命書¶于以徃錫既寵于堂又賁于幽惟是聞孫益鴻厥
休我銘¶其藏千古不泐義槩之名永世無斁¶
　　　宣教郎致仕陳公墓誌銘¶
君姓陳氏諱衡字公權曽祖確祖某父某皆不仕世為
福¶州侯官縣人及君之生質直嚴重謹然諾寡言笑飲
食起¶居有常度寒暑不易危坐終日對妻子未嘗見齒
<pb:KR4d0226_WYG_094-34b>
雖嚴于¶家而與鄉人處則斂退樂易唯恐失色于人虗
懐待物不¶疑人欺遭詐取直無愠責逋于人愧若已負
以故不能治¶生而安于貧嘗曰吾不怨人亦莫余怨不
侮人亦莫余侮¶也中嵗益貧廼闔門以教子為事奉養
靳靳而資其子使¶從師友講學至觧衣無吝色起居晨
夜必以身率之其勤<md:KR4d0226_SBCK_094-22b>¶約人所不堪而君處之裕如也已
而諸子舉進士有名仲¶子孔碩登科從官所涖多可紀
人意其䋲約少寛而君訓¶飭彌厲未嘗假以言色其平
<pb:KR4d0226_WYG_094-35a>
居所以告語之者随事不同¶而要其歸必出于守道循
理愛人及物之意孔碩為邵武¶宰方以聰明慈愛甚得
其民而君遽以疾終于寺舎市里¶聞之無不失聲嘆吒
如悲親戚紹熈五年十二月丙寅也¶平生不喜僧道巫
覡誑誘之説及病遺戒悉擯不用葢其¶天資有過人者
故雖未嘗問學而卒能有以自㧞于流俗¶乃如此初以
慶夀恩授某官致仕既再遇登極及明堂㤙¶累階宣教
郎賜五品服娶同郡黄氏封宜人先卒而葬于¶閩清縣
<pb:KR4d0226_WYG_094-35b>
賀恩里大將之原至是孔夙等將奉公柩以合焉¶亟以
書來曰諸孤不孝荐遭閔凶前日先生既嘗幸哀而<md:KR4d0226_SBCK_094-23a>¶賜
之銘矣今而闕焉是使孔夙兄弟無以見先人于地下¶
也敢泣以請惟先生憐之時予方以負罪杜門俟譴不
敢¶復近筆硯為辭章然讀其状于中若有愧焉因竊叙
而銘¶之其子孫男女已具前志此不復出銘曰¶
言之出不踰閾行之長不滿鄉人莫我尤我豈人憂載
此¶餘驩以適其丘吾淺之為丈夫者又安能窺其際而
<pb:KR4d0226_WYG_094-36a>
渉其¶流乎¶
　　　范直閣墓記¶
宋故左朝散郎直秘閣主管台州崇道觀范公諱如圭
字¶伯達曽大父履謙妣阮氏大父補之妣李氏童氏父
舜舉¶從事郎累贈左朝議大夫妣胡氏繼葉氏俱贈恭
人大父¶以上世家建州建陽縣之由原先大夫始居漳
濵遂為荆<md:KR4d0226_SBCK_094-23b>¶門軍當陽縣人以崇寧元年𤣥黓敦䍧九月
己丑巳時生¶于舅氏胡文定公荆南學官廨中既孤自
<pb:KR4d0226_WYG_094-36b>
奮從文定公受¶春秋學舉進士建炎二年對䇿廷中語
切直張和公時為¶考官第為首選同列不可於是以乙
科賜及第授從事郎¶武安軍節度推官以母䘮觧職服
除從外舅葉公辟為江¶南東路安撫司書寫機宜文字
召試館職除袐書省正字¶兼史館校勘如故紹興十年
春謁告如荆門遷奉先大夫¶恭人之柩歸葬建陽始公
在館數陳論時政與宰相意不¶合至是遂請奉祠差主
管台州崇道觀秩滿輙復請由是¶歴十載三為祠官十
<pb:KR4d0226_WYG_094-37a>
九年添差通判邵州秩滿差通判荆¶南府賜緋二十七
年召赴行在上殿直秘閣提舉江南西¶路常平茶鹽公
事嵗餘除利州路提㸃刑獄公事在道上<md:KR4d0226_SBCK_094-24a>¶書論宗社大
計有人所難言者㑹有目疾辭得不行差主¶管崇道觀
二十九年秋起知泉州十月到郡革弊抑强人¶方受其
賜而貴勢不以為便俄有㫖與宫觀理作自陳越¶明年
正月始被命即日罷歸四月受敕復為主管崇道觀¶而
公已病矣六月乙丑卒于邵武軍寓居之正寢享年五
<pb:KR4d0226_WYG_094-37b>
十有九而是嵗紹興三十年上章執徐也公娶葉氏右
文¶殿修撰宗諤之女封安人子男三人長念祖右廸功
郎次¶念徳次念兹念兹後公十八日而亡年十有七矣
女二人¶長適右承務郎折知常次適登仕郎劉玶孫男
四人女一¶人皆尚幼其年九月甲申諸孤奉公䘮歸葬
建陽縣渭曲¶山謹次公姓系爵里始終梗概納諸壙中
以識若經術行¶誼出處之詳則將請于先生君子深知
公者刻辭墓左以<md:KR4d0226_SBCK_094-24b>¶明示後世云從表姪左廸功郎監潭
<pb:KR4d0226_WYG_094-38a>
州南嶽廟朱熹謹記¶
　　　皇考左承議郎守尚書吏部員外郎兼史館校¶
　　　　勘朱府君遷墓記¶
先府君諱松字喬年姓朱氏徽州婺源人曽祖諱振祖
諱¶絢妣皆汪氏考諱森妣陳氏三世皆不仕考妣以府
君故¶贈承事郎孺人府君生于紹聖四年閏二月戊申
性至孝¶有髙志大節落筆語輙驚人政和八年以同上
舎出身授¶廸功郎建州政和縣尉承事公卒貧不能歸
<pb:KR4d0226_WYG_094-38b>
因葬其邑而¶遊官徃來閩中始從龜山楊氏門人為大
學中庸之學調¶南劔州尤溪縣尉監泉州石井鎮税循
左從政郎紹興四¶年召試除袐書省正字丁内艱服除
召對改宣教郎除秘¶書省校書郎遷著作佐郎尚書度
支員外郎兼史館校勘<md:KR4d0226_SBCK_094-25a>¶歴司勲吏部兩曹皆領史職如
故以史勞轉奉議郎以年¶勞轉承議郎丞相趙忠簡公
張忠獻公皆深知府君未及¶用而去秦檜以是忌之而府
君又方率同列極論和戎不¶便檜益怒出府君知饒州
<pb:KR4d0226_WYG_094-39a>
去赴請間差主管台州崇道觀¶以十三年三月辛亥卒
于建州城南之寓舎年四十有七¶所為文有韋齋集十
二卷娶同郡祝氏處士確之女封孺¶人後二十七年卒
男熹嘗為左廸功郎差充樞宻院編修¶官女嫁左廸功
郎長汀縣主簿劉子翔孫男塾埜在女巽¶兌皆幼初府
君將沒欲葬崇安之五夫卒之明年遂&KR0590;其¶里靈梵院
側時熹幼未更事卜地不詳既懼體魄之不獲¶其安乃
以乾道六年七月五日遷于里之白水鵝子峯下¶熹攀
<pb:KR4d0226_WYG_094-39b>
慕號殞痛貫心骨重惟先君既不得信其志以沒而<md:KR4d0226_SBCK_094-25b>¶熹
又無所肖似不能有以顯揚萬分敢次叙姓系官閥志¶
業梗概刻而揜諸幽且將請文作者以表其隧昊天罔
極¶嗚呼痛哉¶
　　　尚書吏部員外郎朱君孺人祝氏壙誌¶
先妣孺人祝氏徽州歙縣人其先為州大姓父諱確始
業¶儒有髙行娶同郡喻氏以元符三年七月庚午生孺
人性¶仁厚端淑年十有八歸于我先君諱松字喬年姓
<pb:KR4d0226_WYG_094-40a>
朱氏逮¶事舅姑孝謹篤至有人所難能者以先君校中
袐書賜今¶號及先君卒熹年才十有四孺人辛勤撫教
俾知所向不¶幸既長而愚不適世用貧病困蹙人所不
堪而孺人處之¶怡然乾道五年九月戊午卒年七十生
三男伯仲皆夭熹¶其季也嘗為左廸功郎差充樞宻院
編修官一女適右廸<md:KR4d0226_SBCK_094-26a>¶功郎長汀縣主簿劉子翔孫男塾
埜在女巽兌皆幼越明¶年正月癸酉葬于建寧府建陽
縣後函天湖之陽東北距¶先君白水之兆百里而遠不
<pb:KR4d0226_WYG_094-40b>
孝子熹號慕隕絶敢竊記壙¶中如此昊天罔極嗚呼痛
哉¶
　　　知縣何公壙誌¶
君姓何氏諱鎬字叔京邵武軍邵武縣人父諱兌左朝
奉¶郎母陳氏劉氏林氏鄧氏皆封安人而君劉出也以
朝奉¶公致事恩補將仕郎更授右廸功郎泉州安溪縣
主簿辟¶江南西路安撫司書寫機宜文字調汀州上杭
縣丞陞從¶政郎潭州善化縣令未上以淳熈二年十一
<pb:KR4d0226_WYG_094-41a>
月丁丑晦卒¶于家年四十有八娶同郡李氏子男三人
琰某某女三人¶長壻吳大同次馮棟季未行也君天資
夷曠㢘静寡欲有<md:KR4d0226_SBCK_094-26b>¶過人者始朝奉公學于故殿院東平
馬公伸受河南程氏¶中庸之説篤信力行沒身不怠而
君又得其傳培殖從容¶克篤前烈佐邑有惠愛著書數
萬言琰等將以四年三月¶某日葬君臺溪東碭之原其
友新安朱熹為識壙中如此¶且將叙次其詳以表于墓
上云
<pb:KR4d0226_WYG_094-41b>
　　　劉樞宻墓記(代劉平甫/)¶
公諱珙字恭父姓劉氏世為建寧府崇安縣人曽祖諱
民¶先故任承事郎累贈太子太保妣黄氏彭城郡夫人
祖諱¶韐故任資政殿學士銀青光祿大夫謚忠顯累贈
太師妣¶李氏秦國夫人繼吕氏韓國夫人父諱子羽故
任右朝議¶大夫充徽猷閣待制累贈少傅妣熊氏福國
夫人繼卓氏¶慶國夫人公生于宣和四年二月十日卯
時建炎三年以<md:KR4d0226_SBCK_094-27a>¶忠顯公致仕恩補承務郎紹興十二年
<pb:KR4d0226_WYG_094-42a>
中進士第調紹興¶府任城都税務未赴改監潭州南嶽
廟十五年差主管西¶外敦宗院十六年磨勘轉承事郎
十月丁少傅公憂服未¶除而韓國夫人薨公以嫡孫承
重二十一年服除差諸三¶宫大小學教授二十四年四
月權袐書省校勘書籍官又¶權禮部郎官六月權中書
舎人十二月磨勘轉宣教郎二¶十五年五月罷二十六
年差主管台州崇道觀二十八年¶召赴行在除大宗正
丞未赴二十九年磨勘轉奉議郎改¶袐書丞三十年兼
<pb:KR4d0226_WYG_094-42b>
權吏部郎官四月除吏部員外郎改監¶察御史十月復
為吏部員外郎三十一年正月兼權袐書¶少監六月除
起居舎人九月兼權中書舎人十月兼權直¶學士院從
車駕幸建康三十二年三月除中書舎人賜紫<md:KR4d0226_SBCK_094-27b>¶金魚袋
五月正兼直學士院八月以扈從恩轉承議郎今¶上登
極覃恩轉朝奉郎借朝議大夫禮部尚書奉使大金¶上以
公辟置官屬公當特賜御札奬諭時始議與金人為¶敵
國之禮未决以故未出疆而復隆興元年二月磨勘轉
<pb:KR4d0226_WYG_094-43a>
朝散郎十一月除集英殿修撰知泉州未赴二年二月
改¶衢州乾道元年三月除敷文閣待制知潭州荆湖南
路安¶撫使以平郴賊李金功賜御札奬諭又除敷文閣
直學士¶三年正月召赴行在八月到闕除翰林學士知
制誥兼侍¶讀以郊祀恩封建安縣開國男食邑三百户
十一月除中¶大夫同知樞宻院事四年七月兼参知政
事八月除端明¶殿學士在外宫觀改知隆興府江南西
路安撫使五年四¶月除資政殿學士知荆南府荆湖北
<pb:KR4d0226_WYG_094-43b>
路安撫使六月被㫖<md:KR4d0226_SBCK_094-28a>¶措置荆襄邉面六年九月丁慶國
夫人憂七年三月起復¶同知樞宻院事進封開國伯加
食邑四百户實封一百户¶公再辭不允乂除荆襄宣撫
使依舊同知樞宻院事差内¶侍省内侍殿頭徐偁賜以
御札宣押奏事公又四辭乃得¶終䘮八年十二月服除
除知潭州荆湖南路安撫使進爵¶加食邑實封如前九
年三月赴闕奏事進大學士以行淳¶熈二年正月除知
建康府江南東路安撫使兼行宫留守¶未㡬復以恩徙
<pb:KR4d0226_WYG_094-44a>
封彭城郡開國侯加食邑三百户七月以¶修城功轉一
官公辭不受十月又以津發禁軍教閲轉一¶官許回受
三年三月以慶夀恩加食邑三百户實封一百¶户六月
又轉大中大夫七月以賑濟事畢賜詔奨諭十一¶月又
賜御札鞍馬器物四年三月以居守績効顯著除觀<md:KR4d0226_SBCK_094-28b>¶文
殿學士四月以三年郊祀恩加食邑三百户五年閏六¶
月以疾再請奉祠不允遂乞致仕詔遣内侍省西頭供
奉¶官陸彦禮宣押翰林醫痊診御脉周昭眡治公痰未
<pb:KR4d0226_WYG_094-44b>
至七¶月三日薨享年五十有七轉通議大夫致仕贈光
祿大夫¶輟視朝一日詔建康府應副人夫津發又詔建
寧府應辦¶葬事身後恩數令有司具條取㫖公娶吕氏
兵部尚書祉¶之女追封新定郡夫人繼室韓氏魏國忠
獻公之元孫追¶封新興夫人又娶其女弟追封淑人子
男二人曰學雅承¶務郎曰學裘尚幼女二人長適將仕
郎吕欽公所任也次¶在室卜以六年二月乙巳葬于甌
寧縣慈善鄉豐樂里顯¶揚妙湛禪寺之南從公志也坪
<pb:KR4d0226_WYG_094-45a>
惟公平生大節顯于朝廷¶傳于海内固已不待夫記述
而傳矣然其謀猷行治曲折<md:KR4d0226_SBCK_094-29a>¶精微之際則又有不可不
詳載以俟後世者方將討論撰¶次而請銘于作者顧又
未及就篇而葬日已廹謹略叙公¶始終閥閲如右刻而
納諸壙中它所欲論著者尚見于隧¶道之碑云從弟從
仕郎坪涕泣叙次¶
　　　丁復之墓記¶
復之名堯姓丁氏建寧府崇安縣上梅里人父名愛母
<pb:KR4d0226_WYG_094-45b>
某¶氏復之為人篤厚慈良深有志于為己之學從予遊
數年¶不幸早死朋友莫不哀之有子二人曰某某淳熈
十有二¶年冬十有一月某日卒某月某日其父葬之某
處友人蔡¶君季通實相其事新安朱熹記¶
　　　亡嗣子壙記¶
宋朱塾字受之其先徽州婺源人大父諱松紹興史官
也<md:KR4d0226_SBCK_094-29b>¶父熹今為鴻慶祠官母劉氏聘士勉之之女塾于紹
興癸¶酉七月丁酉生紹熈辛亥正月癸酉卒娶潘氏生
<pb:KR4d0226_WYG_094-46a>
二男長¶曰鎮次恩老四女歸昭接滿鎮滿皆天明年十
有一月甲¶申葬大同北麓上實天湖其父為之志嗚呼
痛哉¶
　　　陳君廉夫壙誌¶
陳㢘夫名址莆田人故少師觀文殿大學士贈太保魏
國¶正獻公之孫今朝請大夫新提舉福建路市舶寔師
是之¶子厚重明敏自幼即有志于學正獻公竒愛之用
致仕恩¶奏授承奉郎轉承事郎差監鎮江府户部大軍
<pb:KR4d0226_WYG_094-46b>
倉未赴丁¶母憂再調監泉州南安縣鹽税慶元三年七
月二十有二¶日卒享年二十有八娶兵部侍郎岳公霖
之女女子一人¶師是將以慶元四年十一月三日袝㢘
夫龍汲山正獻公<md:KR4d0226_SBCK_094-30a>¶大墳之右以其嘗學于余也使來謁
銘余以老病久廢筆¶札亦悲㢘夫之賢而不克就其志
也不能文姑記其實請¶刻石納壙中十月己卯既望新
安朱熹記¶
　晦庵集卷九十四¶

<pb:KR4d0226_WYG_095-1a>
欽定四庫全書
　晦庵集卷九十五上　　　　宋　朱子　撰
　　行狀
