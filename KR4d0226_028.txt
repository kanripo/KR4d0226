# -*- mode: mandoku-view -*-
#+TITLE: 晦庵集
#+DATE: 2015-09-23 10:22:18
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 28

<md:KR4d0226_SBCK_027-30a>¶
熹前日專人奏記伏想尋當登徹昨日先所遣人還拜
領¶鈞翰之賜感慰之極不可具言至於進職疏恩奉祠
得請¶又岀陶鑄尤以銜戢然而丞相方且欿然深以前
日不能¶力辨是非為病此則仰見大君子責己之周又
<pb:KR4d0226_WYG_028-1b>
不自勝其¶愧仰也崇福謹已拜命矣嫌名之喻曲荷記
存此於禮律¶無疑豈敢更煩公聽惟是進職之恩則有
所未安者蓋方¶以避仇自列而彼黜已升内揆於心尚
覺未免上九鞶帶¶之嫌况於他人豈容戸曉且於近制
此等遷除雖非徳選¶亦必有所托以為號今此何名也
哉又况溫陵之行情狀<md:KR4d0226_SBCK_028-1b>¶未白此必怏怏尚有餘言且其
為人亦嘗頗有時譽今日¶之去遠近必有為之不平者
異時得以藉口則非獨為熹¶之害竊恐丞相亦不得不
<pb:KR4d0226_WYG_028-2a>
以為慮也大抵近年習俗凡事¶不欲以大公至正之道
顯然行之而每區區委曲於私恩¶小惠之際本欲人人
而悅之而其末流之弊常反至於左¶右拘牽倍費財處
而卒又無以慰天下之公論此則熹之¶所不敢言而丞
相之明其自知之亦不待熹之言矣熹今¶有公狀申省
并以劄子遍懇羣公語悉由𠂻即非備禮切¶望矜察早
賜開陳得遂鄙懐乃荷大賜昨辭遷秩想亦已¶䝉鈞念
若猶未上得并與將上不勝幸甚
<pb:KR4d0226_WYG_028-2b>
　　　與曹晉叔書¶
熹辭免文字修寫方畢更一二日始得遣人未知所請
竟<md:KR4d0226_SBCK_028-2a>¶如何然亦作一奏疏極道所懐此儻可為行止之決
耳山¶間殊不聞外事只前月得都下書聞以諸人薦士
之故近¶列有横議者不知後來竟如何蓋其間有一二
病根若不¶能去除不惟善類立不得亦非廟社之福也
不承教之久¶渇仰無量顧無可入城之理坐成阻闊奈
何奈何
<pb:KR4d0226_WYG_028-3a>
　　　答陳同父書¶
熹所遣人度月半前後到都城不知歲前便得歸否但
迂¶滯之見書中已說盡自看一過亦覺難行次第八九
分是¶且罷休矣萬一不如所料又須别相度今亦不可
預定耳¶來教所云心亦慮之但鄙意到此轉覺懶怯况
本來只是¶間界學問更過五七日便是六十歲人近方
措置種得幾¶畦杞菊若一脚出門便不能得此物喫不
是小事奉告老<md:KR4d0226_SBCK_028-2b>¶兄且莫相攛掇留取間漢在山裏咬菜
<pb:KR4d0226_WYG_028-3b>
根與人無相干涉¶了却幾巻殘書與村秀才子尋行數
墨亦是一事古往今¶來多少聖賢豪傑韞經綸事業不
得做只恁麽死了底何¶限顧此腐儒乂何足為輕重况
今世孔孟管葛自不乏人¶也耶來喻恐為豪士所笑不
知何處更有豪士笑得老兄¶勿過慮也¶
　　　答陳同父書¶
熹懇辭召命不䝉開允反得除用超異非常内省無堪
何¶以勝此已上免奏今二十餘日矣尚未聞可報踧踖
<pb:KR4d0226_WYG_028-4a>
不自¶勝來書警誨殊荷愛念然使熹不自料度冐昧直
前亦只¶是誦說章句以應文備數而已如何便擔當許
大事况只¶此幸冐亦未敢承當老兄之言無乃太早計
乎然世間事<md:KR4d0226_SBCK_028-3a>¶思之非不爛熟只恐做時不似說時人心
不似我心孔子¶豈不是至公至誠孟子豈不是麤拳大
踢到底無著手處¶况今無此伎倆自家勾當一箇身心
尚且奈何不下所以¶從前不敢容易出來蓋其自知甚
審而世間一種不相識¶有公論底人亦莫不知之只是
<pb:KR4d0226_WYG_028-4b>
吾黨中有相知日久相愛¶過深者好而不知其惡誤相
假借以為粗識廉恥而又年¶紀老大節次推排遂有無
實之名以至上誤君父之聽有¶此叨竊每中夜以思悚
懼慚怍無以少答上下之望未嘗¶不發汗沾衣也不意
以老兄之材氣識畧過絶流輩而亦¶下同流俗信此虛
聲將欲彊僬僥以千鈞之重而不憂其¶覆跌狼狽以誤
知人之明也辭免人行已久旦夕必有回¶報似聞後來
妙論又有新番從官已有以言獲罪而去者<md:KR4d0226_SBCK_028-3b>¶未知事竟
<pb:KR4d0226_WYG_028-5a>
如何封事雖無髙論然恐無降出之理萬一果¶如所傳
則孤蹤尤是不復可出自今以往牢關固拒尚恐¶不免
於禍况敢望入帝王之門乎彼去都城不遠想己見¶得
近日爻象矣萬一再辭不得即不免束裝裹糧為生行¶
死歸之計承許見訪於蘭溪甚幸但恐所說話處向來
子¶約到彼相守三日竟亦不能一吐所懐或先得手筆
數行¶畧論大意使未相見間預得紬繹而靣請其曲折
庶幾猶¶勝怱怱說話不盡只成閑追逐也
<pb:KR4d0226_WYG_028-5b>
　　　與周丞相書¶
熹間者側聞光膺詔冊進保帝躬體貌益隆中外交慶
熹¶既不獲追隨班賀之末又不獲以時奏記少見下懐
瞻望¶門墻徒增悚惕前此率易申懇伏䝉寵賜教答誨
喻丁寧<md:KR4d0226_SBCK_028-4a>¶眷念有加尤深感激惟是所請未䝉施行憂懼
之深莫知¶所措區區鄙志前已具陳既未能有以上動
朝聽則亦不¶敢復申其說今者具狀獨以范參政進職
近例為請伏惟¶丞相試一覽焉則朝廷之予奪與熹之
<pb:KR4d0226_WYG_028-6a>
辭受其當否得失¶皆曉然矣然朝廷於此本無愛憎之
私但為偶失參照則¶亦未為大闕獨使熹竊非其據而
幸討論之不及則其辱¶大矣熹雖無狀竊深恥之萬一
此請不遂熹豈容但已蓋¶與其閔黙冐受寧以罪戾竄
斥為有榮耀也然熹之本心¶亦豈樂為是亢激者狀中
已備言其曲折矣并乞深察而¶力陳之庶幾聖主有以
洞照其愚而亟遂其請則不惟熹¶之幸而免使丞相分
上又添此一段不了事則亦不為無¶補也前書率爾之
<pb:KR4d0226_WYG_028-6b>
言無足采取過荷開納愧悚良深顧今<md:KR4d0226_SBCK_028-4b>¶自謀之拙進退
失據亦不復能為門館計矣袁侍郎歸來¶道間一見語
殊未欵比聞其病欲往視之而賤軀衰乏尤¶甚未能自
力念之不能忘也承問之及因輒布之疾病餘¶生無從
復望履舄伏惟深為天下之重千萬自愛熹不勝¶至願¶
　　　與李誠父書
久¶不拜狀兹聞榮被親擢進居六察之聯深以為慰比
日¶清和伏惟台候動止萬福先生抱道不試然其心未
<pb:KR4d0226_WYG_028-7a>
嘗忘¶當世也門人弟子既不足以少承厥志而家有賢
子足繼¶其業學者之望蓋非常人之比况新天子繼照
之初慨然¶有志於治而外則夷冦慿陵國威不振内則
隂邪朋結國¶論未定此亦賢人君子效忠宣力垂名竹
帛之秋也尊兄<md:KR4d0226_SBCK_028-5a>¶平日立志持身固有定論然區區更願
一意為國無徇常¶日往還厚善之私深察天下公議之
所在精慮而決行之¶使隂消於上而陽長於下政事脩
理而國勢尊安不亦老¶先生平日之所望於後人者乎
<pb:KR4d0226_WYG_028-7b>
熹託契深厚不敢效常人¶進䛕詞以贊除用之喜狂妄
及此不審尊兄以為如何胡¶公論事皆合公論甚彊人
意但二小諫之去殊可惜乃不¶能遂其言何耶諸公排
逐正人乃以尊兄塞責此相輕之¶甚謂兄必不能為薛
許耳不可懐此小恩而忘大辱幸深¶念之¶
　　　與張元善書¶
辭免文字極荷留念危疑之迹久為賢者之累尤以慚
悚¶今復遣此人乃漕司借來省狀公劄已與錢令自投
<pb:KR4d0226_WYG_028-8a>
矣只<md:KR4d0226_SBCK_028-5b>¶煩因見扣之狀藁録呈區區卑意只是如此更無
他說如¶云立節抗論却非事實而反以益其疑忌蓋平
生辭官只¶是兩事一則分不當得二則私計不便而已
非有他也所¶云如有差妄却與此事體不同若是本等
差遣力所能堪¶豈有不受之理但名位超躐或非力所
辦則亦不得不辭¶耳清源之說尤非所敢聞者中固不
見容外亦非所堪衰¶晚如此精力昏耗一事做不得只
得一日安靜即是一日¶之福此外無所求也對班果在
<pb:KR4d0226_WYG_028-8b>
何日不知欲論何事來書¶所云非甚利害不暇謀人者
何見事之遲耶觀二諫之去¶江夏之升此乃不犯手勢
而斡旋運轉無不如其意者自¶古小人所以敗亂國家
豈皆凶惡猛鷙有可畏之威而後¶能之但有患失之心
便自無所不至先聖言之精且切矣<md:KR4d0226_SBCK_028-6a>¶南臺西掖乃為差
彊人意者然不清其原而窒其流恐徒¶費力而無補也
况南牀擊去新諫此已明與之忤渠既不¶得志必須更
尋一枝如此等比置之本處不知又將何以¶為計此事
<pb:KR4d0226_WYG_028-9a>
不遠計只在旦夕矣可因見痛針劄之此公雖¶未相識
然見其文字知其純厚不會罵人須力從臾之以¶速為
上稍遲一日即壊一日事矣二諫之去必須有曲折¶幸
子細報及天下事只有箇做有箇不做無如此依違僥¶
倖之理彼之隱忍囘互蓋曰將以有為也而所就者亦
止¶如此與奮發直前者相去亦復幾何向使奮發直前
果去¶禍根却未必不做得事也境外之事則諉曰無後
叚不知¶如此拱手安坐幾時是有後段時此事苦痛更
<pb:KR4d0226_WYG_028-9b>
是無告訴¶處不知祖宗之靈何負於此輩而忍至此也
誠父遷後相<md:KR4d0226_SBCK_028-6b>¶見否聞渠曾與之鄰居相與甚厚須有以
警覺之縱不能¶回戈奮擊且得不為所使以害善良亦
幸事也蕭果卿初¶除御史虞丞相意也人或賀之蕭喟
然曰彼見吾憒憒謂¶我不能言而以是處我也其輕我
甚矣不數日首論其黨¶遂并攻之論者服其勇云經總
制錢若只如此減得不多¶全不濟事熹去年有一劄子
曾降出否諸公之意非不欲¶速行只是怕諸路條上乞
<pb:KR4d0226_WYG_028-10a>
減太多難可否耳若未定論且¶守前說為佳過了此番
又無時可理會也紹興和買熹向¶有一說欲減總額零
數(十四萬中/減其四萬)而後以田畝餘財諸般¶物力貫頭均敷庶
幾重者得輕而元無者所增亦不至重¶後來不曾上得
鄭書赴鎮時曾寫與之不知渠後來如何¶區處也廣西
鈔鹽只是州縣苦之必不至大為民害今復<md:KR4d0226_SBCK_028-7a>¶官賣却須
有害民處以本路觀之可見矣詳觀所論大率¶見得人
情事幾未甚分明此乃平日意思不甚沈靜故心¶地不
<pb:KR4d0226_WYG_028-10b>
虛不明而為事物所亂要當深察此病而亟反之古¶人
所謂安而後能慮定而後能應正為此也若只如此泛¶
泛度日即恐枉得道氣之名而不享其利徒有損而無
益¶也千萬留念¶
　　　答李誠父書¶
副本垂示極感不外之意三復以還伏念頃侍先生教
誨¶所論無非此事感念疇昔不勝悲歎又喜家學有傳
遂為¶世用有以慰九原之思也首章所論乃古今不易
<pb:KR4d0226_WYG_028-11a>
之常道¶而在今日尤為要切然自世俗觀之不以為迂
濶之常談¶道學之邪氣者鮮矣尊兄既發其端此必已
為彼等所惡<md:KR4d0226_SBCK_028-7b>¶然吾所以告君之道無以易此則亦何顧
於彼但當守此¶一言以為平生議論之本他日論事每
每拈出此箇話頭¶不論甚事都從此話上推出去則百
病之根無所藏匿而¶於人主所以反躬正事之幾亦約
而易操矣若把此話别¶為一事而當世之弊又自各為
一事則内外精粗不相統¶屬而真不免乎迂濶之譏矣
<pb:KR4d0226_WYG_028-11b>
切望勿忘此言每見必須拈¶出常令接續無少間斷則
久久自見效矣恢復一事以今¶事力固難妄動然此意
則不可忘頃見先生亦常常說今¶日但當將不共戴天
四字貼在額頭上不知有其他是第¶一義今觀老兄所
論亦得此意但當因此便陳内修政事¶之意而稍指切
今日宴安放倒之弊乃為有力耳至於分¶察職事計亦
黙有所處此則大要在於詳審勿狥偏詞為<md:KR4d0226_SBCK_028-8a>¶善而覆䕶
善人掩其疵疾之意亦不可忘耳又其大本則¶欲正人
<pb:KR4d0226_WYG_028-12a>
者必先正己况欲正君而可自有不正之累耶此¶在高
明處之必已素定既承下問不容不盡耳¶
　　　答王謙仲劄子¶
(云云/)不勝千萬幸甚又䝉不鄙俯垂訪逮此見髙明之
度¶雖以爵位徳業之隆而自視欿然不自賢智至於如
此甚¶感甚感顧熹至愚本無知識加以疾病廢學意見
愈益濶¶疎其將何以仰承嘉命惟是平生所聞明公之
節槩風烈¶凛然其非今世之士其尊主庇民之畧蓋素
<pb:KR4d0226_WYG_028-12b>
所蓄積也今¶日得其位而施之於海内有識仰首拭目
以望膏澤之流¶亦有日矣熹獨竊意明公之優游不迫
蓋將有所待而為¶之也雖然時難得而易失古之聖賢
蓋有皇皇汲汲而坐<md:KR4d0226_SBCK_028-8b>¶以待旦者唯明公不忘疇昔之志
而果斷奮發以乘其不¶可失之機則宗社之休生靈之
幸也¶
　　　與留丞相劄子¶
熹昨具短劄懇辭恩命方懼進越自取罪戾不謂乃䝉
<pb:KR4d0226_WYG_028-13a>
鈞¶慈還賜手教拜領伏讀感悚益深又䝉鐫喻丁寧褒
與隆¶厚仰認至意尤切凌兢誠宜即日拜命便道之官
服勤職¶業深求所以仰稱吾君吾相知遇使令之意而
疾病之餘¶昏耗已甚竊自揆度決無以堪一道委寄之
重不免復具¶公牘再干朝聽而别以此私於下執事伏
惟丞相國公詳¶加省覽特賜矜憐曲為敷陳仍畀祠禄
使得卒逃吏議以¶遂餘生則熹不勝幸甚幸甚或恐朝
廷未知熹之實病誤¶謂尚堪使令不忍終身置之閑散
<pb:KR4d0226_WYG_028-13b>
則謀議之官若䝉陶鑄<md:KR4d0226_SBCK_028-9a>¶或可自效然以禮秩太優不敢
有請伏惟相公試詳度之¶但熹雖出終不能久近則半
年遠則周歲決須再有祈懇¶復勞區處不若及今便與
祠禄之為便耳抑嘗聽於道路¶側聞乃者相公蓋嘗白
發左右之姦斥之遠外所以輔君¶徳振朝綱者甚慰中
外之望熹雖愚懦亦不勝其喜幸竊¶意相公必將乘此
機㑹大有建明以為宗社永久無窮之¶計而伏聽累月
未有聞也夫陽長而不遂進隂消而不遂¶滅此最安危
<pb:KR4d0226_WYG_028-14a>
治亂之機而昔人所深畏以熹之愚猶竊為¶相公慮之
不識高明何以處此而善其後也遠跡田間無¶由伏謁
黄閤之下仰首一言以贊大慮引領東望不勝惓¶惓伏
惟上為國家俯為人望千萬自重熹不勝懇禱真切¶之
至<md:KR4d0226_SBCK_028-9b>¶　　小貼子¶
　熹目力昏耗不能細書楷字墨色濃淡行道欹斜殊¶
　不成禮本不能親書以所被教出於手墨勉彊作此
<pb:KR4d0226_WYG_028-14b>
　率畧¶殊甚伏乞鈞慈矜恕幸甚幸甚¶
　　　與留丞相劄子¶
熹竊以中冬嚴寒伏惟丞相國公鈞侯起居萬福熹傾
以¶衰疾再辭恩命方懼僣瀆自速罪戾乃蒙丞相矜憐
曲為¶敷奏改畀符竹以便其私固已甚幸至於那移闕
次不一¶而止倍費生成之力仰累公平之政此又熹之
所大懼也¶若使稍堪勉彊豈復更敢辭避以招尤取閙
而自棄於明¶時實以所苦目疾浸以增加臨漳雖名事
<pb:KR4d0226_WYG_028-15a>
簡然一郡千里¶生齒萬數獄訟財計所繫不輕若以愛
身之故漫不加省<md:KR4d0226_SBCK_028-10a>¶而委之他人豈得自安若欲一一親
臨則竊自揆度決有¶所不能堪者前日所以力辭江東
之行良以此故竊意為¶熹言者亦未究知其實而或雜
以他說是以丞相雖已憐¶之而猶未深信其必然也以
熹今日精力之所堪惟有奉¶祠一官可竊升斗之禄又
復惟念君相之恩隆厚至此而¶熹必求閑退固執不回
則或者之論必又有以為羞薄詔¶除而加以傲上無禮
<pb:KR4d0226_WYG_028-15b>
之罪者是以今日冐昧朝聽不敢專¶以祠禄為請蓋已
出怵迫無聊之計而䧟於貪冐茍求之¶譏矣伏惟丞相
試加察焉賜之一言明其實病而復與之¶祠官之禄使
得休養神明避遠讒謗庶幾未死之間及見¶丞相格君
定國之效使羣邪屏伏而衆賢彚進姦言熄滅¶而公論
顯行國勢尊崇於上民心悅豫於下則熹雖在田<md:KR4d0226_SBCK_028-10b>¶野之
中亦得以安心肆意明目開口為太平之民其與懐¶抱
憂畏側肩屏息以寄其身於吏民之上者屈伸苦樂萬
<pb:KR4d0226_WYG_028-16a>
萬不侔矣若丞相亦以熹前所疑有不得不慮者則謀
曹¶之請願垂意焉然此以為甚不得已之計萬一近地
或無¶見次則又不必謄那增劄以致人言但與祠官乃
其舊物¶縱使得罪亦易辭也熹未嘗有一日灑掃之勞
於門下而¶丞相知之之深念之之悉至於如此故熹不
敢不盡其愚¶伏惟丞相擇而處之千萬幸甚末由趨拜
門館伏乞上為¶兩宫倍保崇重永扶公道以福蒼生熹
不勝至願
<pb:KR4d0226_WYG_028-16b>
　　　與黄仁卿書¶
熹行義不修無以取信交遊遂使中傷之禍上及先賢
若¶非神聖鑒知則其流害將不止於不肖而已負此悚
惕無<md:KR4d0226_SBCK_028-11a>¶以自容熹竟不免臨漳之行示喻積弊此固當然
其横歛¶擾民為害有大於此者到官之後須次第討論
更革之今¶未敢洩此意若過劒福得左右在彼面議為
幸或出沙縣¶亦當先附報奉約一出相㑹也於州縣事
體本自生疎又¶多時不出意思疎懶既承當了擔子便
<pb:KR4d0226_WYG_028-17a>
又茍簡不得甚欲¶子細商量也請祠事亦似不必如此
隨分仕宦不起患得¶失之心何處不是安地政不須如
此若論為學則在官何¶嘗不可為學直患自不愛日用
功耳買田舉子之說甚善¶此間周居晦劉晦伯皆有此
議但愚意以為如此則只做¶得一事不如歛散既可舉
子兼可救荒又將來田租亦為¶豪民坐欠催督費力此
建陽己見之弊須臾仔細商量大¶抵事無全利亦無全
害但筭其多者為之耳(只恐一日饑荒却/思此米<md:KR4d0226_SBCK_028-11b>¶無討處也)
<pb:KR4d0226_WYG_028-17b>
　　　答趙帥論舉子倉事¶
　次月初十日請米不得折支價錢¶
元立約束逐月三次支米使生子之家不過一旬便得
接¶濟極為利便但支米官獨員自支或不得人則徇私
作過¶無所不有至有將私家所收輕禾汎穀重行估折
者亦有¶將所支官米凖還本家私債者似此之弊不一
而足不但¶折支價錢而已故中間甚不得已而改為三
月一支之法¶雖期日稍遠然却得關㑹諸都附籍鄉官
<pb:KR4d0226_WYG_028-18a>
同在一處不容¶大叚作弊鄉人雖是得米稍遲却無邀
阻乞覔之患亦頗¶安之今欲一月一支誠為中制然若
不關集諸附籍官則¶獨支之弊復如前日若欲盡行關
集則一月以來其稍遠<md:KR4d0226_SBCK_028-12a>¶者不無厭倦支米官又利其不
來決不便行申舉因循視¶傚必致無肯來者而獨支之
弊又如故矣反覆思之只有¶一說雖或未能盡革舊弊
然亦勝於不行欲乞更於所示¶事目本文次月初十日
請米一石之下注云仍舊關集諸¶附籍鄉官各將本籍
<pb:KR4d0226_WYG_028-18b>
前來參騐方得支給(注止/此)仍於後項¶立法支米以恤其
私(見第/三項)則或可以責其必來而免致復¶有獨支之弊如
其不然雖欲多設關防曲行小惠徒為文¶具終有損而
無益也¶
　佃戸人戸欠米未有約束¶
舉子根本全仰諸莊佃戸送納租課諸郡人戸回納息
米¶今佃戸多是豪猾士人仕宦子弟力能把持公私往
往拖¶延不納至有及來年夏秋而無敢催督之者請米
<pb:KR4d0226_WYG_028-19a>
人戸間<md:KR4d0226_SBCK_028-12b>¶有形勢之家詭名冐請一家至有百十石鄉官
明知其然¶而牽於人情不能峻拒亦有慕其權勢而因
以為納交求¶媚之計者亦有畏其把持嘲誚而姑為避
禍茍免之計者¶及至冬月回納之時又皆公然拖欠鄉
官無如之何縣官¶亦復畏憚不肯留意催促遂有經隔
年歲終不送納者麻¶沙常平社倉曾被一新登第人詭
名借去一百餘石次年¶適值大赦遂計㑹倉司人吏直
行蠲放縁此鄉俗視傚全¶無忌憚視此官米便同己物
<pb:KR4d0226_WYG_028-19b>
歲久月深其弊愈甚若不早¶加覺察將欠多人追赴使
司勘斷監納佃戸即令召人剗¶佃則數年之後根本蹷
拔鄉官徒守空倉舉子之家無復¶得米之望矣¶
　諸縣措置官下書手月支米五斗<md:KR4d0226_SBCK_028-13a>¶如此則措置官似亦當有月給兼第一項所陳利害欲
乞¶并就此條立法若云諸縣措置官月支供給錢若干
(折米/若干)¶逐官下置書手一名月支米五斗支米附籍鄉官
逐月每¶人支米若干以充茶湯飲食童僕往來之費(此/數)
<pb:KR4d0226_WYG_028-20a>
(未敢擬定更乞/詳酌¶稍優為善)¶
　　　與陳憲劄子¶
熹輒有愚悃仰干台聽昨以漳浦黄尉不納軍糧營私
廢¶職致寨兵饑餓狼狽事有可憂不免具狀申省部諸
司例¶皆不蒙行下獨荷使臺留意差官前來推勘官吏
聞風無¶不震悚今者忽被使檄乃問本人有無情弊固
已愕然續¶得勘官關報又云已奉台㫖往行起發不惟
熹竊疑之一¶郡士民無不驚怪以為使臺舉措不應如
<pb:KR4d0226_WYG_028-20b>
此熹雖已具回<md:KR4d0226_SBCK_028-13b>¶申具言本人罪狀明白不待更有情弊
然後可按故本州¶前此申狀初不謂其别有他罪乞照
己行事理施行不審¶已蒙台察與否如何也然兩日以
來竊伏思之此事本非¶區區敢容私意正為州郡差使
不行以至欠闕軍糧事勢¶危迫若不懲治深恐官吏習
見州郡事體削弱不能使人¶向後迭相倣效無所禀畏
萬一一旦稍有緩急事將有不¶可勝慮者所以勢不得
已須至按劾然猶以諸司在上不¶欲遽爾具奏既見使
<pb:KR4d0226_WYG_028-21a>
臺特加究治竊料台意必有所處而¶不意一旦自為縱
弛以至於此也伏惟提刑郎中以清名¶直道有聞於時
必不肯容請託之私以廢公法不知此何¶意也熹昨已
具狀申省部諸司乞避此尉又念台慈顧遇¶過厚不應
遽爾妄發遂且引郤區區衰病雖已求去然一<md:KR4d0226_SBCK_028-14a>¶郡之防
則有不當以熹之將去而遂廢者是猶不能已而¶一言
之伏惟髙明少賜矜察果於去惡而無為因循中輟¶之
計以壊紀綱以損名譽則非熹之幸乃此邦之幸乃閤
<pb:KR4d0226_WYG_028-21b>
下之光也頃年嘗讀鄱陽去郡之章至有雖鼎鑊有所
不¶辭之語嘗竊壯之以為此真今世之古人其剛大正
直之¶氣不可屈撓乃如此而亦意其必能有以容夫度
外逆耳¶之言也是以不敢不盡其愚伏惟幸察¶
　　　與留丞相劄子¶
熹輒有誠懇仰瀆鈞聽熹衰病餘生不堪從宦兹蒙誤
恩¶假守黽勉南來意謂若幸無他疾痛可以冐昧歲月
然於¶職事亦不敢不盡其愚前此依凖通融蠲減指揮
<pb:KR4d0226_WYG_028-22a>
乞免上¶供罷科茶錢及減無額經總制錢之額以至恭
奉聖㫖相<md:KR4d0226_SBCK_028-14b>¶度經界利病皆是一郡永久利害而經界尤
利害之大者¶所以不避僣率極意盡言不敢少有顧望
前郤首䑕兩端¶之意退而講究巨細本末不敢不盡規
摹措畫蓋已什八¶九成矣鄙意無他蓋以本州田稅不
均隱漏官物動以萬¶計公私田上皆為豪宗大姓詭名
冐占而細民産去稅存¶或更受俵寄之租困苦狼狽無
所從出州縣既失經常之¶入則遂多方擘畫取其所不
<pb:KR4d0226_WYG_028-22b>
應取之財以足歲計如諸縣¶之科罰州郡之賣鹽是也
上下不法莫能相正窮民受害¶有使人不忍聞者熹自
到官蓋嘗反復討論欲救其弊而¶隱實郡計入不支出
乃知若不經界實無措手之地所以¶前此申奏欲得及
此秋冬之交早賜行下竊聞廟堂有意¶施行版曹亦無
異論亦蒙丞相賜書喻意謂必可行熹區<md:KR4d0226_SBCK_028-15a>¶區自喜竊謂
漳民自此可脱塗炭之苦而熹區區彊顔扶¶病亦不虚
為此來矣不幸心勞事拙賦政不平前九月中¶州境屢
<pb:KR4d0226_WYG_028-23a>
有地震之異未及自劾以聞而舊疾發動遍傳兩¶足連
及右臂痛楚呻吟不可堪忍以至滿散錫宴之日皆¶不
得少伸臣子歸美報上之誠今雖少能自力扶曳出㕔¶
執捉批判而病中服藥多是疎利發散之劑精神氣血
衰¶竭殆盡無復筋力可以支吾又况所請罷科茶錢無
額經¶總之屬皆久不蒙開允經界聞亦有陽為兩可而
隂實力¶沮之者只今已近冬至更五十日即是新春設
使便蒙施¶行亦無日子可以辦集至於按劾弛慢不䖍
<pb:KR4d0226_WYG_028-23b>
之吏諸司又¶不主張甚或己行取勘而無故自引罷者
如此使熹寧復¶更有顔面可臨吏民鄙性狷急不能俯
仰前日所以杜門<md:KR4d0226_SBCK_028-15b>¶空山甘忍窮餓而不敢有意於仕宦
正以此耳今年六十¶有一衰病侵凌行將就木乃欲變
心從俗以為僥倖俸錢¶禄米之計不亦可羞之甚乎憤
懣無聊不能自抑已具奏¶牘干犯天威乞從罷黜而并
以此私布腹心於下執事伏¶惟某官少賜矜憐曲加陶
鑄或使復得奉祠歸死巖壑則¶又千萬之幸而非熹之
<pb:KR4d0226_WYG_028-24a>
所敢望也抵冐崇巖俯伏俟命熹¶不任恐懼震栗之至¶
　　　與趙帥書¶
雷雪之變誠可憂懼而寒雨連月隂盛陽微天雖不言
意¶極彰著此亦可深慮者但求言之路未廣不知果有
切至¶之論可以感寤聖心解謝天意者否侍郎身雖在
外然以¶宗屬之親侍臣之重而平日愛君憂國之心與
今之從政<md:KR4d0226_SBCK_028-16a>¶者不可同日而議適此機㑹似亦不容黙黙
以自同於衆¶人也不審囊封入告當復以何為先區區
<pb:KR4d0226_WYG_028-24b>
願竊聞之以寛¶嫠緯之憂因來宻喻千萬幸甚近聞有
㫖招塡諸州禁軍¶寄募沿江戍卒兩事並行似難辦集
且今日州郡禁軍緩¶急何足恃頼正當别作措置以漸
消除而悉收江上諸軍¶子弟刺塡本軍以時練習却令
分下諸州就糧以省餽運¶防緩急歲時更代却還本軍
則其事勢自然不敢退墮而¶州兵之未消者亦得以激
厲增進乃為長久之計今不慮¶此反令州郡泛行招刺
若守將不得其人則適足以資其¶賣鬻之姦而空耗衣
<pb:KR4d0226_WYG_028-25a>
糧重傷民力又未論也至於寄招之¶令則棄子弟素習
之技而取浮浪無能之人尤為非計似¶聞軍中向來以
不堪用嘗奏罷之數年之間州郡得以少<md:KR4d0226_SBCK_028-16b>¶息勞費不知
今日有何急切而忽取此已棄之繆䇿而復¶行也往在
南康日見隆興所發之人全船遁去并與部轄¶掌事者
皆不復還移文鄰郡搜捕甚急此等之人設使到¶得軍
中亦豈復堪倚仗也竊謂此二事者在帥司亦合申¶請
更以書曉諸公必不得已且罷寄招而稍遞增禁軍本
<pb:KR4d0226_WYG_028-25b>
等及大等第斗力必使及格方許收刺仍於逐年奏帳
本¶名之下各注斗力不得㸃名抽喚令赴帥司按拍則
猶庶¶幾其或可用也此間子弟投募者衆因限以必及
次髙彊¶斗力乃收而來者亦不少此亦已試之騐也¶
　　　與趙帥書¶
熹竊見元降指揮將海船作三番拘集聽候募發後來
節¶次有㫖許令當番船戸只在本州界内逐便漁業此
見朝<md:KR4d0226_SBCK_028-17a>¶廷燭見幽遠務從寛恤之意然去年三月八日方
<pb:KR4d0226_WYG_028-26a>
降指揮¶本州四月八日方始被受則船戸拘集已久不
無廢業官¶吏恬不省察恣行邀索直至命下尚且拘留
適熹到官之¶初究治姦弊方得放散以此之故船戸畏
憚不肯如期到¶岸聽候檢㸃欲望使司特賜申明乞降
指揮今後當番船¶隻追集到岸日下差官㸃視即時逐
旋放散令於本州界¶内漁業委自守臣専切掛意不得
拘留向後年分並依此¶施行更不候别降指揮實為利
便恐或未欲如此施行即¶且乞逐年初冬便與預先行
<pb:KR4d0226_WYG_028-26b>
下使船戸知得到州㸃視便¶得放散自然樂於聽命不
致誤事¶
　　　答陳漕書¶
近因使還已具經界乞候將來農隙施行利害申禀伏
想<md:KR4d0226_SBCK_028-17b>¶已塵台鑒未奉回降但增悚惕今凖使牒便令差官
熹前¶此凖擬外州一二待闕官近聞朝論大以為不然
此亦小¶事不欲固爭勢須别行&KR0191;逐外州一二官員相
添乃可集¶事蓋此四縣龍溪縣官皆可委仗不須差人
<pb:KR4d0226_WYG_028-27a>
龍巖山多田¶少只一劉尉永嘉士人嘗從王亞夫遊頗
知經界利病足¶當一縣或更助以一人亦得長泰縣小
地狹或更須一人¶但漳浦地廣而荒尤費區處而宰丞
簿或老或繆皆不堪¶使只有一尉曉事然亦是廵捕官
已擬用一龍巖簿貼之¶然更須得兩人或三人乃足用
州官中亦未見能曉事有¶可差者容更&KR0191;逐别得具申
但既未即施行即且小候詳¶細差撥庶得其人乃為有
補不審台意以為如何已具公¶狀申述拱俟回降即當
<pb:KR4d0226_WYG_028-27b>
遵禀<md:KR4d0226_SBCK_028-18a>¶　　　與留丞相劄子¶
經界已被漕檄竊聞此事丞相極勞經畫乃得施行千
里¶貧民無不知感但恨聞命之日已是正初農事方興
不容¶措手己申漕司乞候十月一日下手打量矣其合
預行措¶置事件則目今不住施行講究令益精審以俟
及期而行¶必不致有誤事但此事之行雖細民之所願
欲而豪家右¶族倚勢并兼者惡其害己莫不隂謀詭計
<pb:KR4d0226_WYG_028-28a>
思有以動揺未¶知此八九月之間事體又復如何更願
丞相深察其情而¶以天下至公之理裁之有以終惠此
邦之人而不墮於騰¶口間說之計則如熹等輩尚得以
奔走塵坌泥塗之中上¶為國家均愛赤子而徼幸於有
成如其不然則雖賤軀自¶可支吾亦當别以微罪自劾
而歸不敢遊丞相陶鈞之内<md:KR4d0226_SBCK_028-18b>¶矣熹以本郡不曾被受省
劄不敢具申其回報漕司狀檢¶謹録一通冐凂鈞聽僭
率皇恐蠲減錢物竊知己下漕司¶亦當一面條具申禀
<pb:KR4d0226_WYG_028-28b>
彼司聽候處分更望廟堂力賜主張¶使不奪於有司出
納之吝則非熹之幸乃此邦之幸非此¶邦之幸乃此民
之幸也國家愛惜斯人如䕶元氣不忍以¶毫髪擾之詔
令所頒戒飭州縣未嘗不以嚴禁科罰為言¶而其所以
取之州縣者乃如此是則陽為禁止而隂實縱¶之又從
而驅之使必出於此聖主在御丞相秉鈞豈忍為¶是以
欺其民哉熹前書僣越冐進所聞中間伏奉手教開¶納
誨諭周至三復以還喜懼交集然逖聽累月竟未聞公
<pb:KR4d0226_WYG_028-29a>
論之勝邪說之消如丞相之言者顧其當勝而反消當
消¶而反勝者則有之矣州縣麤官不當議此惟丞相深
圖之<md:KR4d0226_SBCK_028-19a>¶則天下幸甚天下幸甚熹瞻望台躔不勝依仰敢
乞上為¶兩宫益加鼎食之衛千萬至懇¶
　　　與留丞相劄子¶
熹誤蒙選擇備數海邦又被詔㫖特許本州推行經界
以¶惠疲甿方幸得以罄竭駑頓仰副使令而不幸遽聞
長男¶之訃悲痛不堪自度精神思慮將有不可得而黽
<pb:KR4d0226_WYG_028-29b>
勉者已¶具公劄申禀乞賜陶鑄宫觀差遣使得蚤歸營
辦喪塟收¶拾孤嫠切望哀憐早賜敷奏千萬幸甚熹又
有愚懇本州¶判官葉機假滿百日依條離任念其貧病
已許為伸嶽祠¶之懇未及而遽遭此禍然不欲食言并
有劄子率易投納¶伏惟鈞慈不忍一物之失其所并賜
垂念則不惟葉機之¶幸亦熹之幸也方寸迷亂言無倫
次伏紙不勝皇恐俟罪<md:KR4d0226_SBCK_028-19b>¶之至¶
　　　與留丞相書
<pb:KR4d0226_WYG_028-30a>
熹竊以孟夏漸熱伏惟丞相國公鈞候起居萬福熹遠
守¶偏城日荷臨庇昨以哭子悲傷私計不便干冐威嚴
已深¶震悚而前此人還蒙賜手教存撫甚至且有憐其
久處瘴¶鄉之意伏讀反側不知所為熹去歲之病乃是
宿疾發動¶即非染瘴不知趙帥何故乃爾具禀致煩軫
念况此邦事¶簡俗淳今歲以來吏民亦粗相安又經界
已得指揮若非¶家有私故則熹非唯義不當去亦不願
舍此避遠之安而¶就繁㑹之危也幸今已聞奉祠之請
<pb:KR4d0226_WYG_028-30b>
既有成命此蓋丞相¶察其哀懇而陶鎔及此千萬幸甚
雖論譔華資所不當得¶然亦且得去此只俟受命一面
控辭而於前路聽從欲之<md:KR4d0226_SBCK_028-20a>¶報也計差去人不三數日㑹
當至此但今郡中却有二事¶不免具狀申奏其一為昨
來所乞蠲免罷科茶錢已蒙行¶下漕司相度今計郡中
自可樁辦只乞降㫖約束官吏不¶得沿此為名似前科
擾不敢更煩蠲免應副而所乞除減¶無額一項五千緍
者即乞特詔有司便與施行庶為一郡¶久遠之利其一
<pb:KR4d0226_WYG_028-31a>
為漳浦髙知縣登忠言直節不幸貶死欲¶望聖恩特與
昭雪褒録其家二事皆乞丞相留意開陳得¶從所請千
萬幸甚雖當去此而惟君相所以遣之此來之¶意似非
偶然欲圖以報萬分者是以於此有所不能忘懐¶其他
瑣細亦有合因革者然其事在州郡而不在朝廷又¶不
敢以煩鈞聽也其他至如經界一事若非丞相力賜主¶
張則浮議動搖其罷久矣兹者又蒙垂諭諄悉尤切感
歎<md:KR4d0226_SBCK_028-20b>¶此事貧民所欲而富者不願理勢甚明似不難曉而
<pb:KR4d0226_WYG_028-31b>
羣言¶胥動噂㳫萬端則不唯愚者惑之而賢且智者亦
或不免¶此可怪也然此邦之人富者尚少其力能沮議
而得關說¶於前者亦不甚多熹之所憂獨恐温陵富室
既多其間豈¶無出入門墻之下承眄睞之恩者必將巧
為詞說乘間伺¶隙以濟其私竊願髙明審加察焉使此
邦之績不敗於將¶成則泉汀以次悉蒙其利而三州之
境窮苦無告之民無¶不感戴生死骨肉之恩矣昨來陳
憲委官來此商度因令¶行視田野汀之行賈聞之驚喜
<pb:KR4d0226_WYG_028-32a>
相率拜其車下問此法何¶時可及吾州此可以見夫人
之真情矣而必為說以敗之¶而圖自利其亦不仁也哉
往時有閤門舍人林宗臣者亦¶丞相之邑子嘗因奏對
論及此事其言憤激痛切蓋有所<md:KR4d0226_SBCK_028-21a>¶指今泉之貧民愿士
人人能誦道之公議良心不可泯沒¶彼沮之者設不出
此子孫決不乞食獨何必過為之慮而¶蒙此詬於其身
耶是可歎已惟丞相深念有以反之此又¶自為門下之
計而非獨為三州貧民計也熹又蒙垂諭深¶以士大夫
<pb:KR4d0226_WYG_028-32b>
之朋黨為患此古今之通病誠上之人所當疾¶也然熹
嘗竊謂朋黨之禍止於縉紳而古之惡朋黨而欲¶去之
者往往至於亡人之國蓋不察其賢否忠邪而惟黨¶之
務去則彼小人之巧於自謀者必將有以自蓋其迹而¶
君子恃其公心直道無所回互往往反為所擠而目以
為¶黨漢唐紹聖之已事今未遠也熹雖至愚伏讀丞相
所賜¶之書知丞相愛君憂國之心無一言一字不出於
至誠惻¶怛此天下之賢人君子所以相率而願附於下
<pb:KR4d0226_WYG_028-33a>
風也而未<md:KR4d0226_SBCK_028-21b>¶能不以朋黨為慮熹恐丞相或未深以天下
之賢否忠邪¶為己任是以上之所以告於君者未能使
之判然不疑於¶君子小人之分下之所以行於進退予
奪者未能有以服¶天下之心慰天下之望而隂邪讒賊
常若反有侵凌干犯¶之勢丞相又慮此身自䧟於君子
之黨而使彼之蓄憾久¶而為禍深也又稍故為迷亂昏
錯之態以調柔之反使之¶氣豪意健旁若無人敢於干
禄之章肆為誣善之語而朝¶廷亦不之問也夫杜門自
<pb:KR4d0226_WYG_028-33b>
守孤立無朋者此一介之行也¶延納賢能黜退姦險合
天下之人以濟天下之事者宰相¶之職也奚必以無黨
者為是而有黨者為非哉夫以丞相¶今日之所處無黨
則無黨矣而使小人之道日長君子之¶道日消天下之
慮將有不可勝言者則丞相安得辭其責<md:KR4d0226_SBCK_028-22a>¶哉熹不勝愚
者之慮願丞相先以分别賢否忠邪為己任¶其果賢且
忠耶則顯然進之惟恐其黨之不衆而無與共¶圖天下
之事也其果姦且邪耶則顯然黜之惟恐其去之¶不盡
<pb:KR4d0226_WYG_028-34a>
而有以害吾用賢之功也不惟不疾君子之為黨而¶不
憚以身為之黨不惟不憚以身為之黨是又將引其君¶
以為黨而不憚也如此則天下之事其庶幾乎前年逐
二¶諫官去年逐一御史近聞又逐一諫官矣上下不交
而天¶下將至於無邦丞相不此之慮而慮士大夫之為
黨其亦¶誤矣熹雖荷知奬而未遂掃門之願顧䝉出語
之勤似不¶為無可取者是以輙空胸臆少答恩顧不自
知其狂且妄¶也干冐威尊俯伏震懼伏惟寛容有以裁
<pb:KR4d0226_WYG_028-34b>
之瞻望黄閤無¶由趨拜敢冀上為國家倍保崇重熹不
勝下情千萬懇禱<md:KR4d0226_SBCK_028-22b>¶之至¶
　熹竊見紹興初年趙忠簡公為相一時收用人材之
　盛¶後來莫及然細考其間亦豈無不滿人意者但其
　多寡¶之勢此彊彼弱故雖少雜而不能害治當時有
　小元祐¶之號今者竊觀丞相之心即趙公之心然論
　一時人材¶賢佞之勢則此少而彼多此弱而彼彊此
　則區區所以¶不能不深憂而輒以分别賢否忠邪之
<pb:KR4d0226_WYG_028-35a>
　說為獻於門下¶也伏乞鈞照熹皇恐又覆熹又蒙垂
　諭陳憲趙守曲折¶謹悉陳憲於此極留意熹前劄已
　具禀矣昨見移節方¶竊憂之不謂鈞念已及此也幸
　甚趙守舊識之有心力¶肯向前誠如尊命然更得一
　言勉之幸甚近得遣官下¶鄉分界且遍喻父老以所
　為方量之意并以筭法授之<md:KR4d0226_SBCK_028-23a>¶人見其簡易行無不悅
　喜今見熹去頗以為憂而不¶知丞相主張之力初不
　為熹一介作輟也更乞加意垂¶念千萬至幸熹皇恐
<pb:KR4d0226_WYG_028-35b>
　又覆¶
　　　與留丞相書¶
熹竊以孟秋猶熱伏惟丞相國公鈞候起居萬福熹區
區¶賤迹自四月二十六日解罷郡事越三日遂發臨漳
五月¶二十四日遂抵建陽因遂寄寓以畢喪塟但悲惱
之餘無¶復生意仰頼巨庇偶未即死耳七月四日始被
省劄并領¶手教之賜仰荷鈞慈垂念之厚但所請上還
進職恩命未¶奉俞允上恩隆重威令已行知友皆謂不
<pb:KR4d0226_WYG_028-36a>
當復有干冐而¶反覆以思竟未得其所以可受之說不
免復從建寧借人¶持狀申省愚慮悃欵罄竭亡餘不敢
重凂崇聽得賜省覽<md:KR4d0226_SBCK_028-23b>¶詳悉開陳上謹聖朝予奪之公下
全匹夫辭受之義則熹¶不勝千萬幸甚又䝉垂諭經界
利病乃是溫陵士夫猶有¶公論始者但見漳人有仕於
朝者奔走權門日肆搖沮而¶妄疑之耳數日前陳憲按
部經由亦有所聞深不自安改¶送之請殆必為此然周
漕始至相見首問及此云恐朝廷¶或從陳憲之請即欲
<pb:KR4d0226_WYG_028-36b>
畧知曲折未知後來既聞浮議紛紜¶之後又復如何此
非閑人所敢干預第因下喻之及敢布¶所聞耳無額錢
事曲蒙垂念尤深感戢版曹今當已有定¶論但恐出内
之吝有司常態須仰廟堂力賜主張始可不¶乖所望也
髙古縣事不審已作如何施行此事南方之人¶無不聞
知况如丞相尤是目睹而梁文靖公向來亦嘗為¶之申
雪固不待鄙言而後信但得榻前委曲敷陳特與昭<md:KR4d0226_SBCK_028-24a>¶洒
則不唯直既往之寃申泉壤之恨而自今以往忠言日
<pb:KR4d0226_WYG_028-37a>
聞於丞相效美遜直之心亦不為無所助矣如聞比日
朝¶士有以不願為忠臣之說當上心被親擢者遠方傳
聞不¶知信否如審有之則小人過計之憂恐其不得為
興邦之¶言也又聞其人亦嘗出入門墻深辱知顧當是
其時未有¶此論如又不然則知言知人之訓妄意丞相
更當留意博¶求直諒之賢置之東閤與圖天下之事則
大人格心之效¶不日可見而勲業之茂不但踰於前後
數公矣諸葛武侯¶之教有曰諸有思慮於國者但勤攻
<pb:KR4d0226_WYG_028-37b>
吾之闕則事可成賊¶可死功可翹足而待矣太祖皇帝
嘗語侍臣唐太宗虚心¶求諫容受盡言固人主之難事
然曷若自不為非使人無¶得而諫之為愈乎至哉言乎
大哉言乎愚竊願以武侯之<md:KR4d0226_SBCK_028-24b>¶言為丞相獻又願丞相以
太祖聖訓日啓廸於上前也至¶如朋黨之論則前記所
陳有未究者致煩鐫喻至於勤縟¶三復愧悚不知所言
章蔡之禍誠如尊命但忠賢奔播至¶於如此推本其原
蓋自有在而九年之間黜幽陟明培固¶根本其效見於
<pb:KR4d0226_WYG_028-38a>
靖康建炎之際者民到於今頼之又自有¶不可誣者若
其無此而元豐紹聖便相傳襲則後日之禍¶豈但若此
而已哉前輩有論嘉祐元豐兼收並用異趣之¶人故當
時朋黨之禍不至於朝廷者世多以為名言熹嘗¶謂此
乃不得已之論以為與其偏用小人而盡棄君子不¶若
如是之猶為愈耳非以為君子不可專任小人不可盡¶
去而此舉真可為萬世法也者使當時盡用韓富之徒
而¶并絀王蔡之屬則其所以卒就慶厯之宏規盡革熙
<pb:KR4d0226_WYG_028-38b>
寧之<md:KR4d0226_SBCK_028-25a>¶秕政者豈不盡美而盡善乎後之覽者得其言而
不得其¶心知退守其所為不得已之論而不知進求其
盡美盡善¶之䇿是以國論日卑而天下之勢卒至於委
靡而不振此¶可悲也至如元祐則其失在於徒知異己
者之非君子而¶不知同己者之未必非小人是以患生
於腹心之間卒以¶助成仇敵之勢亦非獨章蔡之能為
已禍也然則元祐之¶失乃在於分别之未精而丞相以
為太甚熹竊有所未喻¶也是以知言知人聖有明誡區
<pb:KR4d0226_WYG_028-39a>
區已效於前矣深願丞相¶之加之意也抑又聞之天下
事勢有消長賔主之不同以¶易而言方其復而長也一
陽為主於下而五隂莫之能遏¶及其遇而消也五龍夭
矯於上而不足以當一隂羸豖蹢¶躅之孚甚可畏也丞
相觀於今日之勢孰為主而方長乎<md:KR4d0226_SBCK_028-25b>¶孰為客而方消乎
孰能制人而孰為制於人者乎於是焉¶而汲汲乎以求
天下之賢以自助使之更進迭入日陳安¶危治亂之明
戒以開上心排抑隂邪無使主勢小傾而䧟¶入其黨尚
<pb:KR4d0226_WYG_028-39b>
恐後時而無及於事不精而未免有失亦何遽¶至預憂
其分别太甚而為異日之患乎熹未獲趨拜而辱¶知至
深且今分甘投老無復世念故不自嫌而冐昧及此¶伏
惟赦其狂妄而取其愚忠千萬幸甚當暑目昏作字不¶
謹并丐原恕自餘唯冀上體兩宫之眷俯慰四方之望
加¶毖重茵列鼎之衛以究久大之業千萬幸甚¶
　　　與留丞相書¶
竊以孟冬漸寒伏惟丞相國公鈞候起居萬福熹昨者
<pb:KR4d0226_WYG_028-40a>
人¶還伏奉省劄喻以聖恩褒借不許終辭之㫖又蒙鈞
慈加<md:KR4d0226_SBCK_028-26a>¶賜手教所以開曉尤極懇至伏讀再三仰體吾君
吾相委¶曲眷憐之意如此其厚謹以齋袚祗拜告命奉
表稱謝矣¶恭惟丞相國公知遇之深固不以世俗常禮
見望然亦有¶不敢廢者鄙語卒章少見所以圖報之實
儻蒙照察千萬¶幸甚髙古縣事特蒙主張得被仁聖漏
泉之澤九原忠憤¶一旦獲伸丞相所以褒顯忠直擯抑
姦諛之意不但施之¶今日周行之間所勸多矣龍溪亦
<pb:KR4d0226_WYG_028-40b>
蒙收召之恩始望蓋不¶及此第切惶恐無額錢事近聞
已蒙施行邑中尚未見報¶未敢致謝此錢雖是州額從
來抛下諸邑漳浦為多此縣¶比年殘廢已甚熹向來措
置州郡自為抱認罷科茶錢數¶千緍今若得更免此則
此邑庶幾有可整葺之望萬一今¶來方是行下漕司指
定即將來更望丞相力賜主張始終<md:KR4d0226_SBCK_028-26b>¶其惠使此邑疲民
免於非理科罰之苦千萬之幸或已俯¶從所乞盡賜蠲
除則熹昨奏抱認罷科茶錢事雖無施行¶亦乞行下本
<pb:KR4d0226_WYG_028-41a>
州遵守不得再抛下縣仍切覺察勿令諸縣¶以此為名
妄行科罰此又永久之利也此錢自係上供之¶數不敢
求免本自不必具奏所以有前日之請良以此耳¶伏乞
鈞察熹未嘗有一日掃灑之勞於門下而丞相所以¶知
奬優異不在衆人之後顧今精神耗竭筋力疲憊無復¶
可期以伸報效區區願丞相深觀大易隂陽消長否㤗
往¶來之變謹察君子小人之分而公進退之毋為調停
之說¶所誤使忠言日聞聖徳日新而天下之人真享富
<pb:KR4d0226_WYG_028-41b>
壽康寧¶之福朝廷之上真見平平蕩蕩之風則衰病之
軀老死丘¶壑無所憾矣如於忠邪之分察之有未明消
長之戒信之<md:KR4d0226_SBCK_028-27a>¶有未篤而又以一身利害之私參錯乎其
間則今所謂持¶平者是乃所以深助小人之勢以為君
子之病將見彼黨¶日盛此勢日孤天下之事將有不可
為者丞相雖欲奉身¶而退窮勝事而樂清時亦不得辭
後世良史之責矣熹不¶勝感徳之至輒復冐昧言之伏
惟恕其狂妄而采其千慮¶之一得焉則又幸之大者瞻
<pb:KR4d0226_WYG_028-42a>
望門墻無由伏謁伏乞以時¶為國千萬自重熹至懇至
禱死罪死罪¶
　　　與留丞相書¶
熹區區賤懇已具前幅必蒙矜念俾遂退閒不敢重出
以¶煩公聽惟是昨因致謝輙罄鄙懐狂妄僭率不勝皇
恐然¶自遣人之後即得朝士私書語及近事恭聞丞相
忠誠感¶格天意為回重隂之底復有陽復之漸乃竊自
幸其言之<md:KR4d0226_SBCK_028-27b>¶不効既又反復以思則恐今日之事未足為
<pb:KR4d0226_WYG_028-42b>
喜而前日之¶論猶有可思者也蓋自古君子小人雜居
並用非此勝彼¶即彼勝此無有兩相疑而終不決者此
必然之理也故雖¶舉朝皆君子而但有一二小人雜於
百執事之間投隙抵¶&KR2404;已足為患况居侍從之列乎况
居丞弼之任而潛植私¶黨布滿要津乎蓋二三大臣者
人主之所與分别賢否進¶退人材以圖天下之事自非
同心一徳恊恭和&KR0454;彼此坦¶然一以國家為念而無一
毫有已之私間於其間無以克¶濟若以小人參之則我
<pb:KR4d0226_WYG_028-43a>
之所賢而欲進之者彼以為害己¶而欲退之我之所否
而欲退之者彼以為助己而欲親之¶且其可否異同不
待勉爭力辨而後決但於相與進對之¶間小為俯仰前
郤之態而已足以敗吾事矣是豈可不先<md:KR4d0226_SBCK_028-28a>¶以為慮而輕
為他計以發其害我之機哉此猶姑以鈞敵¶之常勢言
之耳况今親疎新舊之情本自不侔忠邪遜逆¶之趣又
各有在彼已先据必勝之地而挾羣黨以塞要衝¶凡一
舉手一搖足皆足以為吾之害下至近習纎人亦或¶為
<pb:KR4d0226_WYG_028-43b>
之挾持簡牘關通内外以助其勢而吾乃兀然孤居孑¶
然特立絶無蚍蜉蟻子之援可與用力於根本之地以
覺¶上心而清言路其可望以為公道之助者不能留之
跬步¶之間而欲求之千里之外彼方為主而我方為客
彼方為¶刀而我方為肉此固天下之危機敗證而又時
取彼所甚¶惡之人置之不能為助之處徒益其疑而無
補於事愚恐¶雖能遍起天下之賢人君子置之内外彼
亦不必動其聲¶氣但隂拱而微伺其勢以能害己則便
<pb:KR4d0226_WYG_028-44a>
一眴目而羣吠四<md:KR4d0226_SBCK_028-28b>¶起使來者或未及門至者或未暖席
而已狼狽倉皇奔迸¶四出矣尚何國事之可圖哉今日
之事丞相以為但去一¶人班列便無小人臺閣便無異
論乎胡不觀於鄭尚書王¶著作孫司業之遂去而不留
袁溫州之已除而中寢此皆¶誰實為之也哉以愚觀之
但見其操心益危慮患益深而¶為祟益甚耳語曰治水
不自其原末流彌增其廣又曰射¶人先射馬禽賊當禽
王蓋慮此也去年劉副端初除抗論¶震動朝野善類相
<pb:KR4d0226_WYG_028-44b>
慶而熹獨深憂之今日之勢何以異此¶伏願丞相試熟
計之而亟隂求學士大夫之有識慮氣節¶者相與謀之
先使上心廓然洞見忠邪之所在而自腹心¶以至耳目
喉舌之地皆不容有毫髪邪氣留於其間然後¶天下之
賢可以次而用天下之事可以序而為也如其不<md:KR4d0226_SBCK_028-29a>¶然則
自今以往丞相之憂乃有甚於前日是以熹竊危之¶而
未敢以為喜也辱知之厚不敢不盡愚惟髙明察之抑¶
天下之事固多以欲速而致敗然見幾不蚤猶豫留時
<pb:KR4d0226_WYG_028-45a>
亦¶智者所甚懼也今日在我之勢固為甚危然乘隙疾
攻正¶在此時投機之㑹間不容息惟丞相深計而亟圖
之則不¶唯善類之幸實宗社生靈之幸熹死罪死罪¶
　　　與留丞相劄子¶
熹竊以孟冬氷寒伏惟某官鈞候起居萬福熹昨蒙聖
恩¶超遷職秩懇辭不獲更被寵褒又得竊食祠官之禄
以便¶私計而卒其舊業公朝誤恩於熹以為厚矣故熹
前日奏¶記蓋嘗畧陳其說以伸謝悃意謂必蒙矜察不
<pb:KR4d0226_WYG_028-45b>
意今者又¶被省劄乃復將有所使令聞命驚惶進退失
據至以家門<md:KR4d0226_SBCK_028-29b>¶患難之私賤軀殘朽之故反復推較則又
皆有所未安者¶已具申狀禀劄一二條陳以干公朝之
聽顧猶有未敢盡¶其言者而復以此私於下執事伏惟
某官特賜矜憐少垂¶寛假使得躬視埋葬以塞老牛䑛
犢之悲休養神明以駐¶衰頺就盡之景更以餘日討繹
舊聞以副聖主華衮之褒¶而助明時風化之美則某官
之恩之徳又將被於存沒而¶無窮矣干冐威尊不勝戰
<pb:KR4d0226_WYG_028-46a>
灼又以近方拜啓不敢復以累¶幅仰勤聽覽并冀垂察
唯是瞻望門墻無復趨拜之日下¶情尊仰不勝拳拳敢
乞上為兩宫倍保崇重長輔聖主永¶康兆民熹區區無
任祈懇激切之至¶
　　　與趙帥書¶
熹適間道左拜違不勝惘惘移刻伏惟台候動止萬福
所<md:KR4d0226_SBCK_028-30a>¶需文字適方檢得謹以内呈復有少禀乃適間所忘
記者¶熹辭免文字度今已到久矣台斾到闕日若已得
<pb:KR4d0226_WYG_028-46b>
請則無¶他禱萬一未遂則望特為一言及此私計未便
之實使早¶得從鄙願千萬之幸經界一事將來本欲說
破以昨夕見¶教之勤且復隱忍但此事不可不使彼知
之亦幸為詳言¶之則熹雖不言而義亦伸矣蓋此一事
貧民以為利而并¶兼豪奪之徒以為不便其理甚明故
當時臣僚建請而朝¶廷行下諸司諸司行下諸郡泉汀
之言雖有異同而諸司¶察其無理幸以熹言為是反復
論難蓋千百言以聞於朝¶則其慮之已不為不審矣今
<pb:KR4d0226_WYG_028-47a>
雖有此一人之訴朝廷亦合¶審其虚實押下諸司再令
審覈則其教誘資給誣罔之罪¶必將可得如其不然諸
司中必有觀望風㫖自為前郤者<md:KR4d0226_SBCK_028-30b>¶此謗猶有所分不專
在於朝廷也今所施行乃匆匆如此¶是朝廷不以臣僚
之言為可信又不以熹之言為可信又¶不以諸司之言
為可從而偏聽此人之說與其教誘資給¶者之說也丞
相相知甚深薦引存問不為不厚熹雖知不¶足以堪此
然平時狂妄所以顛倒不敢自他者亦不為不¶至故前
<pb:KR4d0226_WYG_028-47b>
日之辭免不敢決然為不出之計而於馬貳卿書¶復露
異時乞郡之請此意亦可見矣今以此事觀之乃知¶丞
相所以見遇者乃在漳州進士吳禹圭及諸教誘資給¶
者之下今雖無恥其敢冐此而進哉熹伉拙竒蹇一出
而¶遭唐仲友再出而遭林黄中今又遭此吳禹圭矣豈
非天¶哉天實為之豈敢尤人然復云云如此者猶感丞
相相知¶之意而懼其以此待天下之士也幸侍郎一為
誦之千萬<md:KR4d0226_SBCK_028-31a>¶至望
<pb:KR4d0226_WYG_028-48a>
　　　與留丞相劄子¶
熹竊以季冬極寒伏惟丞相國公鈞候起居萬福熹昨
者¶妄以小夫竿牘干冐崇聽方懼僣瀆以取罪咎乃蒙
賜教¶累番加以真翰所以慰答其意者甚厚至於懇避
恩除以¶便私計亦蒙矜憐委曲鐫喻而馬侍郎黄寺簿
吕司令又¶皆以書具道鈞意甚悉區區下情不勝感激
之至謹已仰¶體盛㫖不敢復以家事為言但經界妄議
竟煩寢罷則熹¶之罪戾有不敢自赦者朝廷寛大雖不
<pb:KR4d0226_WYG_028-48b>
忍寘之重辟亦豈¶宜更加寵擢以紊賞刑之典而熹雖
無狀不識廉恥然亦¶豈宜適當此時復叨任使以乖去
就之方哉省狀公劄别¶具浼聞伏惟鈞慈幸賜財察趙
侍郎前日經此亦嘗託其<md:KR4d0226_SBCK_028-31b>¶靣禀今以被受日久方借得
人亟此申陳不暇他及瞻望¶門墻無從進謁敢乞上為
國家千萬自重熹不任祈懇激¶切之至¶
　
　晦庵集卷二十八¶

<pb:KR4d0226_WYG_029-1a>
欽定四庫全書
　晦庵集卷二十九　　　　　宋　朱子　撰
　　書(時事/
