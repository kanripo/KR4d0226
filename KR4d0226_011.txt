# -*- mode: mandoku-view -*-
#+TITLE: 晦庵集
#+DATE: 2015-09-23 10:22:15
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 11

<md:KR4d0226_SBCK_011-1a>¶
(紹興三十二年壬午夏六月孝/宗即位詔求直言秋八月公應)¶
　　　(詔/上)¶
八月七日左廸功郎監潭州南嶽廟臣朱熹謹昧死再
拜¶上書於皇帝闕下臣恭惟太上皇帝再造區夏受命
中興¶憂勤恭儉三十六年春秋未髙方内無事乃深惟
<pb:KR4d0226_WYG_011-1b>
天下國¶家之至計一旦而舉四海之廣天位之尊斷自
宸衷傳之¶聖子皇帝陛下恭承慈訓應期御歴爰初踐
阼曽未㡬何¶而設施注措之間所以大慰斯民之望者
新而又新曽靡¶虚日其規摹固已宏逺矣然猶且謙冲
退託不以聖智自¶居首下明詔以求直言此尤足以見
帝王之髙致知為治¶之先務也天下幸甚臣竊伏草茅
深自惟念天下之大不<md:KR4d0226_SBCK_011-1b>¶為無人忠言嘉謨崇論谹議計
已日陳於陛下之前尚恐¶不足仰望清光無以少備採
<pb:KR4d0226_WYG_011-2a>
擇况臣之愚雖欲效其區區¶豈能有補於萬分之一哉
又惟即位求言累聖相承以為¶故事則未知今日陛下
之意姑以備故事而已耶抑真欲¶博盡羣言以冀萬一
之助也臣誠愚昧不知所出然愛君¶尊主出於犬馬之
誠有不能自己者故昧死言之惟陛下¶留聽臣伏讀詔
書有曰朕躬有過失朝政有闕遺斯民有¶戚休四海有
利病並許中外士庶直言極諫者臣竊以陛¶下潛徳宫
府㡬三十年不邇聲色不殖貨利無一物之嗜¶好形於
<pb:KR4d0226_WYG_011-2b>
宴私無一事之過失聞於中外昧爽而朝嚴恭寅¶畏仁
孝之徳孚於上下所以大繫羣生之仰望濬發太上¶之
深慈以至於膺受付託奄有萬方者其必有以致之矣<md:KR4d0226_SBCK_011-2a>¶然則聖躬之過失臣未之聞也今者臨御未㡬而延登
故¶老召用直臣抑僥倖以正朝綱雪寃憤以作士氣貢
奉之¶私不輸於内帑恭儉之徳日聞於四方凡天下之
人所欲¶而未行所患而未去者以次罷行㡬無遺恨然
則朝政之¶闕遺臣亦未之聞也至於斯民之戚休四海
<pb:KR4d0226_WYG_011-3a>
之利病則有¶之矣然臣屏伏閩陬十有餘年足迹未嘗
及乎四方其見¶聞所及之一二内自隠度皆非今日所
宜道於陛下之前¶者不敢毛舉以溷聖聽至若隂拱噤
黙終不為陛下一言¶則又非臣之所敢安也臣聞召公
之戒成王曰若生子罔¶不在厥初生自貽哲命孟子之
言亦曰雖有智慧不如乘¶勢方今天命之眷顧方新人
心之蘄向方切此亦陛下端¶本正始自貽哲命之時因
時順理乘勢有為之㑹也又况<md:KR4d0226_SBCK_011-2b>¶陛下聖徳隆盛天下之
<pb:KR4d0226_WYG_011-3b>
人傳誦道説有年於兹今者正位¶宸極萬物咸覩其心
盖皆以非常之事非常之功望於陛¶下不但為守文之
良主而已也然而祖宗之境土未復宗¶廟之讐恥未除
戎敵之姦譎不常生民之困悴已極方此¶之時陛下所
以汲汲有為以副生靈之望者當如何哉然¶則今日之
事非獨陛下不可失之時抑國家盛衰治亂之¶機廟社
安危榮辱之兆亦皆决乎此矣盖陛下者我宋之¶盛主
而今日者陛下之盛時於此而不副其望焉則祖宗¶之
<pb:KR4d0226_WYG_011-4a>
遺黎裔胄不復有所歸心矣可不懼哉可不懼哉臣愚¶
死罪竊以為聖躬雖未有過失而帝王之學不可以不
熟¶講也朝政雖未有闕遺而修攘之計不可以不早定
也利¶害休戚雖不可徧以疏舉然本原之地不可以不
加意也<md:KR4d0226_SBCK_011-3a>¶盖學不端則過失萌矣計不定則闕遺大矣本
不端則末¶流之弊不可勝言矣臣請得為陛下詳言之
臣聞之堯舜¶禹之相授也其言曰人心惟危道心惟㣲
惟精惟一允執¶厥中夫堯舜禹皆大聖人也生而知之
<pb:KR4d0226_WYG_011-4b>
宜無事於學矣而¶猶曰精猶曰一猶曰執者明雖生而
知之亦資學以成之¶也陛下聖徳純茂同符古聖生而
知之臣所不得而窺也¶然竊聞之道路陛下毓徳之初
親御簡䇿衡石之程不過¶諷誦文辭吟咏情性而已比
年以來聖心獨詣欲求大道¶之要又頗留意於老子釋
氏之書疎逺傳聞未知信否然¶私獨以為若果如此則
非所以奉承天錫神聖之資而躋¶之堯舜之盛者也盖
記誦華藻非所以探淵源而出治道¶虚無寂滅非所以
<pb:KR4d0226_WYG_011-5a>
貫本末而立大中是以古者聖帝明王<md:KR4d0226_SBCK_011-3b>¶之學必将格物
致知以極夫事物之變使事物之過乎前¶者義理所存
纎㣲畢照瞭然乎心目之間不容毫髮之隠¶則自然意
誠心正而所以應天下之務者若數一二辨黒¶白矣茍
惟不學與學焉而不主乎此則内外本末顛倒繆¶戾雖
有聰明睿智之資孝友恭儉之徳而智不足以明善¶識
不足以窮理終亦無補乎天下之治亂矣然則人君之¶
學與不學所學之正與不正在乎方寸之間而天下國
<pb:KR4d0226_WYG_011-5b>
家¶之治不治見乎彼者如此其大所繫豈淺淺哉易所
謂差¶之毫釐繆以千里此類之謂也盖致知格物者堯
舜所謂¶精一也正心誠意者堯舜所謂執中也自古聖
人口授心¶傳而見於行事者惟此而已至於孔子集厥
大成然進而¶不得其位以施之天下故退而筆之以為
六經以示後世<md:KR4d0226_SBCK_011-4a>¶之為天下國家者於其間語其本末終
始先後之序尤詳¶且明者則今見於戴氏之記所謂大
學篇者是也故承議¶郎程顥與其弟崇政殿説書頥近
<pb:KR4d0226_WYG_011-6a>
世大儒實得孔孟以來¶不傳之學皆以為此篇乃孔氏
遺書學者所當先務誠至¶論也臣愚伏願陛下捐去舊
習無用浮華之文攘斥似是¶而非邪詖之説少留聖意
於此遺經延訪真儒深明厥㫖¶者置諸左右以備顧問
研究充擴務於至精至一之地而¶知天下國家之所以
治者不出乎此然後知體用之一原¶顯㣲之無間而獨
得乎堯舜禹湯文武周公孔子之所傳¶矣於是考之以
六經之文監之以歴代之跡㑹之於心以¶應當世無窮
<pb:KR4d0226_WYG_011-6b>
之變以陛下之明聖而所以浚其源輔其志¶者如此其
備則其所至豈臣愚昧所能量哉然臣非知道<md:KR4d0226_SBCK_011-4b>¶者凡此
所陳特其所聞於師友之梗概端緒而已陛下由¶是講
學而自得之則必有非臣之言所能及者惟陛下深¶留
聖意毋忽則天下幸甚臣又聞之為天下國家者必有¶
一定不易之計而今日之計不過乎修政事攘夷狄而
已¶矣非隠奥而難知也然其計所以不時定者以講和
之説¶疑之也夫金人於我有不共戴天之讐則其不可
<pb:KR4d0226_WYG_011-7a>
和也義¶理明矣而或者猶為是説者其意必曰今根本
未固形勢¶未成進未有可以恢復中原之䇿退未有可
以備禦衝突¶之方不若縻以虚禮因其來聘遣使報之
請復土疆示之¶以弱使之優游驕怠未遽謀我而我得
以其間從容興補¶而大為之備萬一天意悔禍或誘其
衷則我之所大欲者¶将不用一士之命而可以坐得何
憚而不為哉臣竊以為<md:KR4d0226_SBCK_011-5a>¶知義理之不可為矣而猶為之
者必以有利而無害故也¶而以臣䇿之所謂講和者有
<pb:KR4d0226_WYG_011-7b>
百害無一利何苦而必為之¶夫復讐討賊自彊為善之
説見於經者不啻詳矣陛下聰¶明稽古固不待臣一二
言之請姑陳其利害而陛下擇焉¶夫議者所謂根本未
固形勢未成進不能攻退不能守何¶為而然哉正以有
講和之説故也此説不罷則天下之事¶無一可成之理
何哉進無生死一决之計而退有遷延可¶已之資則人
之情雖欲勉彊自力於進為而其氣固已渙¶然離沮而
莫之應矣其守之也必不堅其發之也必不勇¶此非其
<pb:KR4d0226_WYG_011-8a>
志之本然氣為勢所分志為氣所奪故也故今日¶講和
之説不罷則陛下之勵志必淺大臣之任責必輕将¶士
之赴功必緩官人百吏之奉承必不能悉其心力以聽<md:KR4d0226_SBCK_011-5b>¶上之所欲為然則本根終欲何時而固形勢終欲何時
而¶成恢復又何時而可圖守備又何時而可恃哉其不
可冀¶明矣若曰以虚禮縻之則彼雖仁義不足而凶狡
有餘誠¶有謀我之心則豈為區區之虚禮而驕誠有兼
我之勢則¶亦豈為區區之虚禮而輟哉若曰示之以弱
<pb:KR4d0226_WYG_011-8b>
則自披腹心¶露情實而示之以本然之弱非强而示之
弱之謂也適所¶以使之窺見我之底藴知我之無謀而
益無忌憚耳縱其¶不來我恃此以自安勢分氣奪日復
一日如前所云者雖¶復曠日十年亦将何計之可成哉
則是所以驕敵者乃所¶以啟敵而自驕所以緩㓂者乃
所以養㓂而自緩為敵計¶則善矣而非吾臣子所宜言
也且彼盗有中原嵗取金幣¶據全盛之勢以致和與不
和之權少懦則以和要我而我<md:KR4d0226_SBCK_011-6a>¶不敢動力足則大舉深
<pb:KR4d0226_WYG_011-9a>
入而我不及支盖彼以從容制和¶而其操術常行乎和
之外是以利伸否蟠而進退皆得而¶我方且仰首於人
以聽和與不和之命謀國者惟恐失敵¶人之驩而不為
久逺之計進則失中原事機之㑹退則沮¶忠臣義士之
心盖我以汲汲欲和而志慮常限乎和之中¶是以䟦前
㚄後而進退皆失自宣和靖康以來首尾三四¶十年金
人專持此計中吾腹心决䇿制勝縱横前却無不¶如其
意者而我墮其術中曽不省悟危國亡師如出一轍¶去
<pb:KR4d0226_WYG_011-9b>
嵗之事人謂朝廷其知之矣而解嚴未㡬金使復至彼¶
何憚於我而遽為若是是又欲以前䇿得志於我而我
猶¶不悟也受而報之信節未還而海州之圍已急矣此
其包¶藏反覆豈易可測而議者猶欲以己試敗事之餘
謀當之<md:KR4d0226_SBCK_011-6b>¶其亦不思也哉至於請復土疆而冀其萬一之
得此又不¶思之大者夫土疆我之舊也雖不幸淪沒而
豈可使彼仇¶讐之人得以制其予奪之權哉顧吾之徳
之力如何耳我¶有以取之則彼将不能有而自歸於我
<pb:KR4d0226_WYG_011-10a>
我無以取之則彼¶安肯舉吾力之所不能取者而與我
哉且彼能有之而我¶不能取則我弱彼强不較明矣縱
其與我我亦豈能據而¶有之彼有大恩我有大費而所
得者未必堅也向者燕雲¶三京之事可以監矣是豈可
不為之寒心也哉假使萬有¶一而出於必不然之計彼
誠不我欺而不責其報我必能¶自保而永無他虞則固
善矣然以堂堂大宋不能自力以¶復祖宗之土宇顧乃
乞丐於仇讐之(闕/)　以為國家臣雖¶不肖竊為陛下羞
<pb:KR4d0226_WYG_011-10b>
之夫前日之遣使報聘以是為請既失<md:KR4d0226_SBCK_011-7a>¶之矣及陛下嗣
位天下之望曰庶㡬乎而赦書下者方且¶禁切諸将毋
得進兵申遣使介告諭纂承之意繼修和好¶之禮亦若
有意於和議之必成而坐待土疆之自復者逺¶近傳聞
頓失所望臣愚不能識其何説而竊歎左右者用¶計之
不詳也古語有之疑事無功疑行無名今彼以好來¶而
兵不戢我所以應之者常不免出於兩塗而無一定之¶
計豈非所謂疑事也哉以此號令使觀聽熒惑離心解
<pb:KR4d0226_WYG_011-11a>
體¶是乃未攻而已却未戰而已敗也欲以此成恢復之
功亦¶已難矣然失之未逺易以改圖徃者不可諫而來
者猶可¶追也願陛下疇咨大臣總攬羣䇿鑒失之之由
求應之之¶術斷以義理之公參以利害之實罷黜和議
追還使人茍¶未渡淮猶将可及自是以往閉闗絶約任
賢使能立紀綱<md:KR4d0226_SBCK_011-7b>¶厲風俗使吾修政事攘夷狄之外了然
無一毫可恃以為¶遷延中已之資而不敢懐頃刻自安
之意然後将相軍民¶逺近中外無不曉然知陛下之志
<pb:KR4d0226_WYG_011-11b>
必於復讐啟土而無玩¶嵗愒日之心更相激厲以圖事
功數年之外志定氣飽國¶富兵强於是視吾力之强弱
觀彼釁之淺深徐起而圖之¶中原故地不為吾有而将
焉往此不過少遲數年之久而¶理得勢全名正實利其
與講和請地茍且僥倖必不可成¶之虚計不可同年而
語也明矣惟陛下深留聖意毋忽則¶天下幸甚至於四
海之利病臣則以為繫於斯民之戚休¶斯民之戚休臣
則以為繫乎守令之賢否然而監司者守¶令之綱也朝
<pb:KR4d0226_WYG_011-12a>
廷者監司之本也欲斯民之皆得其所本原¶之地亦在
乎朝廷而已陛下以為今日之監司姦贓狼籍<md:KR4d0226_SBCK_011-8a>¶肆虐以
病民者誰則非宰執臺諫之親舊賔客乎其既失¶勢者
陛下既按見其交私之状而斥去之矣尚在勢者豈¶無
其人顧陛下無自而知之耳然則某事之利為民之休¶
某事之病為民之戚陛下雖欲聞之亦誰與奉承而致
諸¶民哉臣以為惟以正朝廷為先務則其患可不日而
自革¶而陛下似亦有意乎此矣盖前日所號召數君子
<pb:KR4d0226_WYG_011-12b>
者皆天¶下所謂忠臣賢士也所以正朝廷之具豈有大
於此者哉¶然其才之所長者不同則任之所宜者亦異
願陛下於其¶大者使之贊元經體以亮天工於其細者
使之居官任職¶以熈庶績能外事者使任典戎榦方之
責明治體者使備¶拾遺補過之官又使之各舉所知布
之列位以共圖天下¶之事使疎而賢者雖逺不遺親而
否者雖邇必棄母主先<md:KR4d0226_SBCK_011-8b>¶入以致徧聽獨任之譏母篤私
恩以犯示人不廣之戒進¶退取舎惟公論之所在是稽
<pb:KR4d0226_WYG_011-13a>
則朝廷正而内外逺近莫敢¶不一於正矣監司得其人
而後列郡之得失可得而知郡¶守得其人而後屬縣之
治否可得而察重其任以責其成¶舉其善而懲其惡夫
如是則事之所謂利民之所謂休将¶無所不舉事之所
謂病民之所謂戚将何所不除又何足¶以勞聖慮哉茍
惟不然而切切然今日降一詔明日行一¶事欲以惠民
而適増其擾者有之欲以興利而益重其害¶者有之紛
紜叢脞既非君道所宜宣布奉行徒為觀聽之¶美而已
<pb:KR4d0226_WYG_011-13b>
則亦何補之有况今旱蝗四起民食将乏圖所以¶寛賦
役備賑贍業流逋銷盗賊之計尤在於守令之得其¶人
而其本原之地則又有在願陛下深留聖意毋忽則天<md:KR4d0226_SBCK_011-9a>¶下幸甚盖天下之事至於今日無一不弊而不可以勝
陳¶以獻言者之衆則或已能畧盡之矣然求其所謂要
道先¶務而不可緩者此三事是也夫講學所以明理而
導之於¶前定計所以養氣而督之於後任賢所以修政
而經緯乎¶其中天下之事無出乎此者矣伏惟陛下因
<pb:KR4d0226_WYG_011-14a>
此初政端本¶正始自貽哲命之時因時順理乘勢有為
之㑹於此三言¶深加察納果斷力行以幸天下則夫所
謂不可勝陳之事¶凡見於議者之言而合乎義理之公
切於利害之計者自¶然循次及之各得其所若其不然
雖有求治之心而致之¶不得其方雖有致治之方而為
之不得其序一旦恭儉勞¶苦憂勤過甚有所不堪而不
見其效則亦終於因循怠惰¶而無所成矣豈天下之人
所以延頸舉踵而望陛下之初<md:KR4d0226_SBCK_011-9b>¶心哉至於是時雖欲悔
<pb:KR4d0226_WYG_011-14b>
之臣恐其倍勞聖慮而成效不可¶期也又况旱蝗之災
環數千里陛下始初清明行誼未過¶而天戒赫然若此
其甚其必有説矣臣愚竊以為此乃天¶心仁愛陛下之
厚不待政過行失而先致其警戒之意以¶啟聖心使盛
徳大美始終純全無可非間如商中宗周宣¶王因災異
而修徳以致中興也是宜於此三術屢省而亟¶圖之以
順民心以答天意以陛下之聖明必将有以處此¶愚臣
所慮獨患議者不深惟其所以然之故以為其間不¶免
<pb:KR4d0226_WYG_011-15a>
有所更張或非太上皇帝之意者陛下所不宜為以咈¶
親志臣竊以為誤矣恭惟太上皇帝至公無心合徳天
地¶臨御三紀艱難百為其用人造事皆因時循理以應
事變¶未嘗膠於一定之説先後始末之不同如春秋冬
夏之變<md:KR4d0226_SBCK_011-10a>¶相反以成嵗功存神過化而無有毫髮私意凝
滯於其間¶其所以能超然逺引屣脱萬乘而不以為難
者由是而已¶本其傳位陛下之志豈不以陛下必能緝
熈帝學以繼跡¶堯禹乎豈不以陛下必能復讐啟土以
<pb:KR4d0226_WYG_011-15b>
増光祖宗乎豈不¶以陛下必能任賢修政以惠康小民
乎誠如是也則臣之¶所陳乃所以大奉太上詒謀燕翼
之聖心而助成陛下尊¶親承志之聖孝也議者顧欲守
一時偶然之跡一二以循¶之以是為太上皇帝之本心
則是以事物有形之粗而語¶天地變化之神也豈不誤
哉且古者禪授之懿莫如堯舜¶之盛而舜承堯禪二十
有八年之間其於禮樂刑政更張¶多矣其大者舉十六
相皆堯之所未舉去四凶皆堯之所¶未去然而舜不以
<pb:KR4d0226_WYG_011-16a>
為嫌堯不以為罪天下之人不以為非<md:KR4d0226_SBCK_011-10b>¶載在虞書孔子
録之以為大典垂萬世法而况臣之所陳¶非欲盡取太
上皇帝約束紛更之也非貴其所賤賤其所¶貴而悉更
置之也因革損益顧義理如何爾亦何不可而¶陛下何
嫌之有哉願早圖之以幸天下毋疑於臣之計也¶若夫
戰守之機形制之勢則臣未之學不敢妄有所陳然¶竊
聞之上流督帥物望素輕黜陟失宜效於已試下流戍¶
兵直棄淮甸長江之險與敵共之斯乃古今之所共憂
<pb:KR4d0226_WYG_011-16b>
愚¶智之所同惑臣雖鄙闇亦竊疑之况今秋氣已髙敵
情叵¶測傳聞汹汹咸謂或當復有去嵗之舉雖虚實未
可知然¶是二者實彊弱安危形勢所繫呼噏俯仰之間
未足以喻¶其急也願陛下并留聖意臣不勝大願臣凡
愚不學頃嵗¶冐昧羣試有司太上皇帝賜之末第獲叨
官禄既又誤聽<md:KR4d0226_SBCK_011-11a>¶人言猥加收召適以疾病留落不前今
則血氣益衰精神¶益耗屏居山田未知所以仰報大恩
之日敢因明詔罄竭¶愚衷昧死獻書以聞迂疎狂妄不
<pb:KR4d0226_WYG_011-17a>
識忌諱忤犯貴近切劘¶事機罪當萬死惟陛下哀憐財
赦而擇其中干冐天威臣¶無任震懼兢惶俯伏待罪之
至臣熹昧死再拜¶
　　　庚子應詔封事¶
四月二十一日宣教郎權發遣南康軍事兼管内勸農
事¶提轄本軍界分諸鋪遞角借緋臣朱熹謹齋沐奉疏
東向¶再拜昧死獻於皇帝陛下臣伏覩三月九日陛下
可議臣¶之奏申敕監司郡守條具民間利病悉以上聞
<pb:KR4d0226_WYG_011-17b>
無有所隠¶臣以布衣諸生䝉被聖恩待罪偏壘乃獲遭
值仁聖求言¶願治不間疎逺如此其敢不悉心竭慮以
塞詔㫖然臣嘗<md:KR4d0226_SBCK_011-11b>¶病獻言者不惟天下國家之大體而毛
舉細故以為忠聽¶言者不察天下國家之至計而抉擿
隠伏以為明是以獻¶言雖多而實無所益於人之國聽
言雖廣而實無以盡天¶下之美臣誠不佞然不敢專以
淺意小言仰奉明詔惟陛¶下幸於其大者垂聽而審行
之則天下幸甚臣嘗謂天下¶國家之大務莫大於恤民
<pb:KR4d0226_WYG_011-18a>
而恤民之實在省賦省賦之實¶在治軍若夫治軍省賦
以為恤民之本則又在夫人君正¶其心術以立紀綱而
已矣董子所謂正心以正朝廷正朝¶廷以正百官正百
官以正萬民正萬民以正四方盖謂此¶也夫民之不可
不恤不待魯者而後能知亦不待明者然¶後能言也然
欲知其憔悴困窮之實與其所以致此之由¶則臣請以
所領之郡推之然後以次而及其所以施置之<md:KR4d0226_SBCK_011-12a>¶方焉臣
謹按南康為郡土地瘠薄生物不暢水源乾淺易¶得枯
<pb:KR4d0226_WYG_011-18b>
涸人民稀少榖賤農傷固已為貧國矣而其賦税偏¶重
比之他處或相倍蓰民間雖復盡力耕種所收之利或¶
不足以了納税賦須至别作營求乃可陪貼輸官是以
人¶無固志生無定業不肯盡力農桑以為子孫久逺之
計幸¶遇豐年則賤糶禾榖以茍目前之安一有水旱則
扶老攜¶㓜流離四出視其田廬無異逆旅之舎盖出郊
而四望則¶荒疇敗屋在處有之故臣自外任之初即嘗
具奏乞且将¶星子一縣税錢特賜蠲減又嘗具申提㸃
<pb:KR4d0226_WYG_011-19a>
坑冶司乞為敷¶奏将夏税所折木炭價錢量減分數其
木炭錢已䝉聖慈¶曲賜開允獨減税事漕司相度方上
版曹若得更䝉聖恩¶特依所請則一方憔悴困窮之民
自此庶㡬復有更生之<md:KR4d0226_SBCK_011-12b>¶望矣然以臣計之郡之接境江
饒等州土田瘠薄類此者¶非一郡一縣而已也税賦重
大如此者非一料一色而已¶也若不大為經理深加隠
恤雖復時於其間少有縱舎如¶以杯水救一車薪之火
恐亦未能大有所濟而剥膚椎髓¶之禍必且愈深愈酷
<pb:KR4d0226_WYG_011-19b>
而不可救元氣日耗根本日傷一旦¶不幸而有方數千
里之水旱則其横潰四出将有不可如¶何者未知陛下
何以處此此臣之所謂民之憔悴困窮而¶不可不恤者
然也而臣所謂省賦理軍者請復為陛下言¶之夫有田
則有租為日久矣而今日民間特以税重為苦¶者正緣
二税之入朝廷盡取以供軍而州縣無復贏餘也¶夫二
税之入盡以供軍則其物有常數其時有常限而又¶有
貼納水脚轉輸之費州縣皆不容有所寛緩而減免也<md:KR4d0226_SBCK_011-13a>¶
<pb:KR4d0226_WYG_011-20a>
州縣既無贏餘以給官吏養軍兵而朝廷發下離軍歸
正¶等人又無紀極支費日増無所取辦則不免創於二
税之¶外别作名色巧取於民且如納米收耗則自七斗
八斗以¶至於一倍再倍而未止也豫借官物則自一年
二年以至¶三年四年而未止也此外又有月樁移用諸
雜名額抛賣¶乳香科買軍器寄招軍兵打造鐵甲之屬
自版曹總所以¶至漕司上下相承遞相促迫今日追究
人吏明日取勘知¶通官吏無所從出不過一切取之於
<pb:KR4d0226_WYG_011-20b>
民耳盖不如是無以¶補舊欠支目前雖明知其一旦發
覺違法抵罪而不及顧¶也夫以罪及其身而不暇恤尚
何暇於民之恤乎以此觀¶之則今日民貧賦重其所從
來亦可知矣若不計理軍實¶而去其浮冗則民力决不
可寛然國家蹙處東南恢復之<md:KR4d0226_SBCK_011-13b>¶勲未集所以養兵而固
圉者常患其力之不足則兵又未¶可以遽減竊意惟有
選将吏覈兵籍可以節軍貲開廣屯¶田可以實軍儲練
習民兵可以益邊備誠能行此三者而¶又時出禁錢以
<pb:KR4d0226_WYG_011-21a>
續經用民力庶㡬其可寛也今将帥之選¶率皆膏梁騃
子厮役凡流徒以趨走應對為能苞苴結託¶為事物望
素輕既不為軍士所服而其所以得此差遣所¶費已是
不貲以故到軍之日惟務裒歛刻剥經營賈販百¶種搜
羅以償債負債負既足則又别生希望愈肆誅求盖¶上
所以奉權貴而求陞擢下所以飾子女而快己私皆於¶
此乎取之至於招收簡閲訓習撫摩凡軍中之急務往
往¶皆不暇及軍士既已困於刻剥苦於役使而其有能
<pb:KR4d0226_WYG_011-21b>
者又¶不見優異無能者或反見親寵怨怒鬱積無所伸
訴平時<md:KR4d0226_SBCK_011-14a>¶既皆悍然有不服之心一旦緩急何由可恃至
於軍中子¶弟亦有素習弓馬諳曉戰陣者例皆不肯就
本軍投募而¶朝廷反為之分責州郡枉費錢物拖拽短
小生疎無用之¶人以補軍額凡此數端本末巨細無不
乖錯而所謂将帥¶者私欲飽滿鑚研有效則又可以束
装問塗而望他軍之¶積以為已資矣故近嵗以來管軍
臣僚遷代之速至有一¶嵗而再易者是則不惟軍中利
<pb:KR4d0226_WYG_011-22a>
病無由究知冗兵浮食日¶益猥衆而此人之所盗竊破
費與夫送故迎新百色支用¶已不知其㡬何矣至於總
餽輸之任者亦皆負倚幽隂交¶適賄賂其所程督驅催
東南數十州之脂膏骨髓名為供¶軍而輦載以輸於權
倖之門者不可以數計若乃屯田民¶兵二事又特為誕
謾小人竊取官職之資而未聞其有絲<md:KR4d0226_SBCK_011-14b>¶毫尺寸可見之
效凡此數弊天下之人孰不知之而任事¶之臣畧不敢
一言以告陛下惟務迫趣州縣使之急征横¶賦戕伐邦
<pb:KR4d0226_WYG_011-22b>
本而其所以欺陛下者則曰如是而國可富如¶是而兵
可强陛下亦聞其説之可喜而未究其實往往誤¶加奨
寵畀以事權是以比年以來此輩類皆髙官厚禄志¶滿
氣得而生民日益困苦無復聊賴草茅末識之士相與¶
私議竊歎以為莫大之禍必至之憂近在朝夕顧獨陛
下¶未之知耳為今之計欲計軍食以紓民力則必盡反
前之¶所為然後乃可冀也盖授将印委利權一出於朝
廷之公¶議則可以絶苞苴請託之私務求忠勇沈毅實
<pb:KR4d0226_WYG_011-23a>
經行陣曽¶立勞效之人則可以革輕授非才之弊無苞
苴請託之私¶則刻剥之風可革将得其人則軍士畏愛
奮厲蒐閲以時<md:KR4d0226_SBCK_011-15a>¶而竄名冗食者不得容於其間得人而
久其任則上下相¶安緩急可恃而又可以省送迎之費
軍之汰卒於凡北來¶歸正添差任滿之人皆可歸之屯
田使之與民雜耕而漸¶損其請給其有材勇事藝之人
則計其品秩而多與之田¶因以為什伍之長使教其人
習於馳射擊刺行伍之法罷¶去諸州招軍之令而募諸
<pb:KR4d0226_WYG_011-23b>
軍子弟之驍勇者别授以田使¶隸尺籍大抵令與見行
屯田民兵之法相為表裏擇老成¶忠實通曉兵農之務
者使領其事付以重權久其事任毋¶貪小利毋急近功
俟其果能漸省列屯坐食之兵稍損州¶郡供軍之數然
後議其課最増秩而因任之如此十數年¶間自然漸見
功效若其功效未能遽見之間而欲亟圖所¶以紓州縣
民間目前之急者則願深詔主計将輸之臣且<md:KR4d0226_SBCK_011-15b>¶於見今
椿積金榖綿絹數内每嵗量撥三二十萬視州郡¶之貧
<pb:KR4d0226_WYG_011-24a>
乏者特與免起上供官物三五分而代其輸向後軍¶籍
既覈屯田既成民兵既練則上項量撥之數可以漸減¶
而州郡免起之數可以漸増州縣事力既益寛舒然後
可¶以禁其苛歛責以寛恤嵗課而時稽之不惟去其加
耗預¶借非法科敷之弊又視其土之肥瘠税之輕重而
均減之¶庶㡬窮困之民得保生業無復流移漂蕩之意
所在曠土¶亦當漸次有人開墾布種而公上之賦亦當
自然登足次¶第増羨不俟程督迫促而國真可富兵真
<pb:KR4d0226_WYG_011-24b>
可彊矣此臣之¶所謂省賦治軍之説然也至於所謂其
本在於正心術以¶立紀綱者則非臣職之所當及然天
下萬事之根本源流¶有在於是雖欲避而不言有不可
得者且臣頃於隆興初<md:KR4d0226_SBCK_011-16a>¶元誤䝉召對盖已畧陳其梗槩
矣今請昧死復為陛下畢¶其説焉夫所謂綱者猶網之
有綱也所謂紀者猶絲之有¶紀也網無綱則不能以自
張絲無紀則不能以自理故一¶家則有一家之綱紀一
國則有一國之綱紀若乃鄉總於¶縣縣總於州州總於
<pb:KR4d0226_WYG_011-25a>
諸路諸路總於臺省臺省總於宰相¶而宰相兼統衆職
以與天子相可否而出政令此則天下¶之綱紀也然而
綱紀不能以自立必人主之心術公平正¶大無偏黨反
側之私然後綱紀有所繫而立君心不能以¶自正必親
賢臣逺小人講明義理之歸閉塞私邪之路然¶後乃可
得而正也古先聖王所以立師傅之官設賔友之¶位置
諫諍之職凡以先後縱㬰左右維持惟恐此心頃刻¶之
間或失其正而已原其所以然者誠以天下之本在是<md:KR4d0226_SBCK_011-16b>¶
<pb:KR4d0226_WYG_011-25b>
一有不正則天下萬事将無一物得其正者故不得而
不¶謹也今天下之事如前所陳亦可見矣陛下欲恤民
則民¶生日蹙欲理財則財用日匱欲治軍則軍政日紊
欲恢復¶土宇則未能北向以取中原尺寸之土欲報雪
讐恥則未¶能繫單于之頸而飲月氐之頭也此其故何
哉宰相臺省¶師傅賔友諫諍之臣皆失其職而陛下所
與親宻所與謀¶議者不過一二近習之臣也此一二小
人者上則蠱惑陛¶下之心志使陛下不信先王之大道
<pb:KR4d0226_WYG_011-26a>
而悦於功利之卑説¶不樂荘士之讜言而安於私&KR0591;之
鄙態下則招集天下士¶大夫之嗜利無恥者文武彚分
各入其門所喜則隂為引¶援擢置清顯所惡則宻行訾
毁公肆擠排交通貨賂則所¶盗者皆陛下之財命卿置
将則所竊者皆陛下之柄雖陛<md:KR4d0226_SBCK_011-17a>¶下所謂宰相師保賔友
諫諍之臣或反出入其門墻承望¶其風㫖其幸能自立
者亦不過齪齪自守而未嘗敢一言¶以斥之其甚畏公
論者乃畧能驚逐其徒黨之一二既不¶能深有所傷而
<pb:KR4d0226_WYG_011-26b>
終亦不敢明言以𢷬其囊槖巢窟之所在¶勢成威立中
外靡然向之使陛下之號令黜陟不復出於¶朝廷而出
於此一二人之門名為陛下之獨斷而實此一¶二人者
隂執其柄盖其所壊非獨壊陛下之綱紀而已乃¶并與
陛下所以立綱紀者而壊之使天下之忠臣賢士深¶憂
永歎不樂其生而貪利無恥敢於為惡之人四靣紛然¶
攘袂而起以求逞其所欲然則民又安可得而恤財又
安¶可得而理軍政何自而修土宇何自而復而宗廟之
<pb:KR4d0226_WYG_011-27a>
讐恥¶又何時而可雪耶臣誠至愚不勝憤懣因伏惟念
自頃進<md:KR4d0226_SBCK_011-17b>¶對得竭狂瞽陛下不惟赦而不誅其後十八年
間兩䝉收¶召五被除擢雖臣愚暗自知無用於世又為
疾病憂患之¶所牽留有不得祗拜恩命者然陛下之知
臣不為不深憐¶臣不為不厚顧臣乃獨畏懦藏縮熟視
天下之綱紀廢亂¶生靈困苦至於如此而不能捐生出
死一為陛下言之是¶陛下不負臣而臣負陛下也今者
幸值聖明開廣言路而¶臣官守適在可言之數於此而
<pb:KR4d0226_WYG_011-27b>
又不言則臣之罪雖萬死¶不足以自贖是以敢冒言之
伏惟陛下曲加容貸留神省¶察奮發剛斷一正宸心斥
逺佞邪建立綱紀以幸四海困¶窮之民則臣不勝大幸
干冐斧鉞臣無任瞻天望聖戰慄¶俟命之至臣熹昧死
再拜謹言¶
　　　貼黄<md:KR4d0226_SBCK_011-18a>¶　　本軍管内去秋晩田旱損去冬地震有聲臣已各
　　具¶奏聞去訖是後一向闕雨耕牛疫死今雖得雨
<pb:KR4d0226_WYG_011-28a>
　　恐已¶後時而牛死不止勢甚可慮伏乞睿照臣昨
　　䝉賜對¶靣奉玉音治天下當以正心誠意為本常
　　竊仰歎聖¶學髙明深達治本如此天下安得不治
　　比年以來乃¶聞道路之言妄謂陛下惡聞正心誠¶
　　意之説臣下當進對者至相告戒以為語忌臣雖¶
　　有以決知其不然然竊深慮此語流傳上累聖徳
　　下惑羣聽伏望睿明¶更賜財幸¶
　　　繳進奏疏状
<pb:KR4d0226_WYG_011-28b>
具位臣朱熹右臣伏覩進奏院報三月九日臣寮奏乞
申¶敕監司郡守條具民間利病悉以上聞無有所隠奉
聖㫖<md:KR4d0226_SBCK_011-18b>¶依奏者臣以非材誤叨郡寄竊見管内民間利病
有合奏¶聞事件顧其間有事干機宻不宜宣露者謹昧
萬死具疏¶壹通準式實封隨状投進貼黄乞至御前開
拆庶㡬千慮¶之得有以仰副陛下求言願治之意干冐
天威臣無任跼¶蹐俟罪之至謹録奏聞伏候勅㫖¶
　　　戊申封事
<pb:KR4d0226_WYG_011-29a>
十一月一日朝奉郎直寳文閣主管西京嵩山崇福宫
臣¶朱熹謹齋沐具疏昧死再拜獻於皇帝陛下臣猥以
庸陋¶䝉被聖知有年於此矣而兩嵗以來受恩稠疊有
加於前¶顧視輩流無與為比其為感激之深固有言所
不能諭者¶然竊惟念狂妄之言抵觸忌諱雖䝉聽納不
以為罪而伏¶俟數月未見其有畧施行者臣誠不自知
求所以堪陛下<md:KR4d0226_SBCK_011-19a>¶非常之恩者而未知所出也以是慙懼
久不自安不意陛¶下又欲召而見之臣愚於此仰窺聖
<pb:KR4d0226_WYG_011-29b>
意尤不識其果何謂¶也以為欲聽其計䇿則言已陳而
不可用以為欲加之恩¶意則寵既厚而無以加二者之
間未有所當此臣之所以¶徘徊前却懇扣辭避而不能
已也然而陛下猶未之許則¶臣又重思之前日進對之
時口陳之説迫於疾作而猶有¶未盡言者盖嘗請以封
事上聞而久未敢進豈非陛下偶¶垂記憶而欲卒聞之
乎抑其别有以乎臣不得而知也然¶君父之命至於再
下而為臣子者堅卧於家則臣於此實¶有所未安者其
<pb:KR4d0226_WYG_011-30a>
所深慮獨恐進見之後所言終不可用而¶又徒竊誤寵
如前之為則臣之辭受将有所甚難處而終¶得罪者是
以輙因前請而悉其所言以獻以為雖使得至<md:KR4d0226_SBCK_011-19b>¶陛下之
前所言不過如此伏惟聖慈幸賜觀省若以其言¶為是
而次第行之則臣之志願千萬滿足退伏巖穴死無¶所
憾萬一聖意必欲其來則臣亦不過求一望見清光而¶
後懇請以歸而已若見其言果無可取則是臣所學之
陋¶他無所有政使冐進陛下亦将何所用之不若因其
<pb:KR4d0226_WYG_011-30b>
懇請¶而許其歸休猶足以兩有所全也又況陛下之庭
侍從之¶列方有造為飛語以中害善良唱為横義以脅
持上下其¶巧謀隂計又有甚於前日之不思而妄發者
陛下無為使¶臣輕犯其鋒而復蹈已覆之轍也盖臣竊
觀今日天下之¶勢如人之有重病内自心腹外達四肢
盖無一毛一髮不¶受病者雖於起居飲食未至有妨然
其危迫之證深於醫¶者固已望之而走矣是必得如盧
扁華佗之輩授以神丹<md:KR4d0226_SBCK_011-20a>¶妙劑為之湔腸滌胃以去病根
<pb:KR4d0226_WYG_011-31a>
然後可以幸於安全如其¶不然則病日益深而病者不
覺其可寒心殆非俗醫常藥¶之所能及也故臣前日之
奏輙引藥不瞑眩厥疾不瘳之¶語意盖為此而其言有
未盡也然天下之事所當言者不¶勝其衆顧其序有未
及者臣不暇言且獨以天下之大本¶與今日之急務深
為陛下言之盖天下之大本者陛下之¶心也今日之急
務則輔翼太子選任大臣振舉綱維變化¶風俗愛養民
力修明軍政六者是也臣請昧死而悉陳之¶惟陛下之
<pb:KR4d0226_WYG_011-31b>
留聽焉臣之輙以陛下之心為天下之大本者¶何也天
下之事千變萬化其端無窮而無一不本於人主¶之心
者此自然之理也故人主之心正則天下之事無一¶不
出於正人主之心不正則天下之事無一得由於正盖<md:KR4d0226_SBCK_011-20b>¶不惟其賞之所勸刑之所威各隨所向勢有不能已者
而¶其觀感之問風動神速又有甚焉是以人主以眇然
之身¶居深宫之中其心之邪正若不可得而窺者而其
符騐之¶著於外者常若十目所視十手所指而不可掩
<pb:KR4d0226_WYG_011-32a>
此大舜所¶以有惟精惟一之戒孔子所以有克己復禮
之云皆所以¶正吾此心而為天下萬事之本也此心既
正則視明聽聰¶周旋中禮而身無不正是以所行無過
不及而能執其中¶雖以天下之大而無一人不歸吾之
仁者(臣謹按尚書舜告禹曰人心惟¶危道心惟㣲惟精/惟一允執厥中夫心之虚靈知覺一而已矣而以)
(為有人心道心之别者何哉盖以其或生於形¶氣之私/或原於性命之正而所以為知覺者不同是以或危殆)
(而不安或精㣲而難見耳然人莫不有是形故雖上¶智/不能無人心亦莫不有是性故雖下愚不能無道心二)
(者雜於方寸之間而不知所以治之則危者愈危㣲者/愈¶㣲而天理之公卒無以勝乎人欲之私矣精則察夫)
<pb:KR4d0226_WYG_011-32b>
(二者之間而不雜也一則守其本心之正而不離也從/事於斯<md:KR4d0226_SBCK_011-21a>¶無少間斷必使道心常為一身之主而人心每)
(聽命焉則危者安㣲者著而動静云為自無過不及之/差矣又按論¶語顔淵問仁子曰克己復禮為仁一日克)
(己復禮天下歸仁焉為仁由己而由人乎哉夫仁者本/心之全徳也己者¶一身之私欲也禮者天理之節文也)
(盖人心之全徳莫非天理之所為然既有是身則亦不/能無人欲之私以害焉¶故為仁者必有以勝其私欲而)
(復於禮則是皆天理而本心之徳復全於我也心徳既/全則雖以天下之大而無一¶人不歸吾之仁者然其機)
(則固在我而不在人也日日克之不以為難則私欲浄/盡天理流行而仁不可勝用矣此¶大舜孔子之言而臣)
(輙妄論其所以用力/之方如此伏乞聖照)然邪正之念著於外者莫¶先於家
人而次及於左右然後有以達於朝廷而及於天¶下焉
<pb:KR4d0226_WYG_011-33a>
若宫闈之内端莊齊肅后妃有闗雎之徳後宫無盛¶色
之譏貫魚順序而無一人敢恃恩私以亂典常納賄賂¶
而行請謁此則家之正也退朝之後從容燕息貴戚近
臣¶攜僕奄尹陪侍左右各㳟其職而上憚不惡之嚴下
謹戴¶盆之戒無一人敢通内外竊威福招權市寵以紊
朝政此<md:KR4d0226_SBCK_011-21b>¶則左右之正也内自禁省外徹朝廷二者之間
洞然無有¶毫髮私邪之間然後發號施令羣聽不疑進
賢退姦衆志¶咸服紀綱得以振而無侵撓之患政事得
<pb:KR4d0226_WYG_011-33b>
以修而無阿私¶之失此所以朝廷百官六軍萬民無敢
不出於正而治道¶畢也心一不正則是數者固無從而
得其正是數者一有¶不正而曰心正則亦安有是理哉
是以古先聖王兢兢業¶業持守此心雖在紛華波動之
中幽獨得肆之地而所以¶精之一之克之復之如對神
明如臨淵谷未嘗敢有須㬰¶之怠然猶恐其隠㣲之間
或有差失而不自知也是以建¶師保之官以自開明列
諌諍之職以自規正而凡其飲食¶酒漿衣服次舎器用
<pb:KR4d0226_WYG_011-34a>
財賄與夫宦官宫妾之政無一不領¶於冡宰之官使其
左右前後一動一静無不制以有司之<md:KR4d0226_SBCK_011-22a>¶法而無纎芥之
隙瞬息之頃得以隠其毫髮之私盖雖以¶一人之尊深
居九重之邃而懔然常若立乎宗廟之中朝¶廷之上此
先王之治所以由内及外自㣲至著精粹純白¶無少瑕
翳而其遺風餘烈猶可以為後世法程也(臣竊見周禮/天¶官冡宰一)
(篇乃周公輔導成王垂法後世用意最深切處欲知三/代人主正心誠意之學於此考之可見其實伏乞¶聖照)
陛下試以是而思之吾之所以精一克復而持守其心
<pb:KR4d0226_WYG_011-34b>
者果嘗有如此之功乎所以修身齊家而正其左右者
果¶嘗有如此之效乎宫省事禁臣固有不得而知者然
不見¶其形而視其影不覩其内而占其外則爵賞之濫
貨賂之¶流閭巷竊言久已不勝其籍籍矣臣竊以是窺
之則陛下¶之所以修之家者恐其未有以及古之聖王
也至於左右¶便嬖之私恩遇過當往者淵覿説抃之徒
勢熖熏灼傾動<md:KR4d0226_SBCK_011-22b>¶一時今已無可言矣獨有前日臣所靣
奏者雖䝉聖慈委¶曲開譬然臣之愚終竊以為此輩但
<pb:KR4d0226_WYG_011-35a>
當使之守門傳命拱¶掃除之役不當假借崇長使得逞
邪媚作淫巧於内以蕩¶上心立門庭招權勢於外以累
聖政而其有才無才有罪¶無罪自不當論况其有才適
所以為姦有罪而不可復用¶乎且如向來主管喪事欽
奉几筵之命逺近傳聞無不竊¶笑臣不知國史書之野
史記之播於外國傳於後世且以¶陛下為何如主也縱
有曲折如前日所以諭臣者陛下亦¶安能家置一喙而
人曉之耶刑餘小醜不比人類顧乃熒¶惑聖心虧損聖
<pb:KR4d0226_WYG_011-35b>
徳以至此極而公卿大臣拱手熟視無一¶言以救其失
臣之痛心始者惟在於此比至都城則又知¶此曹之用
事者非獨此人而侍從之臣盖已有出其門者<md:KR4d0226_SBCK_011-23a>¶(臣伏見/陛下即)
(位以來臣下稍有知識無不以此事為言者既皆不䝉/聽納甚者至或抵罪故自近年以來無復有¶言此者盖)
(知其根株牢固不可動摇言之無益徒取乖捂以致所/言他事亦不見用故置此事於度外而姑論其次¶耳不)
(唯如此亦以過失之萌人所創見故以為異而争言之/及其既久則習熟見聞以為常事而不足言正如近年)¶
(冬雷秋雪時時有之人遂不以為異然此豈可常之理/哉惟臣愚暗不識時宜故今日猶復論此人所諱言而)
(厭道¶之事雖幸未䝉誅斥而亦未見有所施行也臣竊/思之必使陛下聽疎逺之言而逐其平日深所愛幸之)
<pb:KR4d0226_WYG_011-36a>
(人誠有所¶難能者然此事利害既陳於前而臣所深憂/又恐其不可為後聖法也伏惟陛下深為宗社子孫萬)
(世之慮忍而行/¶之天下幸甚)至其納財之塗則又不於士大夫而專
於将帥臣¶於前日亦嘗輙以靣奏而陛下諭臣以為誠
當深察而痛¶懲之矣退而始聞陛下比於環列之尹已
嘗有所易置乃¶知陛下固已深察其弊而無所待於人
言然猶未能明正¶其罪而反寵以崇資巨鎮使即便安
此曹無知何所忌憚¶况中外将帥其不為此者無㡬陛
下亦未能推其類而悉<md:KR4d0226_SBCK_011-23b>¶去之也(臣竊聞之道路自王抃/既逐之後諸将差除多)
<pb:KR4d0226_WYG_011-36b>
(出此人之手盖抃與此人專為諸将交通内侍納賂¶買/官得其指意風喻軍中等第論薦以欺陛下實将帥之)
(牙儈也今雖去之而未正其罪又聞向者鄂帥尅剥之/事¶亦是此人内外營救遂致罪人漏網言者被罪中外)
(至今為之不平既而又有匿名揭榜暴其過惡者亦被/决配此¶不惟行遣大偏足為聖政之累而自此之後遂)
(無復有人敢言諸将之罪者以小人握重兵或在周廬/肘腋之間或¶在江湖千里之外而中外無一人敢白其)
(姦此於國計深恐未便前代之監/盖亦非逺伏乞陛下少留聖慮)陛¶下竭生靈之膏血
以奉軍旅之費本非得已而為軍士者¶顧乃未嘗得一
温飽甚者採薪織屨掇拾糞壤以度朝夕¶其又甚者至
使妻女盛塗澤倚市門以求食也怨詈謗讟¶悖逆絶理
<pb:KR4d0226_WYG_011-37a>
至有不可聞者一有緩急不知陛下何所倚仗¶是皆為
将帥者巧為名色頭㑹箕歛隂奪取其糧賜以自¶封殖
而行貨賂於近習以圖進用彼此既厭足矣然後時¶以
薄少號為羨餘隂奉燕私之費以嫁士卒怨怒之毒於<md:KR4d0226_SBCK_011-24a>¶陛下且幸陛下一受其獻則後日雖知其罪而不得復
有¶所問也出入禁闥腹心之臣外交将帥共為欺蔽以
至於¶此豈有一毫愛戴陛下之心哉而陛下不悟反寵
暱之以¶是為我之私人至使宰相不得議其制置之得
<pb:KR4d0226_WYG_011-37b>
失給諫不¶得論其除授之是非以此而觀則陛下所以
正其左右未¶能及古之聖王又明矣且私之得名何為
也哉据已分之¶所獨有而不得以通乎其外之稱也故
自匹夫而言則以¶一家為私而不得以通乎其鄉自鄉
人而言則以一鄉為¶私而不得以通乎其國自諸侯而
言則以一國為私而不¶得以通乎天下至於天子則際
天之所覆極地之所載莫¶非己分之所有而無外之不
通矣又何以私為哉今以不¶能勝其一念之邪而至於
<pb:KR4d0226_WYG_011-38a>
有私心以不能正其家人近習<md:KR4d0226_SBCK_011-24b>¶之故而至於有私人以
私心用私人則不能無私費於是¶内損經費之入外納
羨餘之獻而至於有私財陛下上為¶皇天之所子全付
所覆使其無有私而不公之處其所以¶與我者亦不細
矣乃不能充其大而自為割裂以狹小之¶使天下萬事
之弊莫不由此而出是豈不可惜也哉(臣竊聞太¶祖皇/帝改營大内既)
(成躬御正殿洞開重門顧謂侍臣曰此如我心少有邪/曲人皆見之臣竊謂太祖皇帝不為文¶字言語之學而)
(其方寸之地正大光明直與堯舜之心如合符節此其/所以肇造區夏而垂裕無疆也伏惟陛下逺¶稽前聖而)
<pb:KR4d0226_WYG_011-38b>
(近以皇祖之訓為法則一心克正而/逺近莫敢不一於正矣伏乞聖照)若以時勢之利¶害
言之則天下之勢合則疆分則弱故諸葛亮之告其君¶
曰宫中府中俱為一體陟罰臧否不宜異同若有作姦
犯¶科及為忠善者宜付有司論其刑賞以昭陛下平明
之理¶不宜偏私使内外異法也當是之時昭烈父子以
區區之<md:KR4d0226_SBCK_011-25a>¶蜀抗衡天下十分之九規取中原以興漢室以
亮忠智為¶之深謀而其䇿不過如此可謂深知時務之
要而暗合乎¶先王之法矣夫以蜀之小而於其中又以
<pb:KR4d0226_WYG_011-39a>
公私自分彼此¶如兩國然則是将以梁益之半圖吳魏
之全又且内小人¶而外君子廢法令而保姦回使内之
所出者日有以賊乎¶外公之所立者常不足以勝乎私
則是此兩國者又自相¶攻而其内之私者常勝外之公
者常負也外有鄰敵之虞¶内有隂邪之宼日夜夾攻而
不置為國家者亦已危矣夫¶以義理言之既如彼以利
害言之又如此則今日之事如¶不蚤正臣恐陛下之心
雖勞於求賢而一有所妨乎此則¶賢人必不得用而所
<pb:KR4d0226_WYG_011-39b>
用者皆庸繆憸巧之人雖勤於立政¶而一有所礙乎此
則善政必不得立而所行者皆阿私茍<md:KR4d0226_SBCK_011-25b>¶且之政日往月
來養成禍本而貽燕之謀未逺輔相之職¶不修紀綱壊
於上風俗壊於下民愁兵怨國勢日卑一旦¶猝有不虞
臣竊寒心不知陛下何以善其後也然則臣之¶所謂天
下大本惟在陛下之一心者可不汲汲皇皇而求¶有以
正之哉(臣昨來靣奏劄子内一節云伏願陛下自今以/往一念之萌則必謹而察之此為天理耶¶為人)
(欲耶果天理也則敬以擴之而不使其少有壅閼果人/欲也則敬以克之而不使其少有凝滯推而至於言語)
<pb:KR4d0226_WYG_011-40a>
(動作之間用人處事之際無不以是裁之知其為是而/行之則行之惟恐其不力而不當憂其力之過也知其)
(為非¶而去之則去之惟恐其不果而不當憂其果之甚/也知其為賢而用之則任之惟恐其不專聚之惟恐其)
(不衆而不¶當憂其為黨也知其為不肖而退之則退之/惟恐其不速去之惟恐其不盡而不當憂其有偏也如)
(此則聖心洞然¶中外融徹無一毫之私欲得以介乎其/間而天下之事将惟陛下之所為無不如志矣今恐日)
(久元本不存再此/具¶奏伏乞聖照)至於輔翼太子之説則臣前日所謂
數世之仁者¶盖以㣲發其端而未敢索言之也夫太子
天下之本其輔<md:KR4d0226_SBCK_011-26a>¶翼之不可不謹見於保傅傳者詳矣陛
下聖學髙明洞貫¶今古宜不待臣言而喻然臣嘗竊怪
<pb:KR4d0226_WYG_011-40b>
陛下所以調䕶東宫¶者何其疎畧之甚也由前所論而
觀之豈非所以自治者¶猶未免於疎畧因循亦以是為
當然而不之慮耶夫自王¶十朋陳良翰之後宫寮之選
號為得人而能稱其職者盖¶已鮮矣而又時使邪佞儇
薄闒冗庸妄之輩或得參錯於¶其間所謂講讀聞亦姑
以應文備數而未聞其有箴規之¶效至於從容朝夕陪
侍遊燕者又不過使臣宦者數輩而¶已皇太子睿性夙
成閲理久熟雖若無待於輔導然人心¶難保氣習易汙
<pb:KR4d0226_WYG_011-41a>
習於正則正習於邪則邪此古之聖王教¶世子者所以
必選端方正直道術博聞之士與之居處而¶又使之逐
去邪人不使見惡行盖常謹之於㣲不待其有<md:KR4d0226_SBCK_011-26b>¶過而後
規也今三代之制雖不可考且以唐之六典論之¶東宫
之官師傅賔客既職補導而詹事府兩春坊實擬天¶子
之三省故以詹事庶子領之其選甚重今則師傅賔客¶
既不復置而詹事庶子有名無實其左右春坊遂直以
使¶臣掌之何其輕且䙝之甚耶夫立太子而不置師傅
<pb:KR4d0226_WYG_011-41b>
賔客¶則無以發其隆師親友尊徳樂義之心獨使春坊
使臣得¶侍左右則無以防其戯慢媟狎竒衺雜進之害
此已非細¶事矣至於皇孫徳性未定聞見未廣又非皇
太子之比則¶其保養之具尤不可以不嚴而今日之官
屬尤不備責任¶尤不專豈任事者亦有所未之思耶謂
宜深詔大臣討論¶前代典故東宫除今已置官外别置
師傅賔客之官使與¶朝夕遊處罷去春坊使臣而使詹
事庶子各復其職宫中<md:KR4d0226_SBCK_011-27a>¶之事一言之入一令之出必由
<pb:KR4d0226_WYG_011-42a>
於此而後通焉又置贊善¶大夫擬諌官以箴闕失王府
則宜稍放六典親王之制置¶屑友咨議以司訓導置長
史司馬以總衆職妙選耆徳不¶雜他材皆置正員不為
兼職明其職掌以責功效則其官¶屬已畧備矣陛下又
當以時召之使待燕遊從容啟廸凡¶古先聖王正心修
身平治天下之要陛下之所服行而已¶有效與其勉慕
而未能及愧悔而未能免者傾倒羅列悉¶以告之則聖
子神孫皆将有以得乎陛下心傳之妙而宗¶社之安統
<pb:KR4d0226_WYG_011-42b>
業之固可以垂於永久而無窮矣此今日急務¶之一也
(臣伏見比者聖詔令皇太子參決庶務此見聖慮之深/将使皇太子以時習知國家政事之得失也¶然臣之愚)
(見則以為使之習事不若勉其修徳况今皇太子育徳/春宫㡬二十年其於天下之事盖不待習而無不¶熟矣)
(獨恐正心修徳之學未至而於物欲之私未免有所係/累則雖習於其事而或不能自決於取舎之間故臣竊)<md:KR4d0226_SBCK_011-27b>¶(論輔養之未至者非有他也但欲陛/下更留聖意於此而已伏乞聖照)至於選任大臣之
説¶則臣前所謂勞於求賢而賢人不得用者盖已發其
端矣¶夫以陛下之聰明豈不知天下之事必得剛明公
正之人¶而後可任也哉其所以常不得如此之人而反
<pb:KR4d0226_WYG_011-43a>
容鄙夫之¶竊位者非有他也直以一念之間未能撤其
私邪之蔽而¶燕私之好便嬖之流不能盡由於法度若
用剛明公正之¶人以為輔相則恐其有以妨吾之事害
吾之人而不得肆¶是以選掄之際常先排擯此等寘之
度外而後取凡疲懦¶軟熟平日不敢直言正色之人而
揣摩之又於其中得其¶至庸極陋決可保其不至於有
所妨者然後舉而加之於¶位是以除書未出而其物色
先定姓名未顯而中外已逆¶知其決非天下之第一流
<pb:KR4d0226_WYG_011-43b>
矣故以陛下之英明剛斷畧不<md:KR4d0226_SBCK_011-28a>¶世出而所取以自輔者
未嘗有如汲黯魏徴之比顧嘗反¶得如秦檜晚年之執
政臺諫者而用之彼以人臣竊國柄¶而畏忠言之悟主
以發其姦也故專取此流以塞賢路蔽¶主心乃其勢之
不得已者陛下尊居宸極威福自己亦何¶頼於此輩而
乃與之共天下之政以自蔽其聰明自壊其¶綱紀而使
天下受其弊哉夫其所以取之者如此故其選¶之不得
而精選之不精故任之不得而重任之不重則彼¶之所
<pb:KR4d0226_WYG_011-44a>
以自任者亦輕夫以至庸之材當至輕之任則雖名¶為
大臣而其實不過供給唯諾奉行文書以求不失其窠¶
坐資級如吏卒之為而已求其有以輔聖徳修朝政而
振¶紀綱不待智者而知其必不能也下此一等則惟有
作姦¶欺植黨與納貨賂以濁亂陛下之朝廷耳其尤甚
者乃至<md:KR4d0226_SBCK_011-28b>¶十有餘年而後敗露以去然其列布於後以希
次補者又¶已不過此等人矣盖自其為臺諫為侍從而
其選已如此¶其後又擇其尤碌碌者而登用之則亦無
<pb:KR4d0226_WYG_011-44b>
怪乎陛下常不¶得天下之賢材而屬任之也然方用之
之初亦曰姑欲其¶無所害於吾之私而已夫豈知其所
以害夫天下之公者¶乃至於此哉陛下試反是心以求
之則庶㡬乎得之矣盖¶不求其可喜而求其可畏不求
其能適吾意而求其能輔¶吾徳不憂其自任之不重而
常恐吾所以任之者之未重¶不為燕私近習一時之計
而為宗社生靈萬世無窮之計¶陛下誠以此取之以此
任之而猶曰不得其人則臣不信¶也此今日急務之二
<pb:KR4d0226_WYG_011-45a>
也至於振肅紀綱變化風俗之説則¶臣前所謂勤於立
政而善政卒不得立者亦已發其端矣<md:KR4d0226_SBCK_011-29a>¶夫以陛下之心
憂勤願治不為不至豈不欲夫綱維之振¶風俗之美哉
但以一念之間未能去其私邪之蔽是以朝¶廷之上忠
邪雜進刑賞不分士夫之間志趣卑汙㢘恥廢¶壊顧猶
以為事理之當然而不思有以振厲矯革之也盖¶明於
内然後有以齊乎外無諸已而後可以非諸人今宫¶省
之間禁宻之地而天下不公之道不正之人顧乃得以
<pb:KR4d0226_WYG_011-45b>
窟穴盤據於其間而陛下目見耳聞無非不公不正之
事¶則其所以熏蒸銷鑠使陛下好善之心不著疾惡之
意不¶深其害已有不可勝言者矣及其作姦犯法則陛
下又未¶能深割私愛而付諸外庭之議論以有司之法
是以紀綱¶不能無所撓敗而所以施諸外者亦因是而
不欲深究切¶之且如頃年方伯連帥嘗以有贓汙不法
聞者矣鞫治未<md:KR4d0226_SBCK_011-29b>¶竟而已有與郡之命及臺臣有言則遂
與之祠禄而理為¶自陳至於其所藏匿作過之人則又
<pb:KR4d0226_WYG_011-46a>
不復逮捕付獄名為¶降官而實以解散其事此雖宰相
曲庇鄉黨以欺陛下然¶臣竊意陛下非全然不悟其欺
者意必以為人情各有所¶私我既欲遂我之私則彼亦
欲遂彼之私君臣之間顔情¶稔熟則其勢不得不少容
之且以為雖或如此亦未至甚¶害於事而不知其敗壊
綱紀使中外聞之腹非巷議皆有¶輕侮朝廷之心姦贓
之吏則皆鼓舞相賀不復畏陛下之¶法令則亦非細故
也又如廷臣争議配享其間邪正曲直¶固有所在則兩
<pb:KR4d0226_WYG_011-46b>
無所問而并去之監司挾私以誣郡守則¶不問其曲直
而兩皆罷免監司使酒以凌郡守亦不問其¶曲直而兩
皆與祠宰相植黨營私孤負任使則曲加保全<md:KR4d0226_SBCK_011-30a>¶而使之
去臺諫懐其私恩隂拱不言而陛下亦不之問也¶其有
初自小官擢為臺諫三四年間趨和承意不能建明¶一
事則年除嵗遷至極其選一日論及一二武臣罪惡則¶
便斥為郡守而不與職名從臣近典東畿逺帥西蜀一
遭¶飛語則體究具析無所不至及究析來上而所聞不
<pb:KR4d0226_WYG_011-47a>
實則¶言之者晏然一無所訶山陵諸使鬻賣辟闕煩擾
吏民御¶史有言亦無行遣而或反得超遷御史言及畿
漕則名補¶卿列而實奪之權其所言者則雖量加絀削
而繼以進用¶(臣伏見近年惟有主張近習一事賞信罰/必無所假借自餘百事多務含容曲直是)
(非兩無所問似聞聖意以謂如¶此處置方得均平此誠/堯舜之用心也然臣於此竊有疑焉若推其本則臣固)
(已妄論於前只據平之一事而言則¶臣於易蒙稱物平/施之言竊有感也盖古之欲為平者必稱其物之大小)
(髙下而為其施之多寡厚薄然後乃得其¶平若不問其/是非曲直而待之如一則是善者常不得伸而惡者反)
(幸而免以此為平是乃所以為大不平也故雖<md:KR4d0226_SBCK_011-30b>¶堯舜之/治既舉元覬必放共兜此又易象所為遏惡揚善順天)
<pb:KR4d0226_WYG_011-47b>
(休命者也盖善者天理之本然惡者人欲之邪妄是以/天之為道既福善而禍淫又以賞罰之權寄之司牧使)
(之有以補助其禍福之所不及然則為人君者可不/謹執其柄而務有以奉承之哉伏惟陛下深留聖意)從
班之中賢否尤雜至有終嵗緘黙不聞一言以禆聖聽
者故亦隨羣逐隊排連儧補其桀黠者乃敢造飛語立
横議如臣前所陳者而宰相畏其凶熖反撓公議而從
之臺諫亦不敢以聞於陛下而請其罪(臣聞古先聖王/敷求哲人俾輔)
(後嗣然則今日正是博求賢能置之列位之時而此人/趣操不謹懼為身害乃敢隂為讒慝公肆劫持遂其姦)
(謀不為國計欲望/聖慈宻賜宣問)陛下視此綱紀為如何可不反求諸
<pb:KR4d0226_WYG_011-48a>
身而亟有以振肅之耶綱紀不振於上是以風俗頽弊
於下盖其為患之日久矣而浙中為尤甚大率習為軟
美之態依阿之言而以不分是非不辨曲直為得計下
之事上固不敢少忤其意上之御下亦不敢稍咈其情
惟其私意之所在則千塗萬轍經營計較必得而後已
甚¶者以金珠為脯醢以契劵為詩文宰相可㗖則㗖宰
相近¶習可通則通近習惟得之求無復廉恥父詔其子
兄勉其¶弟一用此術而不復知有忠義名節之可貴其
<pb:KR4d0226_WYG_011-48b>
俗已成之¶後則雖賢人君子亦不免習於其説一有剛
毅正直守道¶循理之士出乎其間則羣譏衆排指為道
學之人而加以¶矯激之罪上惑聖聰下鼓流俗盖自朝
廷之上以及閭里¶之間十數年來以此二字禁錮天下
之賢人君子復加崇¶宣之間所謂元祐學術者排擯詆
辱必使無所容措其身¶而後已嗚呼此豈治世之事而
尚復忍言之哉又其甚者¶乃敢誦言於衆以為陛下嘗
謂今日天下幸無變故雖有¶伏節死義之士亦何所用
<pb:KR4d0226_WYG_011-49a>
此言一播大為識者之憂而臣<md:KR4d0226_SBCK_011-31a>¶有以知其必非陛下之
言也夫伏節死義之士當平居無¶事之時誠若無所用
者然古之人君所以必汲汲以求之¶者盖以如此之人
臨患難而能外死生則其在平世必能¶輕爵禄臨患難
而能盡忠節則其在平世必能不詭隨平¶日無事之時
得而用之則君心正於上風俗美於下足以¶逆折姦萌
濳消禍本自然不至真有伏節死義之事非謂¶必知後
日當有變故而預蓄此人以擬之也惟其平日自¶恃安
<pb:KR4d0226_WYG_011-49b>
寧便謂此等人材必無所用而專取一種無道理無¶學
識重爵禄輕名義之人以為不務矯激而尊寵之是以¶
綱紀日壊風俗日偷非常之禍伏於㝠㝠之中而一旦
發¶於意慮之所不及平日所用之人交臂降叛而無一
人可¶同患難然後前日擯棄留落之人始復不幸而著
其忠義<md:KR4d0226_SBCK_011-31b>¶之節以天寳之亂觀之其将相貴戚近幸之臣
皆已頓顙¶賊庭而起兵討賊卒至於殺身湛族而不悔
如廵逺杲卿¶之流則逺方下邑人主不識其靣目之人
<pb:KR4d0226_WYG_011-50a>
也使明皇早得¶廵等而用之豈不能銷患於未萌廵等
早見用於明皇又¶何至真為伏節死義之舉哉商鑒不
逺在夏后之世此識¶者所以深憂於或者之言也雖以
臣知陛下聖學髙明識¶慮深逺决然不至有此議論然
每念小人敢託聖訓以盖¶其姦而其為害至於足以深
沮天下忠臣義士之氣則亦¶未嘗不痛心疾首而不敢
以識者之慮為過計之憂也陛¶下視此風俗為如何可
不反求諸身而亟有以變革之耶¶此今日急務之三四
<pb:KR4d0226_WYG_011-50b>
也至於愛養民力修明軍政之説則¶民力之未裕生於
私心之未克而宰相臺諫失職也軍政<md:KR4d0226_SBCK_011-32a>¶之未修生於私
心之未克而近習得以謀帥也是數説者¶臣皆已極陳
於前矣今請即民力之未裕而推言之臣聞¶虞允文之
為相也盖取版曹嵗入窠名之必可指擬者號¶為嵗終
羨餘之數而輸之内帑顧以其有名無實積累掛¶欠空
載簿籍不可催理者撥還版曹其為説曰内帑之積¶将
以備他日用兵進取不時之須而版曹目今經費已自
<pb:KR4d0226_WYG_011-51a>
不失嵗入之數聽其言誠甘且美矣然自是以來二十
餘¶年内帑嵗入不知㡬何而認為私貯典以私人宰相
不得¶以式貢均節其出入版曹不得以簿書勾考其在
亡其日¶銷月耗以奉燕私之費者盖不知其㡬何矣而
曷嘗聞其¶能用此錢以易敵人之首如太祖皇帝之言
哉徒使版曹¶經費闕乏日甚督趣日峻以至廢去祖宗
以來破分良法<md:KR4d0226_SBCK_011-32b>¶而必以十分登足為限以為未足則又
造為比較監司郡¶守殿最之法以誘脅之不復問其政
<pb:KR4d0226_WYG_011-51b>
教設施之得失而一¶以其能剥民奉上者為賢於是中
外承風競為苛急監司¶明諭州郡郡守明諭屬邑不必
留心民事惟務催督財賦¶此民力之所以重困之本而
税外無名之賦如和買折帛¶科罰月椿之屬尚未論也
(臣伏見祖宗舊法凡州縣惟理官物已及九分以上謂/之破分¶諸司即行住催版曹亦置不問由是州縣得其)
(贏餘以相補助貧民些少拖欠亦得遷延以待蠲故恩/自朝廷惠及¶閭里君民兩足公私俱便此誠不刋之令)
(典也昨自曽懐用事始除此法盡刷州縣舊欠以為隠/漏悉行拘催於是¶民間税物毫分銖兩盡要登足曽懐)
(以此進身遂取宰相而生靈受害寃痛日深得財失民/猶為不可况今政煩賦¶重民卒流亡所謂財者又将無)
<pb:KR4d0226_WYG_011-52a>
(有可得之理若不蚤救必為深害臣每讀大學卒章見/其所論小人之使為國家菑¶害並至雖有善者亦無如)
(之何者其言丁寧痛切未嘗不為寒心/惟陛下少留聖意亟發徳音以幸天下)其次¶則陛下所
用之宰相不能擇中外大吏而惟狥私情之厚<md:KR4d0226_SBCK_011-33a>¶薄所用
之臺諫不能公行糾劾而惟快已意之愛憎是以¶監司
郡守多不得人而其賢者或反以舉職業忤臺諫而¶遭
斥逐也至於監司太多而事權不歸於一銓法雖宻而¶
縣令未嘗擇人則又其法之有未善者然其本正則此
等¶不難區處其本未正則雖或舉此臣恐未見其益而
<pb:KR4d0226_WYG_011-52b>
反有¶害也又嘗即夫軍政之不修而推之則臣聞日者
諸将之¶求進也必先掊尅士卒以殖私財然後以此自
結於陛下¶之私人而祈以姓名達於陛下之貴将貴将
得其姓名即¶以付之軍中使自什伍以上節次保舉稱
其材武堪任将¶帥然後具為奏牘而言之陛下之前陛
下但見其等級推¶先案牘具備則誠以為公薦而可以
任矣而豈知其諧價¶輸錢已若晚唐之債帥哉只此一
事有耳者無不聞有口<md:KR4d0226_SBCK_011-33b>¶者無不道然以其門户幽深蹤
<pb:KR4d0226_WYG_011-53a>
跡詭秘故無路得以窺其¶交通之實状是以雖或言之
而陛下終不官也夫将者三¶軍之司命而其選置之方
乖刺如此則彼智勇材畧之人¶其孰肯抑心下首於宦
官宫妾之門而陛下之所得以為¶将帥者皆庸夫走卒
固不知兵謀師律之為何事而惟尅¶剥之是先交結之
是圖矣陛下不知其然而猶望其修明¶軍政激勸士卒
以彊國勢豈不悞哉然将帥之不得人非¶獨兵卒之受
其弊也推其為害之極則又有以及乎民者¶盖将帥得
<pb:KR4d0226_WYG_011-53b>
人則尺籍嚴而儲蓄羨屯田立而漕運省今為¶将帥者
如此則固無望其肯核軍實而豐儲蓄矣至於屯¶田則
彼自營者尤所不願故朝廷不免為之别置使者以¶典
治之而兵屯之衆資其撥遣則又不免使參其務然聞<md:KR4d0226_SBCK_011-34a>¶其占䕶軍人不肯募其願耕者以行而彊其不能者以
往¶至屯則偃蹇不耕而反為民田之害使者文吏其力
盖有¶所不能制者是以陛下欲為之切而久不得成也
屯田不¶立漕運煩費諸州苗米至或盡數起發而無以
<pb:KR4d0226_WYG_011-54a>
供州兵之¶食則加耗斛靣之弊紛紛而起而民益困矣
又凡和買折¶帛科罰月椿之類往往亦為供軍之故而
不可除若屯田¶立而所資於諸路者減則此屬庶乎其
皆可禁矣今乃不¶然則是置将之不善而害足以及民
也凡此數者根株深¶固枝條廣濶若不可以朝變而夕
除者然究其本則亦在¶夫陛下之反諸身耳聖心誠無
不正則必能出私帑以歸¶版曹矣版曹不至甚闕必能
復破分之法除殿最之科以¶寛州縣矣聖心誠無不正
<pb:KR4d0226_WYG_011-54b>
則必能擇宰相以選牧守矣擇<md:KR4d0226_SBCK_011-34b>¶臺諫以公刺舉矣聖心
誠無不正則必能嚴宦官兵将交¶通之禁而以選将屬
宰相矣宰相誠得其人則必能為陛¶下擇将帥以作士
氣計軍實廣屯田以省漕運矣上自朝¶廷下達州縣治
民典軍之官既皆得人然後明詔宰相議¶省監司之員
而精其選重其責又詔銓曹使以縣之劇易¶分為等差
而常切詢訪天下之官吏能為縣者不拘薦舉¶之有無
不限資格之髙下而籍其姓名使以次補最劇之¶縣果
<pb:KR4d0226_WYG_011-55a>
有治績則優而進之不勝其任則絀而退之凡州縣¶之
間無名非理之供横歛巧取之政其泰甚而可去者可¶
以漸去而民力庶乎其可寛矣至於屯田之利則以臣
愚¶見當使大将募軍士使者招游民各自為屯不相牽
制其¶給授課督賞罰政令各從本司自為區處軍中自
有将校<md:KR4d0226_SBCK_011-35a>¶可使不須别置官吏使者則聽其辟置官屬三
五人指使¶一二十人以備使令又擇從官通知兵農之
務兼得軍民¶之情者一員為屯田使總治兩司之政而
<pb:KR4d0226_WYG_011-55b>
通其奏請趣其¶應副又以嵗時按行察其勤惰之實以
行誅賞如此則兩¶屯心競各務其功田事可成漕運可
省而諸路無名非理¶之供横歛巧取之政前日有所不
獲已而未可盡去者今¶亦可以悉禁民力庶乎其益裕
矣此今日急務之五六也¶(屯田一事如臣之䇿亦是将/來将帥得人之後方可施行)
(若将帥止如今日却恐徒壊漕司已成之功無補将帥/兵¶屯之實且乞指揮趂此水災之後廣招流冗并行民)
(屯之䇿以俟見效仍詔漕臣更為詢訪利病之未盡者/條具以¶聞然後隨事商量及時措置庶㡬已成之緒不)
(至動摇輕有廢/壊伏乞聖照)凡此六事皆不可¶緩而其本在於陛下
<pb:KR4d0226_WYG_011-56a>
之一心一心正則六事無不正一有¶人心私欲以介乎
其間則雖欲憊精勞力以求正夫六事<md:KR4d0226_SBCK_011-35b>¶者亦将徒為文
具而天下之事愈至於不可為矣故所謂¶天下之大本
者又急務之最急而尤不可以少緩者惟陛¶下深留聖
意而亟圖之使大本誠正急務誠修而治效不¶進國勢
不彊中原不復仇敵不滅則臣請伏鈇鉞之誅以¶謝陛
下陛下雖欲赦之臣亦不敢承也然又竊聞之今日¶士
夫之論其與臣不同者非一及究其實則皆所謂似是
<pb:KR4d0226_WYG_011-56b>
而非者也盖其樂因循之無事者則曰陛下之年寖髙
而¶天下亦幸無事年寖髙則血氣不能不衰天下無事
則不¶宜更為庸人所擾其欲奮厲而有為者則又曰祖
宗之積¶憤不可以不攄中原之故疆不可以不復以此
為務則聖¶心不待勸勉而自彊舎此不圖則雖欲䇿厲
以有為而無¶所向望以為標凖亦卒歸於委靡而已凡
此二説亦皆有<md:KR4d0226_SBCK_011-36a>¶理而臣輙皆以為非者盖樂因循者知
聖人之血氣有時¶而衰而不知聖人之志氣無時而衰
<pb:KR4d0226_WYG_011-57a>
也知天下有事之不¶可以茍安而不知天下無事之尤
不可以少怠也况今日¶之天下又未得為無事乎且以
衛武公言之其年九十有¶五矣猶箴儆於國以求規諫
而作抑戒之詩以自驚使人¶朝夕誦之不離於其側此
其年豈不甚髙而其戒謹恐懼¶之心豈以是而少衰乎
况陛下視武公之年三分未及其¶二而責任之重地位
之髙又有十百千萬於武公者臣雖¶不肖又安敢先處
陛下於武公之下而直謂其不能乎且¶天下之事非艱
<pb:KR4d0226_WYG_011-57b>
難多事之可憂而晏安酖毒之可畏政使¶功成治定無
一事之可為尚當朝兢夕惕居安慮危而不¶可以少怠
况今天下雖若未有目前之急然民貧財匱兵<md:KR4d0226_SBCK_011-36b>¶惰将驕
外有彊暴之㓂仇内有愁怨之軍民其他難言之¶患隠
於耳目之所不加思慮之所不接者近在堂奥之間¶而
逺在數千里之外何可勝數(堂奥之説已陳於前此/句更乞陛下少留聖意)追¶
計其前既未有可見之效却顧於後又未有可守之規
(臣竊¶見尋常之人将欲屬人以一至㣲至細之事猶必/先為規模使其盡善然後所屬之人有所持循而不失)
<pb:KR4d0226_WYG_011-58a>
(吾之所以¶屬之之意况有天下者将以天下至大之事/屬之於人而不先為盡善可守之規以授之乎然臣於)
(此事不敢盡言¶若䝉聖明少加聖慮則當此之時誠亦/一新徳業重整綱維不可失之機㑹也臣狂妄僭率罪)
(當萬死伏惟/陛下裁¶赦)亦安得遽謂無事而遂以逸豫處之乎其
思奮厲者又¶徒知恢復之不可忘頽墮之不可久然不
知不世之大功¶易立而至㣲之本心難保中原之戎㓂
易逐而一己之私¶意難除也誠能先其所難則其易者
将不言而自辦不先¶其難而徒欲僥倖於其易則雖朝
夕談之不絶於口是亦<md:KR4d0226_SBCK_011-37a>¶徒為虚言以快一時之意而已
<pb:KR4d0226_WYG_011-58b>
又况此事之失己在隆興¶之初不合遽然罷兵講和遂
使宴安酖毒之害日滋日長¶而坐薪嘗膽之志日逺日
忘是以數年以來綱維解弛釁¶孽萌生區區東南事猶
有不勝慮者何恢復之可圖乎故¶臣不敢隨例迎合茍
為大言以欺陛下而所望者則惟欲¶陛下先以東南之
未治為憂而正心克己以正朝廷修政¶事庶㡬真實功
效可以馴致而不至於别生患害以妨逺¶圖盖所謂善
易者不言易而真有志於恢復者果不在於¶撫劍抵掌
<pb:KR4d0226_WYG_011-59a>
之間也論者又或以為陛下深於老佛之學而¶得其識
心見性之妙於古先聖王之道盖有不約而自合¶者是
以不悦於世儒之常談死法而於當世之務則寧以¶管
商一切功利之説為可取今乃以其所厭飫鄙薄者陳<md:KR4d0226_SBCK_011-37b>¶於其前亦見其言愈多而愈不合也臣以為此亦似是
而¶非之論非所以進盛徳於日新也彼老子浮屠之説
固有¶疑於聖賢者矣然其實不同者則此以性命為真
實而彼¶以性命為空虚也此以為實故所謂寂然不動
<pb:KR4d0226_WYG_011-59b>
者萬理粲¶然於其中而民彛物則無一之不具所謂感
而遂通天下¶之故則必順其事必循其法而無一事之
或差彼以為空¶則徒知寂滅為樂而不知其為實理之
原徒知應物見形¶而不知其有真妄之别也是以自吾
之説而修之則體用¶一原顯㣲無間而治心修身齊家
治國無一事之非理由¶彼之説則其本末横分中外斷
絶雖有所謂朗澈靈通虚¶静明妙者而無所救於滅理
亂倫之罪顛倒運用之失也¶故自古為其學者其初無
<pb:KR4d0226_WYG_011-60a>
不似有可喜考其終則詖淫邪<md:KR4d0226_SBCK_011-38a>¶遁之見鮮有不作而害
於政事者是以程顥常闢之曰自¶謂窮神知化而不足
以開物成務言為無不周徧而實外¶於倫理窮深極㣲
而不可以入堯舜之道天下之學自非¶淺陋固滯則必
入於此是謂正路之榛蕪聖門之蔽塞闢¶之而後可與
入道嗚呼此真可謂理到之言惜乎其未有¶以聞於陛
下者使陛下過聽髠徒誑妄之説而以為真有¶合於聖
人之道至分治心治身治人以為三術而以儒者¶之學
<pb:KR4d0226_WYG_011-60b>
為最下則臣竊為陛下憂此心之害於政事而惜此¶説
之布於來今也如或未以臣言為然則聖質不為不髙¶
學之不為不及而所以正心修身以及天下者其效果
安¶在也是豈可不思其所以然者而亟反之哉(臣聞仁/宗時有)
(程灝者與¶其弟頥同受學於周敦頥實得孔孟以來不/傳之緒同時又有邵雍張載相與博約遂使聖道闇而)
(復明其功甚大<md:KR4d0226_SBCK_011-38b>¶俗儒淺學既不足以窺其緼奥姦人鄙/夫又以其言居必誠敬動由禮義有害於己之所為以)
(故相與怨疾指為道¶學而加詆訕焉臣已畧論於前矣/夫世俗無知既以道學為不美則是必欲舉世之人俱)
(無道俱不學悉如己之所¶為而後適於其意耳邪説肆/行人心頗僻無所忌憚乃至於此此正閔馬父之所深)
<pb:KR4d0226_WYG_011-61a>
(憂也今敦頥等所著之書頗藏¶册府陛下試取而觀之/聖學髙明必将有黙相契合而見諸行事者若遂於此)
(賜一言以表章之則正心之效不惟¶自得而/所以正人心亦在是矣伏惟陛下深留聖意)若夫管商
功利之説則又陋矣¶陛下所以取之者則以既斥儒者
之道為常談死法而天¶下之務日至於前彼浮屠之學
又不足以應之是以有味¶乎彼之言而冀其富國彊兵
或有近效耳然自行其説至¶今㡬年而國日益貧兵日
益弱所謂近效者亦未之見而¶聖賢所傳生財之道理
財之義文武之怒道徳之威則固¶所以為富彊之大而
<pb:KR4d0226_WYG_011-61b>
反未有講之者也豈不誤哉今議者¶徒見老佛之髙管
商之便而聖賢所傳明善誠身齊家治<md:KR4d0226_SBCK_011-39a>¶國平天下者初
無新竒可喜之説遂以為常談死法而不¶足學夫豈知
其常談之中自有妙理死法之中自有活法¶固非老佛
管商之陋所能彷彿其萬分也哉伏惟陛下察¶臣之言
以究四説之同異而明辨之則知臣之所言非臣¶所為
之説乃古先聖賢之説非聖賢所為之説乃天經地¶義
自然之理雖以堯舜禹湯文武周孔之聖顔曽伋軻之
<pb:KR4d0226_WYG_011-62a>
賢而有所不能違也則於臣之言與夫論者之説其為
取¶舎從違不終日而决矣抑臣於此又竊有感而自悲
焉盖¶臣之得事陛下於今二十有七年矣而於其間得
見陛下¶數不過三自其始見於隆興之初固嘗輙以近
習為言矣¶辛丑再見又嘗論之今嵗三見而其所言又
不過此臣遐¶方下土田野之人豈有積怨深怒於此曹
而固欲攻之以<md:KR4d0226_SBCK_011-39b>¶快己私也哉其所以至於屢進不合而
不敢悔者區區之¶意獨為國家之計而不敢自為身謀
<pb:KR4d0226_WYG_011-62b>
其愚亦可見矣然自¶頃以來嵗月逾邁如川之流一往
而不復反不惟臣之蒼¶顔白髮已廹遲暮而竊仰天顔
亦覺非昔時矣臣之鄙滯¶固不能别有忠言竒謀以禆
聖聽而陛下日新之盛徳亦¶未能有以使臣釋然而忘
其夙昔之憂也則臣於此安得¶不深有感而重自悲乎
身伏衡茅心馳魏闕竊不勝其愛¶君憂國之誠敢冐萬
死刳瀝肺肝以效野人食芹炙背之¶獻且以自乞其不
肖之身焉(臣區區私計輙冐威顔并此陳迹臣賦性拙/直不能隨世¶俯仰故自早年即自揣度決是)
<pb:KR4d0226_WYG_011-63a>
(不堪從宦所以一向竊食祠禄前後九任豈不知有致/身之義亦非恬無濟物之心¶寧為退藏盖以避禍中間)
(稍䝉任使果然自速顛隮十年之間措身無所今日一/出又致紛紜幸賴聖明保全終始¶増其禄秩使足以免)
(於飢寒進其官資使足以延於嗣息此皆已非臣平生/意望所及天地之恩不啻厚矣今者奏<md:KR4d0226_SBCK_011-40a>¶疏止為感激陛)
(下虚心屈己容受狂言故竭平日憂國之誠以畢前日/願忠之意所冀上有補於聖明下無負於所¶學而己非)
(敢變其初心而復有進為之望也若䝉聖慈詳賜觀覽/循其本末次第施行使臣之言卓然實有可見之¶效則)
(臣不待違心犯患以汚周行而其榮遇己不在諸臣之/後矣如其謬妄無可施行則投閒置散乃分之宜雖欲)¶
(借之恩私適足憎其慚懼决非臣之所敢當也竊恐陛/下見其所論懇切誤謂尚堪使令故復具奏㐲乞聖察)
伏¶惟陛下哀憐財赦而擇其中則非獨愚臣之幸實宗
<pb:KR4d0226_WYG_011-63b>
社生¶靈之幸(臣之所論雖為一時之弊然其規畫實皆/治體之要可以傳之久逺而無窮盖前聖)
(後聖其時雖異¶而其為道未嘗不同此臣之言所以非/徒有望於今日而又将有望於後來也踈逺賤㣲言不)
(敢盡伏惟聖慈憐臣¶愚忠赦其萬死或因/皇太子參决之際特賜宣示千萬幸甚)臣熹誠惶誠
恐昧死再拜¶謹言
<pb:KR4d0226_WYG_011-64a>
考異<md:KR4d0226_SBCK_011-40b>¶壬午應詔　居官任職(一本作/任責)　上流督帥(一作/師帥)¶
　　皇帝之意者(一本無/者字)¶
戊申封事　意盖為此(一作/如此)　(小/註)幸未䝉(一作/不䝉)¶
　　然猶未能(一作/未嘗)　是皆為将帥(一本無/為字)¶
　　(小/註)而此人趣操不謹(一作/不定)　減則此屬(一本無/則字)¶
　　則又曰(一本無/又字)¶¶
　
<pb:KR4d0226_WYG_011-64b>
　
　
　
　
　
　
　
　晦庵集巻十一

<pb:KR4d0226_WYG_012-1a>
欽定四庫全書
　晦菴集巻十二　　　　　　宋　<md:KR4d0226_SBCK_011-1a>¶朱子　撰
　　封事¶
　　　己
