# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:55.005811
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0282-011晦庵先生朱文公文集-卷第十一.
<pb:KR4d0226_SBCK_011-1a>¶
晦庵先生朱文公文集卷第十一¶
封事(時紹興三十二年壬午夏六月丙子孝宗皇帝即/位詔求直言秋八月公應詔上封事見文公年譜)¶
　　　壬午應詔封事¶
八月七日左迪功郎監潭州南嶽廟臣朱熹謹昧死再拜¶
上書于皇帝闕下臣㳟惟太上皇帝再造區夏受命中興¶
憂勤㳟儉三十六年春秋未高方内無事乃深惟天下國¶
家之至計一旦而舉四海之廣天位之尊斷自宸𠂻傳之¶
聖子皇帝陛下㳟承慈訓&KR0063;期御歷爰初踐阼曽未幾何¶
而設施注措之間𫠦以大慰斯民之望者新而又新曽靡¶
虚日其䂓摹固巳宏逺矣然猶且謙冲退託不以聖智自¶
居首下明詔以求&KR0033;言此尤足以見帝王之高致知爲治¶
之先務也天下幸甚臣竊伏草茅深自惟念天下之大不¶
<pb:KR4d0226_SBCK_011-1b>¶
爲無人忠言嘉謨崇論谹議計巳日陳於陛下之前尚恐¶
不足仰望清光無以少備採擇况臣之愚雖欲效其區區¶
豈能有&KR0024;於萬分之一哉又惟即位求言累聖相承以爲¶
故事則未知今日陛下之意姑以備故事而巳耶抑眞欲¶
愽盡羣言以冀萬一之𦔳也臣誠愚昧不知𫠦出然愛君¶
尊主出於犬馬之誠有不能自巳者故昧死言之惟陛下¶
留聽臣伏讀詔書有曰朕躬有過失朝政有闕遺斯民有¶
戚休四海有利病並許中外士庻&KR0033;言極諫者臣竊以陛¶
下濳德宮府幾三十年不邇聲色不殖貨利無一物之嗜¶
好形於宴私無一事之過失聞於中外昧爽而朝嚴㳟寅¶
畏仁孝之德孚于上下𫠦以大繫羣生之仰望濬發太上¶
之深慈以至於膺受付託奄有萬方者其必有以致之矣¶
<pb:KR4d0226_SBCK_011-2a>¶
然則聖躬之過失臣未之聞也今者臨御未幾而延登故¶
老召用&KR0033;臣抑僥倖以正朝綱雪寃憤以作士氣貢奉之¶
私不輸於内帑㳟儉之徳日聞於四方凡天下之人𫠦欲¶
而未行𫠦患而未去者以次罷行幾無遺恨然則朝政之¶
闕遺臣亦未之聞也至於斯民之戚休四海之利病則有¶
之矣然臣屏伏閩陬十有餘年足迹未嘗及乎四方其見¶
聞𫠦及之一二内自隱度皆非今日𫠦宜道於陛下之前¶
者不敢毛舉以溷聖聽至&KR0002;隂拱噤黙終不爲陛下一言¶
則又非臣之𫠦敢安也臣聞召公之戒成王曰&KR0002;生子罔¶
不在厥初生自貽哲命孟子之言亦曰雖有智慧不如乗¶
勢方今天命之眷顧方新人心之蘄向方切此亦陛下端¶
本正始自貽哲命之時因時順理乗𫝑有爲之㑹也又况¶
<pb:KR4d0226_SBCK_011-2b>¶
陛下聖德隆盛天下之人傳誦道說有年于兹今者正位¶
宸極萬物咸覩其心蓋皆以非常之事非常之功望於陛¶
下不但爲守文之良主而巳也然而祖宗之境土未復宗¶
廟之讐恥未除戎虜之姦譎不常生民之困悴巳極方此¶
之時陛下𫠦以汲汲有爲以副生靈之望者當如何哉然¶
則今日之事非獨陛下不可失之時抑國家盛衰治亂之¶
機廟社安危榮辱之兆亦皆決乎此矣蓋陛下者我宋之¶
盛主而今日者陛下之盛時於此而不副其望焉則祖宗¶
之遺黎裔胄不復有𫠦歸心矣可不懼哉可不懼哉臣愚¶
死罪竊以爲聖躬雖未有過失而帝王之學不可以不熟¶
講也朝政雖未有闕遺而脩攘之計不可以不早定也利¶
害休戚雖不可徧以䟽舉然本原之地不可以不加意也¶
<pb:KR4d0226_SBCK_011-3a>¶
蓋學不講則過失萌矣計不定則闕遺大矣本不端則末¶
流之弊不可勝言矣臣請得爲陛下詳言之臣聞之堯舜¶
禹之相授也其言曰人心惟危道心惟㣲惟精惟一允執¶
厥中夫堯舜禹皆大聖人也生而知之宜無事於學矣而¶
猶曰精猶曰一猶曰執者明雖生而知之亦資學以成之¶
也陛下聖德純茂同符古聖生而知之臣𫠦不得而窺也¶
然竊聞之道路陛下毓德之初親御簡䇿衡石之程不過¶
諷誦文辭吟咏情性而巳比年以來聖心獨詣欲求大道¶
之要又頗留意於老子釋氏之書踈逺傳聞未知信否然¶
私獨以爲&KR0002;果如此則非𫠦以奉承天錫神聖之資而躋¶
之堯舜之盛者也蓋記誦華藻非𫠦以探淵源而出治道¶
虚無寂滅非𫠦以貫本末而立大中是以古者聖帝明王¶
<pb:KR4d0226_SBCK_011-3b>¶
之學必將格物致知以極夫事物之變使事物之過乎前¶
者義理𫠦存纎㣲畢照瞭然乎心目之間不容毫髪之隱¶
則自然意誠心正而𫠦以應天下之務者&KR0002;數一二辨黒¶
白矣苟惟不學與學焉而不主乎此則内外本末顛倒繆¶
戾雖有聰明睿智之資孝友㳟儉之德而智不足以明善¶
識不足以窮理終亦無&KR0024;乎天下之治亂矣然則人君之¶
學與不學𫠦學之正與不正在乎方寸之間而天下國家¶
之治不治見乎彼者如此其大𫠦繫豈淺淺哉易𫠦謂差¶
之毫釐繆以千里此𩔖之謂也蓋致知格物者堯舜𫠦謂¶
精一也正心誠意者堯舜𫠦謂執中也自古聖人口授心¶
傳而見於行事者惟此而巳至於孔子集厥大成然進而¶
不得其位以施之天下故退而筆之以爲六經以示後世¶
<pb:KR4d0226_SBCK_011-4a>¶
之爲天下國家者於其間語其本末終始先後之序尤詳¶
且明者則今見於戴氏之記𫠦謂大學篇者是也故承議¶
郎程顥與其弟崇政殿說書頥近世大儒實得孔孟以來¶
不傳之學皆以爲此篇乃孔氏遺書學者𫠦當先務誠至¶
論也臣愚伏願陛下捐去舊習無用浮華之文攘斥似是¶
而非邪詖之說少留聖意於此遺經延訪真儒&KR0055;明厥㫖¶
者置諸左右以備顧問研究充擴務於至精至一之地而¶
知天下國家之𫠦以治者不出乎此然後知體用之一原¶
顯㣲之無間而獨得乎堯舜禹湯文武周公孔子之𫠦傳¶
矣於是考之以六經之文監之以歷代之跡㑹之於心以¶
應當世無窮之變以陛下之明聖而𫠦以浚其源輔其志¶
者如此其備則其𫠦至豈臣愚昧𫠦能量哉然臣非知道¶
<pb:KR4d0226_SBCK_011-4b>¶
者凢此𫠦陳特其𫠦聞於師友之梗槩端緒而巳陛下由¶
是講學而自得之則必有非臣之言𫠦能及者惟陛下&KR0055;¶
留聖意毋忽則天下幸甚臣又聞之爲天下國家者必有¶
一定不易之計而今日之計不過乎脩政事攘夷狄而巳¶
矣非隱奥而難知也然其計𫠦以不時定者以講和之說¶
疑之也夫金虜於我有不共戴天之讐則其不可和也義¶
理明矣而或者猶爲是說者其意必曰今本根未固形勢¶
未成進未有可以恢復中原之䇿退未有可以備禦衝突¶
之方不&KR0002;縻以虚禮因其來聘遣使報之請復土&KR0416;示之¶
以弱使之優游驕怠未&KR0205;謀我而我得以其間從容興補¶
而大爲之備萬一天意悔禍或誘其𠂻則我之𫠦大欲者¶
將不用一士之命而可以坐得何憚而不爲哉臣&KR0060;以爲¶
<pb:KR4d0226_SBCK_011-5a>¶
知義理之不可爲矣而猶爲之者必以有利而無害故也¶
而以臣䇿之𫠦謂講和者有百害無一利何苦而必爲之¶
夫復讐討賊自彊爲善之說見於經者不啻詳矣陛下聰¶
明稽古固不待臣一二言之請姑陳其利害而陛下擇焉¶
夫議者𫠦謂本根未固形勢未成進不能攻退不能守何¶
爲而然哉正以有講和之說故也此說不罷則天下之事¶
無一可成之理何哉進無生死一决之計而退有遷延可¶
巳之資則人之情雖欲勉彊自力於進爲而其氣固巳渙¶
然離沮而莫之應矣其守之也必不堅其發之也必不勇¶
此非其志之本然氣爲勢𫠦分志爲氣𫠦奪故也故今日¶
講和之說不罷則陛下之勵志必淺大臣之任責必輕將¶
士之赴功必緩官人百吏之奉承必不能悉其心力以𦗟¶
<pb:KR4d0226_SBCK_011-5b>¶
上之𫠦欲爲然則本根終欲何時而固形勢終欲何時而¶
成恢復又何時而可圖守備又何時而可恃哉其不可冀¶
明矣&KR0002;曰以虚禮縻之則彼雖仁義不足而凶狡有餘誠¶
有謀我之心則豈爲區區之虚禮而驕誠有兼我之勢則¶
亦豈爲區區之虚禮而輟哉&KR0002;曰示之以弱則是披腹心¶
露情實而示之以本然之弱非强而示之弱之謂也適𫠦¶
以使之窺見我之底藴知我之無謀而益無忌憚耳縱其¶
不來我恃此以自安勢分氣奪日復一日如前𫠦云者雖¶
復矌日十年亦將何計之可成哉則是𫠦以驕敵者乃𫠦¶
以啓敵而自驕𫠦以緩冦者乃𫠦以養冦而自緩爲虜計¶
則善矣而非吾臣子𫠦宜言也且彼盗有中原&KR0010;取金幣¶
據全盛之勢以制和與不和之權少懦則以和要我而我¶
<pb:KR4d0226_SBCK_011-6a>¶
不敢動力足則大舉&KR0055;入而我不及支蓋彼以從容制和¶
而其操術常行乎和之外是以利伸否蟠而進退皆得而¶
我方且仰首於人以𦗟和與不和之命謀國者惟恐失虜¶
人之驩而不爲乆逺之計進則失中原事機之㑹退則沮¶
忠臣義士之心蓋我以汲汲欲和而志慮常䧟乎和之中¶
是以跂前㚄後而進退皆失自宣和靖康以來首尾三四¶
十年虜人專持此計中吾腹心决䇿制勝縱横前却無不¶
如其意者而我墮其術中曽不省悟危國亡師如出一轍¶
去&KR0010;之事人謂朝廷其知之矣而觧嚴未幾虜使復至彼¶
何憚於我而&KR0205;爲&KR0002;是是又欲以前䇿得志於我而我猶¶
不悟也受而報之信節未還而海州之圍巳急矣此其包¶
藏反覆豈易可測而議者猶欲以巳試敗事之餘謀當之¶
<pb:KR4d0226_SBCK_011-6b>¶
其亦不思也哉至於請復土&KR0416;而冀其萬一之得此又不¶
思之大者夫土&KR0416;我之舊也雖不幸淪没而豈可使彼仇¶
讐之虜得以制其予奪之權哉顧吾之德之力如何耳我¶
有以取之則彼將不能有而自歸于我我無以取之則彼¶
安肯舉吾力之𫠦不能取者而與我哉且彼能有之而我¶
不能取則我弱彼强不較明矣縱其與我我亦豈能據而¶
有之彼有大恩我有大費而𫠦得者未必堅也向者燕雲¶
三京之事可以監矣是豈可不爲之寒心也哉假使萬有¶
一而出於必不然之計彼誠不我欺而不責其報我必能¶
自保而永無他虞則固善矣然以堂堂大宋不能自力以¶
復祖宗之土字顧乃乞丐於&KR0311;讐之戎狄以爲國家臣雖¶
不肖竊爲陛下羞之夫前日之遣使報聘以是爲請旣失¶
<pb:KR4d0226_SBCK_011-7a>¶
之矣及陛下嗣位天下之望曰庻幾乎而赦書下者方且¶
禁切諸將毋得進兵申遣使介告諭纂承之意繼脩和好¶
之禮亦&KR0002;有意於和議之必成而坐待土疆之自復者逺¶
近傳聞頓失𫠦望臣愚不能識其何說而竊歎左右者用¶
計之不詳也古語有之疑事無功疑行無名今虜以好來¶
而兵不戢我𫠦以應之者常不免出於两塗而無一定之¶
計豈非𫠦謂疑事也哉以此號令使觀𦗟熒惑離心觧體¶
是乃未攻而巳却未戰而巳敗也欲以此成恢復之功亦¶
巳難矣然失之未逺易以改圖往者不可諌而來者猶可¶
追也願陛下疇咨大臣總欖羣䇿鑒失之之由求應之之¶
術斷以義理之公參以利害之實罷黜和議追還使人苟¶
未渡淮猶將可及自是以往閉關絶約任賢使能立紀綱¶
<pb:KR4d0226_SBCK_011-7b>¶
厲風俗使吾脩政事攘夷狄之外了然無一毫可恃以爲¶
遷延中巳之資而不敢懷頃刻自安之意然後將相軍民¶
逺近中外無不暁然知陛下之志必於復讐啓土而無玩¶
&KR0010;愒日之心更相激厲以圖事功數年之外志定氣飽國¶
富兵强於是視吾力之强弱觀彼釁之淺&KR0055;徐起而圖之¶
中原故地不爲吾有而將焉往此不過少遲數年之乆而¶
理得勢全名正實利其與講和請地茍且僥倖必不可成¶
之虚計不可同年而語也明矣惟陛下&KR0055;留聖意毋忽則¶
天下幸甚至於四海之利病臣則以爲繫於斯民之戚休¶
斯民之戚休臣則以爲繫乎守令之賢否然而監司者守¶
令之綱也朝廷者監司之本也欲斯民之皆得其𫠦本原¶
之地亦在乎朝廷而巳陛下以爲今日之監司姦贓狼籍¶
<pb:KR4d0226_SBCK_011-8a>¶
肆虐以病民者誰則非宰執臺諫之親舊賔客乎其旣失¶
勢者陛下旣按見其交私之狀而斥去之矣尚在勢者豈¶
無其人顧陛下無自而知之耳然則某事之利爲民之休¶
某事之病爲民之戚陛下雖欲聞之亦誰與奉承而致諸¶
民哉臣以爲惟以正朝廷爲先務則其患可不日而自革¶
而陛下似亦有意乎此矣蓋前日𫠦號召數君子者皆天¶
下𫠦謂忠臣賢士也𫠦以正朝廷之具豈有大於此者哉¶
然其才之𫠦長者不同則任之𫠦宜者亦異願陛下於其¶
大者使之贊元經體以亮天工於其細者使之居官任職¶
以熈庶績能外事者使任典戎榦方之責明治體者使備¶
拾遺&KR0024;過之官又使之各舉𫠦知布之列位以共圖天下¶
之事使踈而賢者雖逺不遺親而否者雖邇必棄毋主先¶
<pb:KR4d0226_SBCK_011-8b>¶
入以致偏𦗟獨任之譏毋篤私恩以犯示人不廣之戒進¶
退取舍惟公論之𫠦在是稽則朝廷正而内外逺近莫敢¶
不一於正矣監司得其人而後列郡之得失可得而知郡¶
守得其人而後屬縣之治否可得而察重其任以責其成¶
舉其善而懲其惡夫如是則事之𫠦謂利民之𫠦謂休將¶
無𫠦不舉事之𫠦謂病民之𫠦謂戚將無𫠦不除又何足¶
以勞聖慮哉苟惟不然而切切然今日降一詔明日行一¶
事欲以惠民而適増其擾者有之欲以興利而益重其害¶
者有之紛紜叢脞旣非君道𫠦宜宣布奉行徒爲觀𦗟之¶
美而巳則亦何補之有况今旱蝗四起民食將乏圖𫠦以¶
寛賦役備賑贍業流逋銷盗賊之計尤在於守令之得其¶
人而其本原之地則又有在願陛下&KR0055;留聖意毋忽則天¶
<pb:KR4d0226_SBCK_011-9a>¶
下幸甚蓋天下之事至於今日無一不弊而不可以勝陳¶
以獻言者之衆則或巳能略盡之矣然求其𫠦謂要道先¶
務而不可緩者此三事是也夫講學𫠦以明理而導之於¶
前定計𫠦以養氣而督之於後任賢所以脩政而經緯乎¶
其中天下之事無出乎此者矣伏惟陛下因此初政端本¶
正始自貽哲命之時因時順理乗勢有爲之㑹於此三言¶
&KR0055;加察納果斷力行以幸天下則夫𫠦謂不可勝陳之事¶
凢見於議者之言而合乎義理之公切於利害之計者自¶
然循次及之各得其𫠦&KR0002;其不然雖有求治之心而致之¶
不得其方雖有致治之方而爲之不得其序一旦㳟儉勞¶
苦憂勤過甚有𫠦不堪而不見其效則亦終於因循怠惰¶
而無𫠦成矣豈天下之人𫠦以延頸舉踵而望陛下之初¶
<pb:KR4d0226_SBCK_011-9b>¶
心哉至於是時雖欲悔之臣恐其倍勞聖慮而成效不可¶
期也又况旱蝗之災環數千里陛下始初清明行&KR0105;未過¶
而天戒赫然&KR0002;此其甚其必有說矣臣愚竊以爲此乃天¶
心仁愛陛下之厚不待政過行失而先致其警戒之意以¶
啓聖心使盛德大美始終純全無可非間如商中宗周宣¶
王因災異而脩德以致中興也是宜於此三術屢省而亟¶
圖之以順民心以答天意以陛下之聖明必將有以處此¶
愚臣𫠦慮獨患議者不&KR0055;惟其𫠦以然之故以爲其間不¶
免有𫠦更張或非太上皇帝之意者陛下𫠦不宜爲以咈¶
親志臣竊以爲誤矣㳟惟太上皇帝至公無心合德天地¶
臨御三紀艱難百爲其用人造事皆因時循理以應事變¶
未嘗膠於一定之說先後始末之不同如春秋冬夏之變¶
<pb:KR4d0226_SBCK_011-10a>¶
相反以成&KR0010;功存神過化而無有毫髪私意凝滯於其間¶
其𫠦以能超然逺引屣脫萬乗而不以爲難者由是而巳¶
本其傳位陛下之志豈不以陛下必能緝熈帝學以繼跡¶
堯禹乎豈不以陛下必能復讐啓土以增光祖宗乎豈不¶
以陛下必能任賢脩政以惠康小民乎誠如是也則臣之¶
𫠦陳乃𫠦以大奉太上詒謀燕翼之聖心而助成陛下尊¶
親承志之聖孝也議者顧欲守一時偶然之跡一二以循¶
之以是爲太上皇帝之本心則是以事物有形之粗而語¶
天地變化之神也豈不誤哉且古者禪授之懿莫如堯舜¶
之盛而舜承堯禪二十有八年之間其於禮樂刑政更張¶
多矣其大者舉十六相皆堯之𫠦未舉去四凶皆堯之𫠦¶
未去然而舜不以爲嫌堯不以爲罪天下之人不以爲非¶
<pb:KR4d0226_SBCK_011-10b>¶
載在虞書孔子録之以爲大典垂萬世法而况臣之𫠦陳¶
非欲盡取太上皇帝約束紛更之也非貴其𫠦賤賤其𫠦¶
貴而悉更置之也因革損益顧義理如何爾亦何不可而¶
陛下何嫌之有哉願早圖之以幸天下母疑於臣之計也¶
&KR0002;夫戰守之機形制之勢則臣未之學不敢妄有𫠦陳然¶
竊聞之上流督帥物望素輕黜陟失宜效於巳試下流戍¶
兵&KR0033;棄淮甸長江之險與虜共之斯乃古今之𫠦共憂愚¶
智之𫠦同惑臣雖鄙闍亦竊疑之况今秋氣巳高虜情叵¶
測傳聞汹汹咸謂或當復有去&KR0010;之舉雖虚實未可知然¶
是二者實彊弱安危形勢𫠦繫呼噏俯仰之間未足以喻¶
其急也願陛下幷留聖意臣不勝大願臣凢愚不學頃&KR0010;¶
冐昧羣試有司太上皇帝賜之末第獲叨官禄旣又誤𦗟¶
<pb:KR4d0226_SBCK_011-11a>¶
人言猥加收召適以&KR1282;病留落不前今則血氣益衰精神¶
益耗屏居山田未知𫠦以仰報大恩之日敢因明詔罄竭¶
愚𠂻昧死獻書以聞迂踈狂妄不識忌諱忤犯貴近切劘¶
事機罪當萬死惟陛下哀憐財赦而擇其中干冐天威臣¶
無任震懼兢惶俯伏待罪之至臣熹昧死再拜¶
　　　庚子應詔封事¶
四月二十一日宣教郎權發遣南康軍事兼管内勸農事¶
提轄本軍界分諸鋪遞角借緋臣朱熹謹齋沭奉䟽東向¶
再拜昧死獻于皇帝陛下臣伏覩三月九日陛下可議臣¶
之奏申敕監司郡守條具民間利病悉以上聞無有所隱¶
臣以布衣諸生蒙被聖恩待罪偏壘乃獲遭値仁聖求言¶
願治不間踈逺如此其敢不悉心竭慮以塞詔㫖然臣嘗¶
<pb:KR4d0226_SBCK_011-11b>¶
病獻言者不惟天下國家之大體而毛舉細故以爲忠𦗟¶
言者不察天下國家之至計而抉擿隱伏以爲明是以獻¶
言雖多而實無𫠦益於人之國𦗟言雖廣而實無以盡天¶
下之美臣誠不佞然不敢專以淺意小言仰奉明詔惟陛¶
下幸於其大者垂𦗟而審行之則天下幸甚臣嘗謂天下¶
國家之大務莫大於恤民而恤民之實在省賦省賦之實¶
在治軍&KR0002;夫治軍省賦以爲恤民之本則又在夫人君正¶
其心術以立紀綱而巳矣董子𫠦謂正心以正朝廷正朝¶
廷以正百官正百官以正萬民正萬民以正四方蓋謂此¶
也夫民之不可不恤不待魯者而後能知亦不待明者然¶
後能言也然欲知其憔悴困窮之實與其𫠦以致此之由¶
則臣請以𫠦領之郡推之然後以次而及其𫠦以施置之¶
<pb:KR4d0226_SBCK_011-12a>¶
方焉臣謹按南康爲郡土地&KR0484;薄生物不暢水源乾淺易¶
得枯涸人民稀少榖賤農傷固巳爲貧國矣而其賦稅偏¶
重比之他處或相倍蓰民間雖復盡力耕種𫠦收之利或¶
不足以了納稅賦須至別作營求乃可陪貼輸官是以人¶
無固志生無定業不肯盡力農桑以爲子孫乆逺之計幸¶
遇豐年則賤糶禾榖以苟目前之安一有水旱則扶老携¶
㓜流移四出視其田廬無異逆旅之舍蓋出郊而四望則¶
荒疇敗屋在處有之故臣自到任之初即嘗具奏乞且將¶
星子一縣稅錢特賜蠲减又嘗具申提㸃坑冶司乞爲敷¶
奏將夏稅𫠦折木炭價錢量减分數其木炭錢巳䝉聖慈¶
曲賜開允獨减稅事漕司相度方上版曹&KR0002;得更䝉聖恩¶
特依𫠦請則一方憔悴困窮之民自此庻幾復有更生之¶
<pb:KR4d0226_SBCK_011-12b>¶
望矣然以臣計之郡之接境江饒等州土田瘠薄𩔖此者¶
非一郡一縣而巳也稅賦重大如此者非一料一色而巳¶
也&KR0002;不大爲經理&KR0055;加隱恤雖復時於其間少有縱舍如¶
以杯水捄一車薪之火恐亦未能大有𫠦濟而剥膚椎髓¶
之禍必且愈&KR0055;愈酷而不可救元氣日耗根本日傷一旦¶
不幸而有方數千里之水旱則其横潰四出將有不可如¶
何者未知陛下何以處此此臣之𫠦謂民之憔悴困窮而¶
不可不恤者然也而臣𫠦謂省賦理軍者請復爲陛下言¶
之夫有田則有租爲日乆矣而今日民間特以稅重爲苦¶
者正縁二稅之入朝廷盡取以供軍而州縣無復贏餘也¶
夫二稅之入盡以供軍則其物有常數其時有常限而又¶
有貼納水脚轉輸之費州縣皆不容有𫠦寛緩而减免也¶
<pb:KR4d0226_SBCK_011-13a>¶
州縣旣無贏餘以給官吏養軍兵而朝廷發下離軍歸正¶
等人又無紀極支費日增無𫠦取辦則不免創於二稅之¶
外别作名色巧取於民且如納米收耗則自七斗八斗以¶
至於一倍再倍而未止也豫借官物則自一年二年以至¶
三年四年而未止也此外又有月椿移用諸雜名額抛賣¶
乳香科買軍器&KR0009;招軍兵打造鐵甲之屬自版曹總𫠦以¶
至漕司上下相承遞相促迫今日追究人吏明日取勘知¶
通官吏無𫠦從出不過一切取之於民耳蓋不如是無以¶
&KR0024;舊欠支目前雖明知其一旦發覺違法抵罪而不及顧¶
也夫以罪及其身而不暇恤尚何暇於民之恤乎以此觀¶
之則今日民貧賦重其𫠦從來亦可知矣&KR0002;不計理軍實¶
而去其浮冗則民力決不可寛然國家蹙處東南恢復之¶
<pb:KR4d0226_SBCK_011-13b>¶
勲未集𫠦以養兵而固圉者常患其力之不足則兵又未¶
可以&KR0205;减竊意惟有選將吏覈兵籍可以節軍貲開廣屯¶
田可以實軍儲練習民兵可以益邉備誠能行此三者而¶
又時出禁錢以續經用民力庶幾其可寛也今將帥之選¶
率皆膏粱騃子厮役凢流徒以趨走應對爲能苞苴結託¶
爲事物望素輕旣不爲軍士𫠦服而其𫠦以得此差遣𫠦¶
費巳是不貲以故到軍之日惟務裒歛刻剥經營賈販百¶
種搜羅以償債&KR0018;債&KR0018;旣足則又别生希望愈肆誅求蓋¶
上𫠦以奉權貴而求陞擢下𫠦以飾子女而快巳私皆於¶
此乎取之至於招收簡閱訓習撫摩凢軍中之急務往往¶
皆不暇及軍士旣巳困於刻剥苦於役使而其有能者又¶
不見優異無能者或反見親寵怨怒鬱積無𫠦伸訴平時¶
<pb:KR4d0226_SBCK_011-14a>¶
旣皆悍然有不服之心一旦緩急何由可恃至於軍中子¶
弟亦有素習弓馬諳暁戰陣者例皆不肯就本軍投募而¶
朝廷反爲之分責州郡枉費錢物拖拽短小生踈無用之¶
人以補軍額凢此數端本末巨細無不乖錯而𫠦謂將帥¶
者私欲飽滿鑽研有效則又可以束裝問塗而望他軍之¶
積以爲巳資矣故近&KR0010;以來管軍臣僚遷代之速至有一¶
&KR0010;而再易者是則不惟軍中利病無由究知冗兵浮食日¶
益猥衆而此人之𫠦盗竊破費與夫送故迎新百色支用¶
巳不知其幾何矣至於總餽輸之任者亦皆&KR0018;𠋣幽隂交¶
通賄賂其𫠦程督驅催東南數十州之脂膏骨髓名爲供¶
軍而輦載以輸於權倖之門者不可以數計&KR0002;乃屯田民¶
兵二事又特爲誕謾小人竊取官職之資而未聞其有絲¶
<pb:KR4d0226_SBCK_011-14b>¶
毫尺寸可見之效凢此數弊天下之人孰不知之而任事¶
之臣略不敢一言以告陛下惟務迫&KR0208;州縣使之急征横¶
賦戕伐&KR0022;本而其𫠦以欺陛下者則曰如是而國可富如¶
是而兵可彊陛下亦聞其說之可喜而未究其實往往誤¶
加奬寵𢌿以事權是以比年以來此軰𩔖皆高官厚禄志¶
滿氣得而生民日益困苦無復聊賴草茅有識之士相與¶
私議竊歎以爲莫大之禍必至之憂近在朝夕顧獨陛下¶
未之知耳爲今之計欲計軍實以紓民力則必盡反前之¶
𫠦爲然後乃可冀也蓋授將印委利權一出於朝廷之公¶
議則可以絶苞苴請託之私務求忠勇沉毅實經行陣曽¶
立勞效之人則可以革輕授非才之弊無苞苴請託之私¶
則刻剥之風可革將得其人則軍士畏愛&KR0108;厲蒐閱以時¶
<pb:KR4d0226_SBCK_011-15a>¶
而竄名冗食者不得容於其間得人而乆其任則上下相¶
安緩急可恃而又可以省送迎之費軍之汰卒與凢北來¶
歸正𣷹差任滿之人皆可歸之屯田使之與民雜耕而漸¶
損其請給其有材勇事藝之人則計其品秩而多與之田¶
因以爲什伍之長使教其人習於馳射擊刺行伍之法罷¶
去諸州招軍之令而募諸軍子弟之驍勇者則授以田使¶
隸尺籍大抵令與見行屯田民兵之法相爲表𠂻擇老成¶
忠實通曉兵農之務者使領其事付以重權乆其事任母¶
貪小利母急近功俟其果能漸省列屯坐食之兵稍損州¶
郡供軍之數然後議其課最增秩而因任之如此十數年¶
間自然漸見功效&KR0002;其功效未能&KR0205;見之間而欲亟圖𫠦¶
以紓州縣民間目前之急者則願&KR0055;詔主計將輸之臣且¶
<pb:KR4d0226_SBCK_011-15b>¶
於見今樁積金榖綿絹數内每&KR0010;量撥三二十萬視州郡¶
之貧乏者特與免起上供官物三五分而代其輸向後軍¶
籍旣覈屯田旣成民兵旣練則上項量撥之數可以漸减¶
而州郡免起之數可以漸增州縣事力旣益寛舒然後可¶
以禁其苛歛責以寛恤&KR0010;課而時稽之不惟去其加耗預¶
借非法科敷之弊又視其土之肥&KR0484;稅之輕重而均减之¶
庶幾窮困之民得保生業無復流移漂蕩之意𫠦在曠土¶
亦當漸次有人開墾布種而公上之賦亦當自然登足次¶
第増羡不俟程督迫促而國眞可富兵眞可彊矣此臣之¶
𫠦謂省賦治軍之說然也至於𫠦謂其本在於正心術以¶
立紀綱者則非臣職之𫠦當及然天下萬事之根本源流¶
有在於是雖欲避而不言有不可得者且臣頃於隆興初¶
<pb:KR4d0226_SBCK_011-16a>¶
元誤䝉召對蓋巳略陳其梗槩矣今請昧死復爲陛下畢¶
其說焉夫𫠦謂綱者猶&KR0224;之有綱也𫠦謂紀者猶絲之有¶
紀也網無綱則不能以自張絲無紀則不能以自理故一¶
家則有一家之綱紀一國則有一國之綱紀&KR0002;乃鄉總於¶
縣縣總於州州總於諸路諸路總於臺省臺省總於宰相¶
而宰相兼綂衆職以與天子相可否而出政令此則天下¶
之綱紀也然而綱紀不能以自立必人主之心術公平正¶
大無偏黨反側之私然後綱紀有𫠦繫而立君心不能以¶
自正必親賢臣逺小人講明義理之歸閉塞私邪之路然¶
後乃可得而正也古先聖王𫠦以立師傅之官設賔友之¶
位置諫諍之職凢以先後縱&KR0119;左右維持惟恐此心頃刻¶
之間或失其正而巳原其𫠦以然者誠以天下之本在是¶
<pb:KR4d0226_SBCK_011-16b>¶
一有不正則天下萬事將無一物得其正者故不得而不¶
謹也今天下之事如前𫠦陳亦可見矣陛下欲恤民則民¶
生日蹙欲理財則財用日匱欲治軍則軍政日紊欲恢復¶
土宇則未能北向以取中原尺寸之土欲報雪讐恥則未¶
能係單于之頸而飲月氐之頭也此其故何哉宰相臺省¶
師傅賔友諌諍之臣皆失其職而陛下𫠦與親密𫠦與謀¶
議者不過一二近習之臣也此一二小人者上則蠱惑陛¶
下之心志使陛下不信先王之大道而悅於功利之卑說¶
不樂莊士之讜言而安於私暬之鄙態下則招集天下士¶
大夫之嗜利無恥者文武彚分各入其門𫠦喜則隂爲引¶
援擢寘清顯𫠦惡則密行訾毀公肆擠排交通貨賂則𫠦¶
盗者皆陛下之財命卿置將則𫠦竊者皆陛下之柄雖陛¶
<pb:KR4d0226_SBCK_011-17a>¶
下𫠦謂宰相師保賔友諫諍之臣或反出入其門墻承望¶
其風㫖其幸能自立者亦不過齪齪自守而未嘗敢一言¶
以斥之其甚畏公論者乃略能驚逐其徒黨之一二旣不¶
能&KR0055;有𫠦傷而終亦不敢明言以檮其囊槖巢窟之𫠦在¶
勢成威立中外靡然向之使陛下之號令黜陟不復出於¶
朝廷而出於此一二人之門名爲陛下之獨斷而實此一¶
二人者隂執其柄蓋其𫠦壞非獨壞陛下之綱紀而巳乃¶
并與陛下𫠦以立綱紀者而壞之使天下之忠臣賢士&KR0055;¶
憂永歎不樂其生而貪利無恥敢於爲惡之人四靣紛然¶
攘袂而起以求逞其𫠦欲然則民又安可得而恤財又安¶
可得而理軍政何自而脩土宇何自而復而宗廟之讐恥¶
又何時而可雪耶臣誠至愚不勝憤懣因伏惟念自頃進¶
<pb:KR4d0226_SBCK_011-17b>¶
對得竭狂瞽陛下不惟赦而不誅其後十八年間两䝉收¶
召五被除擢雖臣愚暗自知無用於世又爲疾病憂患之¶
𫠦牽留有不得祗拜恩命者然陛下之知臣不爲不&KR0055;憐¶
臣不爲不厚顧臣乃獨畏懦藏縮熟視天下之綱紀廢亂¶
生靈困苦至於如此而不能捐生出死一爲陛下言之是¶
陛下不&KR0018;臣而臣&KR0018;陛下也今者幸值聖明開廣言路而¶
臣官守適在可言之數於此而又不言則臣之罪雖萬死¶
不足以自贖是以敢冐言之伏惟陛下曲加容貸&KR0335;神省¶
察&KR0108;發剛斷一正宸心斥逺佞邪建立綱紀以幸四海困¶
窮之民則臣不勝大幸干冐斧龯臣無任瞻天望聖戰慄¶
俟命之至臣熹昧死再拜謹言¶
　　　貼黄¶
<pb:KR4d0226_SBCK_011-18a>¶
　本軍管内去秋晚田旱損去冬地震有聲臣巳各具¶
　奏聞去訖是後一向闕雨耕牛疫死今雖得雨恐巳¶
　後時而牛死不止勢甚可慮伏乞睿照臣昨䝉賜對¶
　　靣奉玉音治天下當以正心誠意爲本常竊仰歎聖¶
　學高明&KR0055;逹治本如此天下安得不治比年以來乃¶
　　聞道路之言妄謂陛下惡聞正心誠意之說臣下當¶
　　進對者至相告戒以爲諱忌臣雖有以决知其不然¶
　　然竊&KR0055;慮此語流傳上累聖德下惑羣𦗟伏望睿明¶
　　更賜財幸¶
　　　繳進奏䟽狀¶
具位臣朱熹右臣伏覩進奏院報三月九日臣寮奏乞申¶
勑監司郡守條具民間利病悉以上聞無有𫠦隠奉聖旨¶
<pb:KR4d0226_SBCK_011-18b>¶
依奏者臣以非材誤叨郡&KR0009;竊見管内民間利病有合奏¶
聞事件顧其間有事干機密不宜宣露者謹昧萬死具䟽¶
壹通凖式實封隨狀投進貼黄乞至御前開拆庶幾千慮¶
之得有以仰副陛下求言願治之意干冐天威臣無任跼¶
&KR1074;俟罪之至謹録奏聞伏候勑㫖¶
　　　戊申封事¶
十一月一日朝奉郞&KR0033;寳文閣主管西京嵩山崇福宫臣¶
朱熹謹齋沐具䟽昧死再拜獻于皇帝陛下臣猥以庸陋¶
䝉被聖知有年於此矣而兩&KR0010;以來受恩稠疊有加於前¶
顧視輩流無與爲比其爲感激之&KR0055;固有言𫠦不能諭者¶
然竊惟念狂妄之言抵觸忌諱雖䝉𦗟納不以爲罪而伏¶
俟數月未見其有略施行者臣誠不自知求𫠦以堪陛下¶
<pb:KR4d0226_SBCK_011-19a>¶
非常之恩者而未知所出也以是慙懼乆不自安不意陛¶
下又欲召而見之臣愚於此仰窺聖意尤不識其果何謂¶
也以爲欲𦗟其計䇿則言巳陳而不可用以爲欲加之恩¶
意則寵旣厚而無以加二者之間未有所當此臣之所以¶
徘徊前却懇扣辭避而不能巳也然而陛下猶未之許則¶
臣又重思之前日進對之時口陳之說迫於疾作而猶有¶
未盡焉者蓋嘗請以封事上聞而乆未敢進豈非陛下偶¶
垂記憶而欲卒聞之乎抑其别有以乎臣不得而知也然¶
君父之命至于再下而爲臣子者堅卧於家則臣於此實¶
有𫠦未安者其𫠦&KR0055;慮獨恐進見之後𫠦言終不可用而¶
又徒竊誤寵如前之爲則臣之辭受將有𫠦甚難䖏而終¶
得罪者是以輙因前請而悉其𫠦言以獻以爲雖使得至¶
<pb:KR4d0226_SBCK_011-19b>¶
陛下之前𫠦言不過如此伏惟聖慈幸賜觀省&KR0002;以其言¶
爲是而次第行之則臣之志願千萬滿足退伏巖穴死無¶
𫠦憾萬一聖意必欲其來則臣亦不過求一望見清光而¶
後懇請以歸而巳&KR0002;見其言果無可取則是臣𫠦學之陋¶
他無𫠦有政使冐進陛下亦將何𫠦用之不&KR0002;因其懇請¶
而許其歸休猶足以兩有𫠦全也又况陛下之庭侍從之¶
列方有造爲飛語以中害善良唱爲横議以脅持上下其¶
巧謀隂計又有甚於前日之不思而妄發者陛下無爲使¶
臣輕犯其鋒而復蹈巳覆之轍也蓋臣竊觀今日天下之¶
勢如人之有重病内自心腹外逹四肢蓋無一毛一髪不¶
受病者雖於起居飲食未至有妨然其危迫之證&KR0055;於醫¶
者固巳望之而走矣是必得如盧扁華佗之軰授以神丹¶
<pb:KR4d0226_SBCK_011-20a>¶
妙劑爲之湔腸滌胃以去病根然後可以幸於安全如其¶
不然則病日益&KR0055;而病者不覺其可寒心殆非俗醫常藥¶
之𫠦能及也故臣前日之奏輒引藥不瞑眩厥疾不瘳之¶
語意蓋爲此而其言有未盡也然天下之事𫠦當言者不¶
勝其衆顧其序有未及者臣不暇言且獨以天下之大本¶
與今日之急務&KR0055;爲陛下言之蓋天下之大本者陛下之¶
心也今日之急務則輔翼太子選任大臣振舉綱維變化¶
風俗愛養民力脩明軍政六者是也臣請昧死而悉陳之¶
惟陛下之留𦗟焉臣之輒以陛下之心爲天下之大本者¶
何也天下之事千變萬化其端無窮而無一不本於人主¶
之心者此自然之理也故人主之心正則天下之事無一¶
不出於正人主之心不正則天下之事無一得由於正蓋¶
<pb:KR4d0226_SBCK_011-20b>¶
不惟其賞之𫠦勸刑之𫠦威各隨𫠦向勢有不能巳者而¶
其觀感之間風動神速又有甚焉是以人主以眇然之身¶
居&KR0055;宫之中其心之邪正&KR0002;不可得而窺者而其符驗之¶
著於外者常&KR0002;十目𫠦視十手𫠦指而不可掩此大舜𫠦¶
以有惟精惟一之戒孔子所以有克巳復禮之云皆𫠦以¶
正吾此心而爲天下萬事之本也此心旣正則視明𦗟聰¶
周旋中禮而身無不正是以𫠦行無過不及而能執其中¶
雖以天下之大而無一人不歸吾之仁者(臣謹按尚書舜/告禹曰人心惟)¶
(危道心惟微惟精惟一允執厥中夫心之虚靈知覺一而/巳矣而以爲有人心道心之别者何哉蓋以其或生於形)¶
(氣之私或原於性命之正而𫠦以爲知覺者不同是以或/危殆而不安或精㣲而難見耳然人莫不有是形故雖上)¶
(智不能無人心亦莫不有是性故雖下愚不能無道心二/者雜于方寸之間而不知𫠦以治之則危者愈危㣲者愈)¶
(㣲而天理之公卒無以勝乎人欲之私矣精則察夫二者/之間而不雜也一則守其本心之正而不離也從事於斯)¶
<pb:KR4d0226_SBCK_011-21a>¶
(無少間斷必使道心常爲一身之主而人心每𦗟命焉則/危者安㣲者箸而動静云爲自無過不及之差矣又按論)¶
(語顔淵問仁子曰克巳復禮爲仁一日克巳復禮天下歸/仁焉爲仁由巳而由人乎哉夫仁者本心之全德也巳者)¶
(一身之私欲也禮者天理之節文也蓋人心之全德莫非/天理之𫠦爲然旣有是身則亦不能無人欲之私以害焉)¶
(故爲仁者必有以勝其私欲而復於禮則事皆天理而本/心之德復全於我也心德旣全則雖以天下之大而無一)¶
(人不歸吾之仁者然其機則固在我而不在人也日日克/之不以爲難則私欲淨盡天理流行而仁不可勝用矣此)¶
(大舜孔子之言而臣&KR0186;妄論其/𫠦以用力之方如此伏乞聖照)然邪正之驗著於外者莫¶
先於家人而次及於左右然後有以逹於朝廷而及於天¶
下焉&KR0002;宮闈之内端莊齊肅后妃有闗雎之德後宫無盛¶
色之譏貫魚順序而無一人敢恃恩私以亂典常納賄賂¶
而行請謁此則家之正也退朝之後從容燕息貴戚近臣¶
擕僕奄尹陪侍左右各㳟其職而上憚不惡之嚴下謹戴¶
盆之戒無一人敢通内外竊威福招權市寵以紊朝政此¶
<pb:KR4d0226_SBCK_011-21b>¶
則左右之正也内自禁省外徹朝廷二者之間洞然無有¶
毫髪私邪之間然後發號施令羣𦗟不疑進賢退姦衆志¶
咸服紀綱得以振而無侵撓之患政事得以脩而無阿私¶
之失此𫠦以朝廷百官六軍萬民無敢不出於正而治道¶
畢也心一不正則是數者固無從而得其正是數者一有¶
不正而曰心正則亦安有是理哉是以古先聖王兢兢業¶
業持守此心雖在紛華波動之中幽獨得肆之地而𫠦以¶
精之一之克之復之如對神明如臨淵谷未嘗敢有須&KR0119;¶
之怠然猶恐其隱㣲之間或有差失而不自知也是以建¶
師保之官以自開明列諌諍之職以自規正而凢其飮食¶
酒漿衣服次舍器用財賄與夫宦官宫妾之政無一不領¶
於冢宰之官使其左右前後一動一静無不制以有司之¶
<pb:KR4d0226_SBCK_011-22a>¶
法而無纎芥之𨻶瞬息之頃得以隱其毫髪之私蓋雖以¶
一人之尊&KR0055;居九重之邃而懔然常&KR0002;立乎宗廟之中朝¶
廷之上此先王之治𫠦以由内及外自㣲至著精粹純白¶
無少瑕翳而其遺風餘烈猶可以爲後世法程也(臣竊見/周禮天)¶
(官冢宰一篇乃周公輔導成王垂法後世用意最&KR0055;切䖏/欲知三代人主正心誠意之學於此考之可見其實伏乞)¶
(聖/照)陛下試以是而思之吾之𫠦以精一克復而持守其心¶
者果嘗有如此之功乎𫠦以脩身齊家而正其左右者果¶
嘗有如此之效乎宫省事禁臣固有不得而知者然不見¶
其形而視其影不覩其内而占其外則爵賞之濫貨賂之¶
流閭巷竊言乆巳不勝其籍籍矣臣竊以是窺之則陛下¶
之𫠦以脩之家者恐其未有以及古之聖王也至於左右¶
便嬖之私恩遇過當往者淵覿說抃之徒勢熖熏灼傾動¶
<pb:KR4d0226_SBCK_011-22b>¶
一時今巳無可言矣獨有前日臣𫠦靣奏者雖䝉聖慈委¶
曲開譬然臣之愚終竊以爲此輩但當使之守門傳命供¶
掃除之役不當假借崇長使得逞邪媚作淫巧於内以蕩¶
上心立門庭招權勢於外以累聖政而其有才無才有罪¶
無罪自不當論况其有才適𫠦以爲姦有罪而不可復用¶
乎且如向來主管䘮事欽奉几筵之命逺近傳聞無不竊¶
𥬇臣不知國史書之野史記之播于夷狄傳於後世且以¶
陛下爲何如主也縱有曲折如前日𫠦以諭臣者陛下亦¶
安能家置一喙而人暁之耶刑餘小醜不比人𩔖顧乃熒¶
惑聖心虧損聖德以至此極而公&KR0056;大臣拱手熟視無一¶
言以救其失臣之痛心始者惟在於此比至都城則又知¶
此曹之用事者非獨此人而侍從之臣蓋巳有出其門者¶
<pb:KR4d0226_SBCK_011-23a>¶
(臣伏見陛下即位以來臣下稍有知識無不以此事爲言/者旣皆不䝉聴納甚者至或抵罪故自近年以來無復有)¶
(言此者蓋知其根株牢固不可動揺言之無益徒取乖牾/以致𫠦言他事亦不見用故置此事於度外而姑論其次)¶
(耳不唯如此亦以過失之萌人𫠦創見故以爲異而爭言/之及其旣乆則習熟見聞以爲常事而不足言正如近年)¶
(冬雷秋雪時時有之人遂不以爲異然此豈可常之理哉/惟臣愚暗不識時宜故今日猶復論此人𫠦諱言而厭道)¶
(之事雖幸未䝉誅斥而亦未見有𫠦施行也臣竊思之必/使陛下聴踈逺之言而逐其平日&KR0055;𫠦愛幸之人誠有𫠦)¶
(難能者然此事利害旣陳於前而臣𫠦&KR0055;憂又恐其不可/爲後聖法也伏惟陛下&KR0055;爲宗社子孫萬世之慮忍而行)¶
(之天下/幸甚)至其納財之塗則又不於士大夫而專於將帥臣¶
於前日亦嘗輒以靣奏而陛下諭臣以爲誠當&KR0055;察而痛¶
懲之矣退而始聞陛下比於環列之尹巳嘗有𫠦易置乃¶
知陛下固巳&KR0055;察其弊而無𫠦待於人言然猶未能明正¶
其罪而反寵以崇資巨鎮使卽便安此曹無知何𫠦忌憚¶
况中外將帥其不爲此者無幾陛下亦未能推其𩔖而悉¶
<pb:KR4d0226_SBCK_011-23b>¶
去之也(臣竊聞之道路自王抃旣逐之後諸將差除多出/此人之手蓋抃與此人專爲諸将交通内侍納賂)¶
(買官得其指意風喻軍中等第論薦以欺陛下實將帥之/牙儈也今雖去之而未正其罪又聞向者鄂帥尅剥之事)¶
(亦是此人内外營救遂致罪人漏網言者被罪中外至今/爲之不平旣而又有匿名揭榜暴其過惡者亦被決配此)¶
(不惟行遣太偏足為聖政之累而自此之後遂無復有人/敢言諸將之罪者以小人握重兵或在周廬肘腋之間或)¶
(在江湖千里之外而中外無一人敢白其姦此於國計/&KR0055;恐未便前代之&KR0101;蓋亦非逺伏乞陛下少留聖慮)陛¶
下竭生靈之膏血以奉軍旅之費本非得巳而爲軍士者¶
顧乃未嘗得一温飽甚者採薪織屨掇拾糞壤以度朝夕¶
其又甚者至使妻女盛塗澤𠋣市門以求食也怨詈謗讟¶
悖逆絶理至有不可聞者一有緩急不知陛下何𫠦𠋣仗¶
是皆爲將帥者巧爲名色頭㑹箕斂隂奪取其糧賜以自¶
封殖而行貨賂於近習以圖進用彼此旣厭足矣然後時¶
以薄少號爲羡餘隂奉燕私之費以嫁士卒怨怒之毒於¶
<pb:KR4d0226_SBCK_011-24a>¶
陛下且幸陛下一受其獻則後日雖知其罪而不得復有¶
𫠦問也出入禁闥腹心之臣外交將帥共爲欺蔽以至於¶
此豈有一毫愛戴陛下之心哉而陛下不悟反寵暱之以¶
是爲我之私人至使宰相不得議其制置之得失給諫不¶
得論其除授之是非以此而觀則陛下𫠦以正其左右未¶
能及古之聖王又明矣且私之得名何爲也哉据巳分之¶
𫠦獨有而不得以通乎其外之&KR0091;也故自匹夫而言則以¶
一家爲私而不得以通乎其鄉自鄉人而言則以一鄕爲¶
私而不得以通乎其國自諸侯而言則以一國爲私而不¶
得以通乎天下至於天子則際天之𫠦覆極地之𫠦載莫¶
非巳分之𫠦有而無外之不通矣又何以私爲哉今以不¶
能勝其一念之邪而至於有私心以不能正其家人近習¶
<pb:KR4d0226_SBCK_011-24b>¶
之故而至於有私人以私心用私人則不能無私費於是¶
内損經費之入外納羡餘之獻而至於有私財陛下上爲¶
皇天之𫠦子全付𫠦覆使其無有私而不公之處其𫠦以¶
與我者亦不細矣乃不能充其大而自爲割裂以狹小之¶
使天下萬事之弊莫不由此而出是豈不可惜也哉(臣竊/聞太)¶
(祖皇帝改營大内旣成躬御正殿洞開重門顧謂侍臣曰/此如我心少有邪曲人皆見之臣竊謂太祖皇帝不爲文)¶
(字言語之學而其方寸之地正大光明直與尭舜之心如/合符節此其𫠦以肇造區夏而垂&KR0073;無彊也伏惟陛下逺)¶
(稽前聖而近以皇祖之訓爲法則一心克/正而逺近莫敢不一於正矣伏乞聖照)&KR0002;以時勢之利¶
害言之則天下之勢合則彊分則弱故諸葛亮之告其君¶
曰宮中府中俱爲一體陟罰臧否不宜異同&KR0002;有作姦犯¶
科及爲忠善者宜付有司論其刑賞以昭陛下平明之理¶
不宜偏私使内外異法也當是之時昭烈父子以區區之¶
<pb:KR4d0226_SBCK_011-25a>¶
蜀抗衡天下十分之九䂓取中原以興漢室以亮忠智爲¶
之&KR0055;謀而其䇿不過如此可謂&KR0055;知時務之要而暗合乎¶
先王之法矣夫以蜀之小而於其中又以公私自分彼此¶
如兩國然則是將以梁益之半圖呉魏之全又且内小人¶
而外君子廢法令而保姦回使内之𫠦出者日有以賊乎¶
外公之𫠦立者常不足以勝乎私則是此兩國者又自相¶
攻而其内之私者常勝外之公者常&KR0018;也外有鄰敵之虞¶
内有隂邪之冦日夜夾攻而不置爲國家者亦巳危矣夫¶
以義理言之旣如彼以利害言之又如此則今日之事如¶
不蚤正臣恐陛下之心雖勞於求賢而一有𫠦妨乎此則¶
賢人必不得用而𫠦用者皆庸繆憸巧之人雖勤於立政¶
而一有𫠦礙乎此則善政必不得立而𫠦行者皆阿私苟¶
<pb:KR4d0226_SBCK_011-25b>¶
且之政日往月來養成禍本而貽燕之謀未逺輔相之職¶
不脩紀綱壞於上風俗壞於下民愁兵怨國𫝑日卑一旦¶
猝有不虞臣竊寒心不知陛下何以善其後也然則臣之¶
𫠦謂天下大本惟在陛下之一心者可不汲汲皇皇而求¶
有以正之哉(臣昨來靣奏劄子内一節云伏願陛下自今/以往一念之萌則必謹而察之此爲天理耶)¶
(爲人欲耶果天理也則敬以擴之而不使其少有壅閼果/人欲也則敬以克之而不使其少有凝滯推而至於言語)¶
(動作之間用人處事之際無不以是裁之知其爲是而行/之則行之惟恐其不力而不當憂其力之過也知其爲非)¶
(而去之則去之惟恐其不果而不當憂其果之甚也知其/爲賢而用之則任之惟恐其不專聚之惟恐其不衆而不)¶
(當憂其爲黨也知其爲不肖而退之則退之惟恐其不速/去之惟恐其不盡而不當憂其有偏也如此則聖心洞然)¶
(中外融徹無一毫之私欲得以介乎其間而天下之事將/惟陛下之𫠦爲無不如志矣今恐日乆元本不存再此具)¶
(奏伏乞/聖照)至於輔翼太子之說則臣前日𫠦謂數世之仁者¶
蓋巳㣲發其端而未敢索言之也夫太子天下之本其輔¶
<pb:KR4d0226_SBCK_011-26a>¶
翼之不可不謹見於保𫝊傳者詳矣陛下聖學高明洞貫¶
今古宜不待臣言而喻然臣嘗竊恠陛下𫠦以調護東宫¶
者何其踈略之甚也由前𫠦論而觀之豈非𫠦以自治者¶
猶未免於踈略因是亦以是爲當然而不之慮耶夫自王¶
十朋陳良翰之後宮寮之選號爲得人而能稱其職者蓋¶
巳鮮矣而又時使邪佞儇薄闒冗庸妄之輩或得參錯於¶
其間𫠦謂講讀聞亦姑以&KR0063;文備數而未聞其有箴䂓之¶
效至於從容朝夕陪侍遊燕者又不過使臣宦者數輩而¶
巳皇太子睿性夙成閱理乆熟雖&KR0002;無待於輔導然人心¶
難保氣習易汙習於正則正習於邪則邪此古之聖王教¶
世子者𫠦以必選端方正&KR0033;道術愽聞之士與之居處而¶
又使之逐去邪人不使見惡行蓋常謹之於㣲不待其有¶
<pb:KR4d0226_SBCK_011-26b>¶
過而後䂓也今三代之制雖不可考且以唐之六典論之¶
東宫之官師傅賔客旣職輔導而詹事府兩春坊實擬天¶
子之三省故以詹事庶子領之其選甚重今則師傅賔客¶
旣不復置而詹事庶子有名無實其左右春坊遂&KR0033;以使¶
臣掌之何其輕且䙝之甚耶夫立太子而不置師傅賔客¶
則無以發其隆師親友尊德樂義之心獨使春坊使臣得¶
侍左右則無以防其戯慢媟狎竒衺雜進之害此巳非細¶
事矣至於皇孫德性未定聞見未廣又非皇太子之比則¶
其保養之具尤不可以不嚴而今日之官屬尤不備責任¶
尤不專豈任事者亦有𫠦未之思耶謂宜&KR0055;詔大臣討論¶
前代典故東宮除今巳置官外別置師傅賔客之官使與¶
朝夕逰處罷去春坊使臣而使詹事庶子各復其職宫中¶
<pb:KR4d0226_SBCK_011-27a>¶
之事一言之入一令之出必由於此而後通焉又置贊善¶
大夫擬諌官以箴闕失王府則宜稍放六典親王之制置¶
傳友咨議以司訓導置長史司馬以總衆職妙選耆德不¶
雜他材皆置正員不爲兼職明其職掌以責功效則其官¶
屬巳略備矣陛下又當以時召之使侍燕遊從容啓迪凢¶
古先聖王正心脩身平治天下之要陛下之𫠦服行而巳¶
有效與其勉慕而未能及愧悔而未能免者傾倒羅列悉¶
以告之則聖子神孫皆將有以得乎陛下心傳之妙而宗¶
社之安統業之固可以垂於永乆而無窮矣此今日急務¶
之一也(臣伏見比者聖詔令皇太子參決庶務此見聖慮/之&KR0055;將使皇太子以時習知國家政事之得失也)¶
(然臣之愚見則以爲使之習事不&KR0002;勉其脩德况今皇太/子育德春宫幾二十年其於天下之事蓋不待習而無不)¶
(熟矣獨恐正心脩德之學未至而於物欲之私未免有𫠦/係累則雖習於其事而或不能自決於取舍之間故臣竊)¶
<pb:KR4d0226_SBCK_011-27b>¶
(論輔養之未至者非有他也但欲陛/下更&KR0335;聖意於此而巳伏乞聖照)至於選任大臣之說¶
則臣前𫠦謂勞於求賢而賢人不得用者蓋巳發其端矣¶
夫以陛下之聰明豈不知天下之事必得剛明公正之人¶
而後可任也哉其𫠦以常不得如此之人而反容鄙夫之¶
竊位者非有他也&KR0033;以一念之間未能撤其私邪之蔽而¶
燕&KR0059;之好便嬖之流不能盡由於法度&KR0002;用剛明公正之¶
人以爲輔相則恐其有以妨吾之事害吾之人而不得肆¶
是以選掄之際常先排擯此等寘之度外而後取凡疲懦¶
軟熟平日不敢&KR0033;言正色之人而揣摩之又於其中得其¶
至庸極陋決可保其不至於有𫠦妨者然後舉而加之於¶
位是以除書未出而其物色先定姓名未顯而中外巳逆¶
知其决非天下之第一流矣故以陛下之英明剛斷略不¶
<pb:KR4d0226_SBCK_011-28a>¶
世出而𫠦取以自輔者未嘗有如汲黯魏徴之比顧常反¶
得如秦檜晚年之執政臺諫者而用之彼以人臣竊國柄¶
而畏忠言之悟主以發其姦也故專取此流以塞賢路蔽¶
主心乃其勢之不得巳者陛下尊居宸極威福自巳亦何¶
賴於此輩而乃與之共天下之政以自蔽其聰明自壞其¶
綱紀而使天下受其弊哉夫其𫠦以取之者如此故其選¶
之不得而精選之不精故任之不得而重任之不重則彼¶
之𫠦以自任者亦輕夫以至庸之材當至輕之任則雖名¶
爲大臣而其實不過供給唯諾奉行文書以求不失其窠¶
坐資級如吏卒之爲而巳求其有以輔聖德脩朝政而振¶
紀綱不待智者而知其必不能也下此一等則惟有作姦¶
欺植黨與納貨賂以濁亂陛下之朝廷耳其尤甚者乃至¶
<pb:KR4d0226_SBCK_011-28b>¶
十有餘年而後敗露以去然其列布於後以希次&KR0024;者又¶
巳不過此等人矣蓋自其爲臺諌爲侍從而其選巳如此¶
其後又擇其&KR0057;碌碌者而登用之則亦無恠乎陛下常不¶
得天下之賢材而屬任之也然方用之之初亦曰姑欲其¶
無𫠦害於吾之私而巳夫豈知其𫠦以害夫天下之公者¶
乃至於此哉陛下試反是心以求之則庻幾乎得之矣蓋¶
不求其可喜而求其可畏不求其能適吾意而求其能輔¶
吾德不憂其自任之不重而常恐吾𫠦以任之者之未重¶
不爲燕私近習一時之計而爲宗社生靈萬世無窮之計¶
陛下誠以此取之以此任之而猶曰不得其人則臣不信¶
也此今日急務之二也至於振肅紀綱變化風俗之說則¶
臣前𫠦謂勤於立政而善政卒不得立者亦巳發其端矣¶
<pb:KR4d0226_SBCK_011-29a>¶
夫以陛下之心憂勤願治不爲不至豈不欲夫綱維之振¶
風俗之美哉但以一念之間未能去其私邪之蔽是以朝¶
廷之上忠邪雜進刑賞不分士夫之間志&KR0208;卑汙廉恥廢¶
壞顧猶以爲事理之當然而不思有以振厲矯革之也蓋¶
明於内然後有以齊乎外無諸巳而後可以非諸人今宫¶
省之間禁密之地而天下不公之道不正之人顧乃得以¶
窟穴盤據於其間而陛下目見耳聞無非不公不正之事¶
則其𫠦以熏蒸銷鑠使陛下好善之心不著疾惡之意不¶
深其害巳有不可勝言者矣及其作姦犯法則陛下又未¶
能&KR0055;割私愛而付諸外廷之議論以有司之法是以紀綱¶
不能無𫠦撓敗而𫠦以施諸外者亦因是而不欲&KR0055;究切¶
之且如頃年方伯連帥嘗以有贓汙不法聞者矣鞠治未¶
<pb:KR4d0226_SBCK_011-29b>¶
竟而巳有與郡之命及臺臣有言則遂與之祠禄而理爲¶
自陳至於其𫠦藏匿作過之人則又不復逮捕付獄名爲¶
降官而實以觧散其事此雖宰相曲庇鄉黨以欺陛下然¶
臣竊意陛下非全然不悟其欺者意必以爲人情各有𫠦¶
私我旣欲遂我之私則彼亦欲遂彼之私君臣之間顔情¶
稔熟則其勢不得不少容之且以爲雖或如此亦未至甚¶
害於事而不知其敗壞綱紀使中外聞之腹非巷議皆有¶
輕侮朝廷之心姦贓之吏則皆鼓舞相賀不復畏陛下之¶
法令則亦非細故也又如廷臣爭議配享其間邪正曲&KR0033;¶
固有𫠦在則兩無𫠦問而并去之監司挾私以誣郡守則¶
不問其曲&KR0033;而兩皆罷免監司使酒以凌郡守亦不問其¶
曲&KR0033;而兩皆與祠宰相植黨營私孤&KR0018;任使則曲加保全¶
<pb:KR4d0226_SBCK_011-30a>¶
而使之去臺諌懷其私恩隂拱不言而陛下亦不之問也¶
其有初自小官擢爲臺諫三四年間趨和承意不能建明¶
一事則年除&KR0010;遷至極其選一日論及一二武臣罪惡則¶
便斥爲郡守而不與職名從臣近典東畿逺帥西蜀一遭¶
飛語則體究具析無𫠦不至及究析來上而𫠦聞不實則¶
言之者晏然一無𫠦訶山陵諸使鬻賣辟闕煩擾吏民御¶
史有言亦無行遣而或反得超遷御史言及畿漕則名&KR0024;¶
&KR0056;列而實奪之權其𫠦言者則雖量加絀削而繼以進用¶
(臣伏見近年惟有主張近習一事賞信罰必無𫠦假借自/餘百事多務含容曲&KR0033;是非兩無𫠦問似聞聖意以謂如)¶
(此處置方得均平此誠堯舜之用心也然臣於此竊有疑/焉&KR0002;推其本則臣固巳妄論於前只據平之一字而言則)¶
(臣於易象稱物平施之言竊有感也蓋古之欲爲平者必/稱其物之大小高下而爲其施之多寡厚薄然後乃得其)¶
(平&KR0002;不問其是非曲&KR0033;而待之如一則是善者常不得伸/而惡者反幸而免以此爲平是乃𫠦以爲大不平也故雖)¶
<pb:KR4d0226_SBCK_011-30b>¶
<pb:KR4d0226_SBCK_011-30b>¶
惟其私意之𫠦在則千𡍼萬轍經營計較必得而後巳甚¶
者以金珠爲脯醢以契劵爲詩文宰相可㗖則㗖宰相近¶
習可通則通近習惟得之求無復廉恥父詔其子兄勉其¶
弟一用此術而不復知有忠義名節之可貴其俗巳成之¶
後則雖賢人君子亦不免習於其說一有剛毅正&KR0033;守道¶
循理之士出乎其間則羣譏衆排指爲道學之人而加以¶
矯激之罪上惑聖聰下鼓流俗蓋自朝廷之上以及閭里¶
之間十數年來以此二字禁錮天下之賢人君子復如崇¶
宣之間𫠦謂元祐學術者排擯詆辱必使無𫠦容措其身¶
而後巳嗚呼此豈治世之事而尚復&KR0216;言之哉又其甚者¶
乃敢誦言於衆以爲陛下嘗謂今日天下幸無變故雖有¶
伏節死義之士亦何𫠦用此言一播大爲識者之憂而臣¶
<pb:KR4d0226_SBCK_011-31a>¶
有以知其必非陛下之言也夫伏節死義之士當平居無¶
事之時誠&KR0002;無𫠦用者然古之人君𫠦以必汲汲以求之¶
者蓋以如此之人臨患難而能外死生則其在平世必能¶
輕爵禄臨患難而能盡忠節則其在平世必能不詭隨平¶
日無事之時得而用之則君心正於上風俗美於下足以¶
逆折姦萌濳消禍本自然不至眞有伏節死義之事非謂¶
必知後日當有變故而預蓄此人以擬之也惟其平日自¶
恃安寜便謂此等人材必無𫠦用而專取一種無道理無¶
學識重爵禄輕名義之人以爲不務矯激而尊寵之是以¶
綱紀日壞風俗日偷非常之禍伏於&KR0115;&KR0115;之中而一旦發¶
於意慮之𫠦不及平日𫠦用之人交臂降叛而無一人可¶
同患難然後前日擯棄留落之人始復不幸而著其忠義¶
<pb:KR4d0226_SBCK_011-31b>¶
之節以天寳之亂觀之其將相貴戚近幸之臣皆巳蝢顙¶
賊庭而起兵討賊卒至於殺身湛族而不悔如廵逺杲&KR0056;¶
之流則逺方下邑人主不識其靣目之人也使明皇早得¶
巡等而用之豈不能銷患於未萌巡等早見用於明皇又¶
何至眞爲伏節死義之舉哉商鑒不逺在夏后之世此識¶
者𫠦以&KR0055;憂於或者之言也雖以臣知陛下聖學高明識¶
慮&KR0055;逺决然不至有此議論然每念小人敢託聖訓以蓋¶
其姦而其爲害至於足以&KR0055;沮天下忠臣義士之氣則亦¶
未嘗不痛心疾首而不敢以識者之慮爲過計之憂也陛¶
下視此風俗爲如何可不反求諸身而亟有以變革之耶¶
此今日急務之三四也至於愛養民力修明軍政之說則¶
民力之未&KR0073;生於私心之未克而宰相臺諫失職也軍政¶
<pb:KR4d0226_SBCK_011-32a>¶
之未修生於私心之未克而近習得以謀帥也是數說者¶
臣皆巳極陳於前矣今請即民力之未&KR0073;而推言之臣聞¶
虞允文之爲相也盡取版曹&KR0010;入窠名之必可指擬者號¶
爲&KR0010;終羡餘之數而輸之内帑顧以其有名無實積累掛¶
欠空載簿籍不可催理者撥還版曹其爲說曰内帑之積¶
將以備他日用兵進取不時之須而版曹目今經費巳自¶
不失&KR0010;入之數𦗟其言誠&KR0372;且美矣然自是以來二十餘¶
年内帑&KR0010;入不知幾何而認爲私貯典以私人宰相不得¶
以式貢均節其出入版曹不得以簿書勾考其在亡其日¶
銷月耗以奉燕私之費者蓋不知其幾何矣而曷嘗聞其¶
能用此錢以易胡人之首如太祖皇帝之言哉徒使版曹¶
經費闕乏日甚督&KR0208;日峻以至廢去祖宗以來破分良法¶
<pb:KR4d0226_SBCK_011-32b>¶
而必以十分登足爲限以爲未足則又造爲比較監司郡¶
守殿最之法以誘脅之不復問其政教設施之得失而一¶
以其能剥民奉上者爲賢於是中外承風競爲苛急監司¶
明諭州郡郡守明諭屬邑不必留心民事惟務催督財賦¶
此民力之𫠦以重困之本而稅外無名之賦如和買折帛¶
科罰月椿之屬尚未論也(臣伏見祖宗舊法凢州縣催理/官物巳及九分以上謂之破分)¶
(諸司即行住催版曹亦置不問由是州縣得其嬴餘以相/&KR0024;助貧民些少拖欠亦得遷延以待蠲放恩自朝廷惠及)¶
(閭里君民两足公私俱便此誠不刋之令典也昨自曽懷/用事始除此法盡刷州縣舊欠以爲隱漏悉行拘催於是)¶
(民間稅物毫分銖两盡要登足曽懷以此進身遂取宰相/而生靈受害寃痛日&KR0055;得財失民猶爲不可况今政煩賦)¶
(重民卒流亡𫠦謂財者又將無有可得之理&KR0002;不蚤救必/爲&KR0055;害臣每讀大學卒章見其𫠦論小人之使爲國家菑)¶
(害並至雖有善者亦無如之何者其言丁寜痛切未/嘗不爲寒心惟陛下少留聖意亟發德音以幸天下)其次¶
則陛下𫠦用之宰相不能擇中外大吏而惟狥私情之厚¶
<pb:KR4d0226_SBCK_011-33a>¶
薄𫠦用之臺諌不能公行糾劾而惟快巳意之愛憎是以¶
監司郡守多不得人而其賢者或反以舉職業忤臺諌而¶
遭斥逐也至於監司太多而事權不歸於一銓法雖密而¶
縣令未嘗擇人則又其法之有未善者然其本正則此等¶
不難區處其本未正則雖或舉此臣恐未見其益而反有¶
害也又嘗即夫軍政之不修而推之則臣聞日者諸將之¶
求進也必先掊尅士卒以殖私財然後以此自結於陛下¶
之私人而祈以姓名逹於陛下之貴將貴將得其姓名即¶
以付之軍中使自什伍以上節次保明稱其材武堪任將¶
帥然後具爲奏牘而言之陛下之前陛下但見其等級推¶
先案牘具備則誠以爲公薦而可得人矣而豈知其諧價¶
輸錢巳&KR0002;晚唐之債帥哉只此一事有耳者無不聞有口¶
<pb:KR4d0226_SBCK_011-33b>¶
者無不道然以其門戸幽&KR0055;蹤跡詭秘故無路得以窺其¶
交通之實狀是以雖或言之而陛下終不信也夫將者三¶
軍之司命而其選置之方乖刺如此則彼智勇材略之人¶
其孰肯抑心下首於宦官宫妾之門而陛下之𫠦得以爲¶
將帥者皆庸夫走卒固不知兵謀師律之爲何事而惟尅¶
剥之是先交結之是圖矣陛下不知其然而猶望其修明¶
軍政激勸土卒以彊國勢豈不悞哉然將帥之不得人非¶
獨士卒之受其弊也推其爲害之極則又有以及乎民者¶
蓋將帥得人則尺籍嚴而儲蓄羡屯田立而漕運省今爲¶
將帥者如此則固無望其肯核軍實而豐儲蓄矣至於屯¶
田則彼自營者尤𫠦不願故朝廷不免爲之别置使者以¶
典治之而兵屯之衆資其撥遣則又不免使參其務然聞¶
<pb:KR4d0226_SBCK_011-34a>¶
其占護軍人不肯募其願耕者以行而彊其不能者以往¶
至屯則偃蹇不耕而反爲民田之害使者文吏其力蓋有¶
𫠦不能制者是以陛下欲爲之切而乆不得成也屯田不¶
立漕運煩費諸州苗米至或盡數起發而無以供州兵之¶
食則加耗斛靣之弊紛紛而起而民益困矣又凢和買折¶
帛科罰月樁之𩔖往往亦爲供軍之故而不可除&KR0002;屯田¶
立而𫠦資於諸路者减則此屬庶乎其皆可禁矣今乃不¶
然則是置將之不善而害足以及民也凢此數者根株&KR0055;¶
固枝條廣闊&KR0002;不可以朝變而夕除者然究其本則亦在¶
夫陛下之反諸身耳聖心誠無不正則必能出私帑以歸¶
版曹矣版曹不至甚闕必能復破分之法除殿最之科以¶
寛州縣矣聖心誠無不正則必能擇宰相以選牧守矣擇¶
<pb:KR4d0226_SBCK_011-34b>¶
臺諫以公刺舉矣聖心誠無不正則必能嚴宦官兵將交¶
通之禁而以選將屬宰相矣宰相誠得其人則必能爲陛¶
下擇將帥以作士氣討軍實廣屯田以省漕運矣上自朝¶
廷下逹州縣治民典軍之官旣皆得人然後明詔宰相議¶
省監司之員而精其選重其責又詔銓曹使以縣之𠟵易¶
分爲等差而常切詢訪天下之官吏能爲縣者不拘薦舉¶
之有無不限資格之高下而籍其姓名使以次補最𠟵之¶
縣果有治績則優而進之不勝其任則絀而退之凢州縣¶
之間無名非理之供横歛巧取之政其泰甚而可去者可¶
以漸去而民力庶乎其可寛矣至於屯田之利則以臣愚¶
見當使大將募軍士使者招游民各自爲屯不相牽制其¶
給授課督賞罰政令各從本司自爲區處軍中自有將校¶
<pb:KR4d0226_SBCK_011-35a>¶
可使不須别置官吏使者則𦗟其辟置官屬三五人指使¶
一二十人以備使令又擇從官通知兵農之務兼得軍民¶
之情者一員爲屯田使總治兩司之政而通其奏請&KR0208;其¶
&KR0063;副又以&KR0010;時按行察其勤墮之實以行誅賞如此則兩¶
屯心競各務其功田事可成漕運可省而諸路無名非理¶
之供横歛巧取之政前日有𫠦不獲巳而未可盡去者今¶
亦可以悉禁民力庶乎其益&KR0073;矣此今日急務之五六也¶
(屯田一事如臣之䇿亦是將來將帥得人之後方可施行/&KR0002;將帥止如今日&KR0077;恐徒壊漕司巳成之功無&KR0024;將帥兵)¶
(屯之實且乞指揮趂此水災之後廣招流冗并行民屯之/䇿以俟見効仍詔漕臣更切詢訪利病之末盡者條具以)¶
(聞然後隨事商量及時措置庻幾巳成/之緒不至動摇輕有廢壊伏乞聖照)凢此六事皆不可¶
緩而其本在於陛下之一心一心正則六事無不正一有¶
人心私欲以介乎其間則雖欲憊精勞力以求正夫六事¶
<pb:KR4d0226_SBCK_011-35b>¶
者亦將徒爲文具而天下之事愈至於不可爲矣故𫠦謂¶
天下之大本者又急務之最急而&KR0057;不可以少緩者惟陛¶
下&KR0055;留聖意而亟圖之使大本誠正急務誠脩而治效不¶
進國𫝑不彊中原不復&KR0311;虜不㓕則臣請伏鈇龯之誅以¶
謝陛下陛下雖欲赦之臣亦不敢承也然又竊聞之今日¶
士夫之論其與臣不同者非一及究其實則皆𫠦謂似是¶
而非者也蓋其樂因循之無事者則曰陛下之年䆮高而¶
天下亦幸無事年䆮高則血氣不能不衰天下無事則不¶
宜更爲庸人𫠦擾其欲&KR0108;厲而有爲者則又曰祖宗之積¶
憤不可以不攄中原之故疆不可以不復以此爲務則聖¶
心不待勸勉而自彊舍此不圖則雖欲䇿厲以有爲而無¶
𫠦向望以爲標凖亦卒歸於委靡而巳凢此二說亦皆有¶
<pb:KR4d0226_SBCK_011-36a>¶
理而臣輒皆以爲非者蓋樂因循者知聖人之血氣有時¶
而衰而不知聖人之志氣無時而衰也知天下有事之不¶
可以苟安而不知天下無事之尤不可以少怠也况今日¶
之天下又未得爲無事乎且以衛武公言之其年九十有¶
五矣猶箴儆於國以求䂓諫而作抑戒之詩以自警使人¶
朝夕誦之不離於其側此其年豈不甚高而其戒謹恐懼¶
之心豈以是而少衰乎况陛下視武公之年三分未及其¶
二而責任之重地位之高又有十百千萬於武公者臣雖¶
不肖又安敢先處陛下於武公之下而&KR0033;謂其不能乎且¶
天下之事非艱難多事之可憂而宴安酖毒之可畏政使¶
功成治定無一事之可爲尚當朝兢夕&KR0357;居安慮危而不¶
可以少怠况今天下雖&KR0002;未有目前之急然民貧財匱兵¶
<pb:KR4d0226_SBCK_011-36b>¶
惰將驕外有彊暴之夷虜内有愁怨之軍民其他難言之¶
患隱於耳目之𫠦不加思慮之𫠦不接者近在堂奥之間¶
而逺在數千里之外何可勝數(堂奥之說巳陳於前此/句更乞陛下少留聖慮)追¶
計其前旣未有可見之效却顧於後又未有可守之䂓(臣/竊)¶
(見尋常之人將欲属人以一至㣲至細之事猶必先爲䂓/摸使其盡善然後𫠦屬之人有𫠦持循而不失吾之𫠦以)¶
(屬之之意况有天下者將以天下至大之事屬之於人而/不先爲盡善可守之䂓以授之乎然臣於此事不敢盡言)¶
(&KR0002;䝉聖明少加聖慮則當此之時誠亦一新德業重整綱/維不可失之機㑹也臣狂妄&KR0427;率罪當萬死伏惟陛下裁)¶
(赦)亦安得&KR0205;謂無事而遂以逸豫處之乎其思&KR0108;厲者又¶
徒知恢復之不可忘頽墮之不可乆然不知不世之大功¶
易立而至㣲之本心難保中原之戎虜易逐而一巳之私¶
意難除也誠能先其𫠦難則其易者將不言而自辦不先¶
其難而徒欲僥倖於其易則雖朝夕談之不絶於口是亦¶
<pb:KR4d0226_SBCK_011-37a>¶
徒爲虚言以快一時之意而巳又况此事之失巳在隆興¶
之初不合&KR0205;然罷兵講和遂使宴安酖毒之害日滋日長¶
而坐薪嘗膽之志日逺日忘是以數年以來綱維觧弛釁¶
孽萌生區區東南事猶有不勝慮者何恢復之可圖乎故¶
臣不敢隨例迎合苟爲大言以欺陛下而𫠦望者則惟欲¶
陛下先以東南之未治爲憂而正心克巳以正朝廷脩政¶
事庶幾眞實功效可以馴致而不至於别生患害以妨逺¶
圖蓋𫠦謂善易者不言易而眞有志於恢復者果不在於¶
撫劍抵掌之間也論者又或以爲陛下&KR0055;於老佛之學而¶
得其識心見性之妙於古先聖王之道蓋有不約而自合¶
者是以不悅於世儒之常談死法而於當世之務則寜以¶
管商一切功利之說爲可取今乃以其𫠦厭飫鄙薄者陳¶
<pb:KR4d0226_SBCK_011-37b>¶
於其前亦見其言愈多而愈不合也臣以爲此亦似是而¶
非之論非𫠦以進盛德於日新也彼老子浮屠之說固有¶
疑於聖賢者矣然其實不同者則此以性命爲眞實而彼¶
以性命爲空虚也此以爲實故𫠦謂寂然不動者萬理粲¶
然於其中而民彜物則無一之不具𫠦謂感而遂通天下¶
之故則必順其事必循其法而無一事之或差彼以爲空¶
則徒知寂滅爲樂而不知其爲實理之原徒知應物見形¶
而不知其有眞妄之别也是以自吾之說而脩之則體用¶
一原顯㣲無間而治心脩身齊家治國無一事之非理由¶
彼之說則其本末横分中外斷絶雖有𫠦謂朗澈靈通虚¶
靜明妙者而無𫠦救於滅理亂倫之罪顛倒運用之失也¶
故自古爲其學者其初無不似有可喜考其終則詖淫邪¶
<pb:KR4d0226_SBCK_011-38a>¶
遁之見鮮有不作而害於政事者是以程顥常闢之曰自¶
謂窮神知化而不足以開物成務言爲無不周徧而實外¶
於倫理窮&KR0055;極㣲而不可以入尭舜之道天下之學自非¶
淺陋固滯則必入於此是謂正路之榛蕪聖門之蔽塞闢¶
之而後可與入道嗚呼此眞可謂理到之言惜乎其未有¶
以聞於陛下者使陛下過聽髠徒誑妄之說而以爲眞有¶
合於聖人之道至分治心治身治人以爲三術而以儒者¶
之學爲最下則臣竊爲陛下憂此心之害於政事而惜此¶
說之布於來今也如或未以臣言爲然則聖質不爲不高¶
學之不爲不及而𫠦以正心脩身以及天下者其效果安¶
在也是豈可不思其𫠦以然者而亟反之哉(臣聞仁宗時/有程顥者與)¶
(其弟頤同受學於周敦頥實得孔孟以來不傳之緒同時/又有邵雍張載相與愽約遂使聖道闇而復明其功甚大)¶
<pb:KR4d0226_SBCK_011-38b>¶
(俗儒淺學旣不足以窺其緼奥姦人鄙夫又以其言居必/識敬動由禮義有害於巳之𫠦爲以故相與怨疾指爲道)¶
(學而加詆訕焉臣巳略論於前矣夫世俗無知旣以道學/爲不美則是必欲舉世之人俱無道俱不學悉如巳之𫠦)¶
(爲而後適於其意耳邪說肆行人心頗僻無𫠦忌憚乃至/於此此正閔馬父之𫠦&KR0055;憂也今敦頥等𫠦著之書頗藏)¶
(冊府陛下試取而觀之聖學高明必將有默相契合而見/諸行事者&KR0002;遂於此賜一言以表章之則正心之效不惟)¶
(自得而𫠦以正人心亦在/是矣伏惟陛下&KR0055;留聖意)&KR0002;夫管商功利之說則又陋矣¶
陛下𫠦以取之者則以旣斥儒者之道爲常談死法而天¶
下之務日至於前彼浮屠之學又不足以應之是以有味¶
乎彼之言而冀其富國彊兵或有近效耳然自行其說至¶
今幾年而國日益貧兵日益弱𫠦謂近效者亦未之見而¶
聖賢𫠦傳生財之道理財之義文武之怒道德之威則固¶
𫠦以爲富彊之大而反未有講之者也豈不誤哉今議者¶
徒見老佛之高管商之便而聖賢𫠦傳明善誠身齊家治¶
<pb:KR4d0226_SBCK_011-39a>¶
國平天下者&KR0004;無新竒可喜之說遂以爲常談死法而不¶
足學夫豈知其常談之中自有妙理死法之中自有活法¶
固非老佛管商之陋𫠦能彷彿其萬分也哉伏惟陛下察¶
臣之言以究四說之同異而明辨之則知臣之𫠦言非臣¶
𫠦爲之說乃古先聖賢之說非聖賢𫠦爲之說乃天經地¶
義自然之理雖以尭舜禹湯文武周孔之聖顔曽伋軻之¶
賢而有𫠦不能違也則於臣之言與夫論者之說其爲取¶
舍從違不終日而决矣抑臣於此又竊有感而自悲焉蓋¶
臣之得事陛下於今二十有七年矣而於其間得見陛下¶
數不過三自其始見於隆興之&KR0004;固嘗輒以近習爲言矣¶
辛丑再見又嘗論之今&KR0010;三見而其𫠦言又不過此臣遐¶
方下土田野之人豈有積怨&KR0055;怒於此曹而固欲攻之以¶
<pb:KR4d0226_SBCK_011-39b>¶
快巳私也哉其𫠦以至於屢進不合而不敢悔者區區之¶
意獨爲國家之計而不敢自爲身謀其愚亦可見矣然自¶
頃以來&KR0010;月逾邁如川之流一往而不復反不惟臣之蒼¶
顔白髪巳迫遲暮而竊仰天顔亦覺非昔時矣臣之鄙滯¶
固不能别有忠言竒謀以禆聖聽而陛下日新之盛德亦¶
未能有以使臣釋然而忘其夙昔之憂也則臣於此安得¶
不&KR0055;有感而重自悲乎身伏衡茅心馳魏闕竊不勝其愛¶
君憂國之誠敢冐萬死刳𤁋肺肝以效野人食芹炙背之¶
獻且以自乞其不肖之身焉(臣區區私計輒冐威顔并此/陳述臣賦性拙&KR0033;不能隨世)¶
(俯仰故自早年即自揣度决是不堪從宦𫠦以一向竊食/祠禄前後九任豈不知有致身之義亦非恬無濟物之心)¶
(寜爲退藏蓋以避禍中間稍䝉任使果然自速顛隮十年/之間措身無𫠦今者一出又致紛紜幸賴聖明保全終始)¶
(増其禄秩使足以免於飢寒進其官資使足以延於嗣息/此皆巳非臣平生意望𫠦及天地之恩不啻厚矣今者奏)¶
<pb:KR4d0226_SBCK_011-40a>¶
(䟽止爲感激陛下虚心屈巳容受狂言故竭平日憂國之/誠以畢前日願忠之意𫠦冀上有&KR0024;於聖明下無&KR0018;於𫠦)¶
(學而巳非敢變其&KR0004;心而復有進爲之望也&KR0002;䝉聖慈詳/賜觀覽循其本末次第施行使臣之言卓然實有可見之)¶
(效則臣不待違心犯患以汚周行而其榮遇巳不在諸臣/之後矣如其謬妄無可施行則投閑置散乃分之宜雖欲)¶
(借之恩私適足增其慚懼决非臣之𫠦敢當也竊恐陛/下見其𫠦論懇切誤謂尚堪使令故復具奏伏乞聖察)伏¶
惟陛下哀憐財赦而擇其中則非獨愚臣之幸實宗社生¶
靈之幸(臣之𫠦論雖爲一時之弊然其規畫實皆治體之/要可以傳之乆逺而無窮蓋前聖後聖其時雖異)¶
(而其爲道未嘗不同此臣之言𫠦以非徒有望於今日而/又將有望於後來也踈逺賤微言不敢盡伏惟聖慈憐臣)¶
(愚忠赦其萬死或因皇太子參/决之際特賜宣示千萬幸甚)臣熹誠惶誠恐昧死再拜¶
謹言¶
考異¶
<pb:KR4d0226_SBCK_011-40b>¶
壬午應詔　居官任職(一本作/任責)上流督帥(一作/師帥)¶
　皇帝之意者(一本無/者字)¶
戊申封事　意蓋爲此(一作/如此/小/註)幸未䝉(一作/不䝉)¶
　然猶未能(一作/未嘗)是皆爲將帥(一本無/爲字)¶
(小/註)而此人趣操不謹(一作/不定)减則此屬(一本無/則字)¶
　則又曰(一本無/又字)¶
晦庵先生朱文公文集卷第十一¶
　　　　　　　　　　　　　　　福州府學訓導舒鏊校¶
<pb:KR4d0226_SBCK_011-41a>¶
<pb:KR4d0226_SBCK_011-42a>¶
#+PROPERTY: JUAN 11
#+PROPERTY: FILE SB04n0285-011晦庵先生朱文公文集續集-卷第十一.
<pb:KR4d0226_SBCK_011-1a>¶
晦庵先生朱文公續集卷第十一¶
　　　與劉德華(充迪)¶
某聞風甚乆屏跡丘樊無由瞻奉兹焉假守密邇治封政¶
化流聞益勤傾跂謹因致問布此腹心諒辱深照¶
某衰病餘生不堪吏事兹蒙　聖恩强𢌿民社扶曵至此¶
不敢爲乆居計顧念未有以仰報使人之意者訪聞管下¶
諸縣有與貴邑地𫝑交錯稅籍猥并之處𫠦以賦重民貧¶
凋殘特甚向來貴邑得賢守令力爲申請巳蒙蠲减之恩¶
而此間獨仍其舊念欲以此哀告　朝廷仰祈寸澤輙擬¶
就借貴邑當來申請一宗文字以爲楷式諒仁人之心無¶
間彼此得檢示去人令就抄録以歸實爲厚幸¶
某乆不奉問鄕徃馳情比以郡境枯旱異常夙夜憂勞不¶
<pb:KR4d0226_SBCK_011-1b>¶
知𫠦以爲計意者君子𫠦臨當不至是也備災之具經營¶
似頗有緒但檢放一事未有長䇿盖太詳則民有勞費太¶
略則又恐有不均之歎竊恐貴邑施行規模次第必有可¶
見教者專人咨請切幸毋吝法曹經由曽請見否巳囑其¶
歸塗靣扣詳細矣引領以俟至懇至懇¶
建昌利病恐有𫠦聞幸以見警千萬至禱¶
某承示及公文巳行下通放矣聞貴邑𫠦勸未甚多恐不¶
可不早爲之𫠦諸司未必可指凖此間多是兊那合起官¶
錢遣人收糴將來糶畢還錢盖未晚也奉新臨川聞頗有¶
米市井販鬻之家亦可勸諭使徃糴也但陳法還自建昌¶
聞元檢放分&KR0070;過多今又不可失信王星子與毛&KR0122;遍行¶
其境還亦言僅可得一分耳民窮固可哀而官司之計將¶
<pb:KR4d0226_SBCK_011-2a>¶
如之何積憂熏心百病交作求去不得未知𫠦以爲計也¶
某數日爲江西舡粟不下憂窘不可言今聞始得少通然¶
財賦有經而饑民猥衆雖竭𫠦有以糴不能爲旬月之備¶
今再遣陳&KR0122;走建昌更令請教陳謹實勤懇同官中不多¶
得建昌諸人旣難深託百里之命正在此人耳切告推誠¶
毋隱使鄰道之人均&KR0013;惠澤而守官者頼以不得罪於其¶
民固仁人𫠦樂爲者是以忘其再三之瀆而敬以爲請當¶
辱垂念也¶
昨見三牓懇惻之心形於文墨讀之令人感歎不能自巳¶
貴境放及㡬分别作如何措畫皆望見教中間小報言者¶
有謂州官檢放但憂郡計之不足不恤民力之巳困者可¶
謂平論聞　聖心極焦勞但無如有司出内之吝耳¶
<pb:KR4d0226_SBCK_011-2b>¶
某又聞檢放得實州家悉巳施行此見懇惻之誠孚于上¶
下尤深喜慰¶
某示喻仰見憂民之切不勝感&KR0099;但此雖號鄰&KR0022;然情意¶
素不相通豈敢輙爾干預恐或徒爲紛紛而無益也向來¶
甞爲錢漕僣道賢德今一書禱之幸試逹之然湏更得民¶
户自言乃相應耳吾人相求而不相值彼亦果何心哉可¶
歎可歎¶
某衰病多故乆不得附致問訊然采聽道塗&KR0060;知捄荒之¶
政究心悉力不勝歎仰恨有封壤之拘不得少佐下風也¶
某昨移建昌之粟於都昌此兩日給散方畢遂可上奏與¶
之丐賞庶不失信於此人幸甚幸甚孫僉適到此首談長¶
者捄荒之意相與歎息錢漕前日通書巳道區區然政不¶
<pb:KR4d0226_SBCK_011-3a>¶
湏此也敝郡兩邑月解千緍自去夏之供至今不得一文¶
郡中獨力支吾幸不至大叚曠闕前日猶恐將來爲縣道¶
之累巳悉與削其籍矣今日爲縣誠難&KR0002;郡不恤縣則亦¶
何以責縣之不恤其民乎頋上供給餉種種有不可闕者¶
未知　朝廷終何以惠綏之耳¶
某孤拙亡庸不自揆度妄意一出竟速顛隮尚頼聖明照¶
知本末假寵從欲𫠦以矜憐慰藉之者甚厚顧無㳙塵可¶
以伏伸報效感之多不&KR0002;愧之甚也¶
某復蒙垂喻義學記文極荷不鄙謹巳略述數語具道雅¶
意但卒章之意不欲但以𫝑榮禄利爲言故不復叙植桂¶
之名將來入石只用今𫠦寫去八字書額足矣文字荒淺¶
指意闊踈不審尊意以爲如何不知當屬何人書之更告¶
<pb:KR4d0226_SBCK_011-3b>¶
詳酌也¶
某昨蒙不鄙委撰義學記文不敢固違草具求教兹辱垂¶
示乃知巳便刋石未加指摘遽爾流播愧懼多矣記中第¶
十行周字下元有澹字今似脫去恐寫去時脫了問兒子乃¶
云寫時亦甞疑之曽來請問乃知是古贍字不應遺忘恐¶
或刻時失之耳此於大義無妨但細讀之覺比上句少一¶
字想無害也其文雖鄙然𫠦叙契丈二事皆可以爲世法¶
更欲多得數十本散施知舊庶有能勉慕其萬分者¶
　　　　右得之劉侯之孫(觀光)今爲浦城尉尉始來過¶
　　　　書院祠謁甚敬言乃祖叅議公甞受知　文公¶
　　　　先生出𫠦蔵帖數十皆集𫠦不載㡬敬讀之其¶
　　　　間格言至論真有&KR0024;世道遂刻以附于集因嘆¶
<pb:KR4d0226_SBCK_011-4a>¶
　　　　文公之筆流落世間不傳者凢㡬又嘆前軰流¶
　　　　風遺韻日逺日亡其存者㡬能嗣守家訓不替¶
　　　　祖風如尉者又寧有㡬賢矣哉劉侯玉山人文¶
　　　　公嘗爲之記義學云淳祐庚戌二月甲子後學¶
　　　　徐㡬謹識¶
　　　　　　義學記載前集其間誤字觀此可證抑重¶
　　　　　　有感於聖人古史闕文之嘆云¶
<pb:KR4d0226_SBCK_011-4b>¶
<pb:KR4d0226_SBCK_011-4b>¶
