# -*- mode: mandoku-view -*-
#+TITLE: 晦庵集
#+DATE: 2015-09-23 10:22:41
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 76

<md:KR4d0226_SBCK_076-1a>¶
七十六¶　　　　　宋　朱子　撰
　　序¶
　　　傅伯拱字序¶
盈天地之間所以爲造化者隂陽二氣之終始盛衰而
已¶陽生於北長於東而盛於南隂始於南中於西而終
於北¶故陽常居左而以生育長養爲功其類則爲剛爲
明爲公¶爲義而凡君子之道屬焉隂常居右而以夷傷
<pb:KR4d0226_WYG_076-1b>
慘殺爲事¶其類則爲柔爲暗爲私爲利而凡小人之道
屬焉聖人作¶易畫卦繫辭於其進退消長之際所以示
人者深矣而又¶於其制禮之時所以依象取類而立教
者亦莫不審諸此¶故凡吉禮則尚左其變則尚右自夫
手之拱以拜也以及¶夫祝號詔相之所由也咸率是而
分焉蓋不惟其理象之<md:KR4d0226_SBCK_076-1b>¶然有不可易者抑所以使夫天
下之人平居暇日宗廟朝¶廷之上族黨庠序之中君臣
父子師友賓主之間一拜一¶揖一進一退視其所尚而
<pb:KR4d0226_WYG_076-2a>
有以不忘乎君子之道焉此其¶所以立教之微指夫又
豈不深切而著明哉今建寧傅公¶之季子伯拱以其名
來請字予惟拱之爲禮畧矣然奉手¶當膺端行正立則
其心固已肅然而主於一矣從而論其¶平居吉禮之所
尚則夫所以尊陽抑隂而使之不忘乎君¶子之道者其
精微之意又如此故請得奉字曰景陽而遂¶書其説以
授之景陽風骨秀爽異於常兒而亦既從事乎¶日數方
名遜讓之學矣盍亦識夫尊君所以命己者而不¶忘乎
<pb:KR4d0226_WYG_076-2b>
恭敬之守異時少進則又因夫朋友所以字謂己者¶而
益求所以擇善固執之方焉必使陽明勝而德性用隂<md:KR4d0226_SBCK_076-2a>¶濁去而物欲消剛不屈而明不傷公足以滅私而義足
以¶勝利則庶乎其不迷於入德之途而有以進夫君子
之域¶也無疑矣淳熙改元孟夏甲子新安朱熹仲晦父
序¶
　　　送郭拱辰序¶
世之傳神寫照者能稍得其形似已得稱爲良工今郭
<pb:KR4d0226_WYG_076-3a>
君¶拱辰叔瞻乃能并與其精神意趣而盡得之斯亦竒
矣予¶頃見友人林擇之游誠之稱其爲人而招之不至
今嵗惠¶然來自昭武里中士夫數人欲觀其能或一寫
而肖或稍¶稍損益卒無不似而風神氣韻妙得其天致
有可笑者爲¶予作大小二象宛然麋鹿之姿林野之性
持以示人計雖¶相聞而不相識者亦有以知其爲予也
然予方將東遊鴈¶蕩窺龍湫登玉霄以望蓬萊西歴麻
源經玉笥據祝融之<md:KR4d0226_SBCK_076-2b>¶絶頂以臨洞庭風濤之壯北出九
<pb:KR4d0226_WYG_076-3b>
江上廬阜入虎溪訪陶¶翁之遺迹然後歸而思自休焉
彼當有隱君子者世人所¶不得見而予幸將見之欲圖
其形以歸而郭君以嵗晚思¶親不能久從予遊矣予於
是有遺恨焉因其告行書以爲¶贈淳熙元年九月庚子
晦翁書¶
　　　送夏醫序¶
予嘗病世之爲論者皆以爲天下之事宜於今者不必
根¶於古諧於俗者不必本於經及觀夏君之醫而又有
<pb:KR4d0226_WYG_076-4a>
以知¶其決不然也蓋夏君之醫處方用藥奇恠絶出有
若不近¶人情者而其卒多驗及問其所以然者則皆據
經考古而¶未嘗無所自也予於是竊有感焉因書遺之
以信其術於¶當世又以風吾黨之不師古而自用者云
淳熙元年秋九<md:KR4d0226_SBCK_076-3a>¶月庚子晦翁書¶
　　　詩集傳序¶
或有問於余曰詩何謂而作也余應之曰人生而静天
之¶性也感於物而動性之欲也夫既有欲矣則不能無
<pb:KR4d0226_WYG_076-4b>
思既¶有思矣則不能無言既有言矣則言之所不能盡
而發於¶咨嗟詠歎之餘者必有自然之音響節族而不
能已焉此¶詩之所以作也曰然則其所以教者何也曰
詩者人心之¶感物而形於言之餘也心之所感有邪正
故言之所形有¶是非惟聖人在上則其所感者無不正
而其言皆足以爲¶教其或感之之雜而所發不能無可
擇者則上之人必思¶所以自反而因有以勸懲之是亦
所以爲教也昔周盛時¶上自郊廟朝廷而下達於鄉黨
<pb:KR4d0226_WYG_076-5a>
閭巷其言粹然無不出於<md:KR4d0226_SBCK_076-3b>¶正者聖人固已恊之聲律而
用之鄉人用之邦國以化天¶下至於列國之詩則天子
巡守亦必陳而觀之以行黜陟¶之典降自昭穆而後寖
以陵夷至于東遷而遂廢不講矣¶孔子生於其時既不
得位無以行帝王勸懲黜陟之政於¶是特舉其籍而討
論之去其重複正其紛亂而其善之不¶足以爲法惡之
不足以爲戒者則亦刋而去之以從簡約¶示久逺使夫
學者即是而有以考其得失善者師之而惡¶者改焉是
<pb:KR4d0226_WYG_076-5b>
以其政雖不足行於一時而其教實被於萬世¶是則詩
之所以爲教者然也曰然則國風雅頌之體其不¶同若
是何也曰吾聞之凡詩之所謂風者多出於里巷歌¶謡
之作所謂男女相與詠歌各言其情者也惟周南召南¶
親被文王之化以成德而人皆有以得其性情之正故
其<md:KR4d0226_SBCK_076-4a>¶發於言者樂而不過於淫哀而不及於傷是以二篇
獨爲¶風詩之正經自邶而下則其國之治亂不同人之
賢否亦¶異其所感而發者有邪正是非之不齊而所謂
<pb:KR4d0226_WYG_076-6a>
先王之風¶者於此焉變矣若夫雅頌之篇則皆成周之
世朝廷郊廟¶樂歌之詞其語和而莊其義寛而密其作
者往往聖人之¶徒固所以爲萬世法程而不可易者也
至於雅之變者亦¶皆一時賢人君子閔時病俗之所爲
而聖人取之其忠厚¶惻怛之心陳善閉邪之意猶非後
世能言之士所能及之¶此詩之爲經所以人事浹於下
天道備於上而無一理之¶不具也曰然則其學之也當
奈何曰本之二南以求其端¶參之列國以盡其變正之
<pb:KR4d0226_WYG_076-6b>
於雅以大其規和之於頌以要¶其止此學詩之大㫖也
於是乎章句以綱之訓詁以紀之<md:KR4d0226_SBCK_076-4b>¶諷詠以昌之涵濡以
體之察之情性隱微之間審之言行¶樞機之始則修身
及家平均天下之道其亦不待他求而¶得之於此矣問
者唯唯而退余時方輯詩傳因悉次是語¶以冠其篇云
淳熙四年丁酉冬十月戊子新安朱熹書¶
　　　再定太極通書後序¶
右周子太極圖并説一篇通書四十一章世傳舊本遺
<pb:KR4d0226_WYG_076-7a>
文¶九篇遺事十五條事狀一篇熹所集次皆已校定可
繕寫¶熹按先生之書近嵗以來其傳既益廣矣然皆不
能無謬¶誤唯長沙建安板本爲庶幾焉而猶頗有所未
盡也蓋先¶生之學之奥其可以象告者莫備於太極之
一圖若通書¶之言蓋皆所以發明其藴而誠動静理性
命等章爲尤著¶程氏之書亦皆祖述其意而李仲通銘
程邵公誌顔子好<md:KR4d0226_SBCK_076-5a>¶學論等篇乃或并其語而道之故清
逸潘公誌先生之墓¶而敘其所著之書特以作太極圖
<pb:KR4d0226_WYG_076-7b>
爲首稱而後乃以易説¶易通繫之其知此矣(按漢上朱/震子發言)
(陳摶以太極圖傳种放放傳穆修修傳先生衡山胡¶宏/仁仲則以爲种穆之傳特先生所學之一師而非其至)
(者武當祁寛居之又謂圖象乃先生指畫以語二程而/未¶嘗有所爲書此蓋皆未見潘誌而言若胡氏之説則)
(又未考乎先生之學之奥始卒不外乎此圖也先生易/説久已¶不傳於世向見兩本皆非是其一卦説乃陳忠)
(肅公所著其一繫詞説又皆佛老陳腐之談其甚陋而/可笑者若曰¶易之冒天下之道也猶狙公之㒺衆狙也)
(觀此則其決非先生所爲可知矣易通疑即通書蓋易/説既依經以解義¶此則通論其大旨而不繫於經者也)
(特不知其去易而爲/今名始於何時爾)然諸本皆附於通¶書之後而讀者
遂誤以爲書之卒章使先生立象之微旨¶暗而不明驟
<pb:KR4d0226_WYG_076-8a>
而語夫通書者亦不知其綱領之在是也長¶沙本既未
及有所是正而通書乃因胡氏所定章次先後¶輒頗有
所移易又刋去章目而别以周子曰者加之皆非<md:KR4d0226_SBCK_076-5b>¶先生
之舊若理性命章之類則一去其目而遂不可曉其¶所
附見銘碣詩文視他本則詳矣然亦或不能有以發明¶
於先生之道而徒爲重複故建安本特據潘誌置圖篇
端¶而書之序次名章亦復其舊又即潘誌及蒲左丞孔
司封¶黄太史所記先生行事之實刪去重複參互考訂
<pb:KR4d0226_WYG_076-8b>
合爲事¶狀一端(其大者如蒲碣云屠姦剪弊如快刀健/斧而潘誌云精宻嚴恕務盡道理蒲碣)
(但云母未塟而潘公¶所爲鄭夫人志乃爲水齧其墓而/改塟若此之類皆從潘誌而蒲碣又云慨然欲有所施)
(以見於世又云益思以竒¶自名又云朝廷躐等見用奮/發感厲皆非知先生者之言又載先生稱頌新政反覆)
(數十言恐亦非實/若此之類皆¶削去)至於道學之微有諸君子所不及知
者則又一以程氏¶及其門人之言爲正以爲先生之書
之言之行於此亦畧¶可見矣然後得臨汀楊方本以校
而知其舛陋猶有未盡¶正者(如柔如之當作柔亦如之/師友一章當爲二章之類)
又得何君營道詩序及諸<md:KR4d0226_SBCK_076-6a>¶嘗遊舂陵者之言而知事狀
<pb:KR4d0226_WYG_076-9a>
所敘濂溪命名之説有失其¶本意者(何君既見遺事篇/内又按濂溪廣漢)
(張栻所跋先生手帖據先生家譜云濂溪隱居在營道/縣榮樂¶鄉鍾貴里石塘橋西濂蓋溪之舊名先生寓之)
(廬阜以示不忘其本之意而邵武鄒旉爲熹言嘗至其/處溪之源自¶爲上下保先生故居在下保其地又别自)
(號爲樓田而濂之爲字則疑其出於唐刺史元結七泉/之遺俗也今按江¶州濂溪之西亦有石塘橋見於陳令)
(舉廬山記疑亦先/生所寓之名云)覆校舊編而知筆削¶之際亦有當錄
而誤遺之者(如蒲碣自言初見先生于合州相語三日/夜退而歎曰世¶乃有斯人耶而孔文仲亦)
(有祭文序先生洪州時事曰公時甚少玉色金聲從容/和毅一府盡傾之語蒲碣又稱其¶孤風逺操寓懷於塵)
(埃之外常有髙棲遐遁之意亦足以/證其前所謂以竒自見等語之謬)又讀張忠¶定公語
<pb:KR4d0226_WYG_076-9b>
而知所論希夷种穆之傳亦有未盡其曲折者(按張¶忠/定公嘗)
(從希夷學而其論公事之有隂陽頗與圖説意合竊疑/是説之傳固有端緒至於先生然後得之於心而¶天地)
(萬物之理鉅細幽明髙下精粗無所/不貫於是作爲此圖以發其祕爾)嘗欲别加是正以¶
補其闕而病未能也兹乃被命假守南康遂獲嗣守先
生<md:KR4d0226_SBCK_076-6b>¶之餘教於百有餘年之後顧德弗類慙懼已深瞻仰
髙山¶深切寤歎因取舊袠復加更定而附著其説如此
鋟板學¶宫以與同志之士共焉淳熙己亥夏五月戊午
朔新安朱¶熹謹書
<pb:KR4d0226_WYG_076-10a>
　　　吕氏家塾讀詩記後序¶
詩自齊魯韓氏之説不得傳而天下之學者盡宗毛氏
毛¶氏之學傳者亦衆而王述之類今皆不存則推衍説
者又¶獨鄭氏之箋而已唐初諸儒爲作疏義因訛踵陋
百千萬¶言而不能有以出乎二氏之區域至於本朝劉
侍讀歐陽¶公王丞相蘇黄門河南程氏横渠張氏始用
已意有所發¶明雖其淺深得失有不能同然自是之後
三百五篇之微¶詞奥義乃可得而尋繹蓋不待講於齊
<pb:KR4d0226_WYG_076-10b>
魯韓氏之傳而學<md:KR4d0226_SBCK_076-7a>¶者已知詩之不專於毛鄭矣及其既
久求者益衆説者愈¶多同異紛紜争立門户無復推讓
祖述之意則學者無所¶適從而或反以爲病今觀吕氏
家塾之書兼總衆説巨細¶不遺挈領提綱首尾該貫既
足以息夫同異之争而其述¶作之體則雖融㑹通徹渾
然若出於一家之言而一字之¶訓一事之義亦未嘗不
謹其説之所自及其斷以己意雖¶或超然出於前人意
慮之表而謙讓退託未嘗敢有輕議¶前人之心也嗚呼
<pb:KR4d0226_WYG_076-11a>
如伯恭父者真可謂有意乎温柔敦厚¶之教矣學者以
是讀之則於可羣可怨之旨其庶幾乎雖¶然此書所謂
朱氏者實熹少時淺陋之説而伯恭父誤有¶取焉其後
歴時既久自知其説有所未安如雅鄭邪正之¶云者或
不免有所更定則伯恭父反不能不置疑於其間<md:KR4d0226_SBCK_076-7b>¶熹竊
惑之方將相與反復其説以求真是之歸而伯恭父¶已
下世矣嗚呼伯恭父已矣若熹之衰頽汨没其勢又安¶
能復有所進以獨決此論之是非乎伯恭父之弟子約
<pb:KR4d0226_WYG_076-11b>
既¶以是書授其兄之友丘侯宗卿而宗卿將爲板本以
傳永¶久且以書來屬熹序之熹不得辭也乃畧爲之説
因并附¶其所疑者以與四方同志之士共之而又以識
予之悲恨¶云爾淳熙壬寅九月己卯新安朱熹序¶
　　　劉甥瑾字序¶
古之君子學以爲己非求人之知也故從師親友以求
先¶王之道心思口講而躬行之既自得於己矣而謙虚
晦黙¶若無有焉今之人則反是是以譬之古之君子如
<pb:KR4d0226_WYG_076-12a>
抱美玉¶而深藏不市後之人則以石爲玉而又&KR0247;之也
劉氏甥瑾<md:KR4d0226_SBCK_076-8a>¶自其先大父大夫公而予之名矣將冠以其
父命來求字¶予字之曰懷甫告之以古人之意瑾也勉
旃毋以石爲玉¶而又&KR0247;之也朱熹仲晦父書¶
　　　丞相李公奏議後序¶
嗚呼天之愛人可謂甚矣惟其感於人事之變而迫於
氣¶數屈信消息之不齊是以天下不能常治常安而或
至於¶亂然於其亂也亦未嘗不爲之預出能弭是亂之
<pb:KR4d0226_WYG_076-12b>
人以擬¶其後蓋將以使夫生民之類不至於糜爛泯滅
靡有孑遺¶而爲之君者猶有所恃賴憑依以保其國是
則古今事變¶之所同然而天之所以爲天者其心固如
此也嗚呼若宣¶和靖康之變吾有以知其非天心之所
欲而一時人物若¶故丞相隴西公者其所謂能弭是亂
之人非耶蓋聞政宣<md:KR4d0226_SBCK_076-8b>¶之際國家之隆盛極矣而都城一
日大水猝至舉朝相顧¶莫有敢以變異爲言公獨知其
必有外至兵戎之禍上疏¶極言冀有以消弭於未然者
<pb:KR4d0226_WYG_076-13a>
不幸謫官以去而間不七年¶敵騎遂薄都城公於此時
又方以眇然一介放逐之餘出¶負天下山嶽萬鈞之重
首陳至策而徽宗決内禪之計繼¶發大論而欽廟堅城
守之心任公不疑遂却彊敵然自重¶圍既解衆人之心
無復遠慮而争爲割地講和之説以苟¶目前之安公獨
以爲不然而數陳出師邀擊之可以必勝¶與其得氣再
入之不可以不憂則讒間蠭起逺謫遐荒而¶不數月間
都城亦失守矣建炎再造首登廟堂慨然以修¶政事攘
<pb:KR4d0226_WYG_076-13b>
干戈爲已任誅僭逆定經制寛民力變士風通下¶情改
弊法招兵買馬經理財賦分布要害繕治城壁建遣<md:KR4d0226_SBCK_076-9a>¶張
所撫河北傅亮收河東宗澤守京城西顧關陜南葺樊¶
鄧且將益據形便以爲必守中原必還二聖之計然在
位¶纔七十餘日而又遭讒以去其在紹興因事獻言亦
皆畏¶天恤民自彊自治之意而深以議和退避爲非策
懇扣反¶復以終其身蓋既薨而諸子集其平生奏草得
凡八十卷¶其言正大明白而纎微曲折究極事情絶去
<pb:KR4d0226_WYG_076-14a>
彫飾而變化¶開闔卓犖竒偉前後二十餘年事變不同
而所守一説如¶出於立談指顧之間今少傅丞相福國
陳公序其篇端所¶以發揮引重固已盡其美矣公之孫
晉復使熹書其後以¶推明之熹謝不敢而其請愈力不
得辭也顧嘗論之以爲¶使公之言用於宣和之初則都
城必無圍迫之憂用於靖¶康則宗國必無顛覆之禍用
於建炎則中原必不至於淪<md:KR4d0226_SBCK_076-9b>¶陷用於紹興則旋軫舊京
汛掃陵廟以復祖宗之宇而卒¶報不共戴天之讐其已
<pb:KR4d0226_WYG_076-14b>
久矣夫豈使王業偏安於江海之¶澨而尚貽吾君今日
之憂哉顧乃使之數困於庸夫孺子¶之口而不得卒就
其志豈天之愛人有時而不勝夫氣數¶之力抑亦人事
之感或深或淺而其相推相盪因有以迭¶爲勝負之勢
而至於然歟嗚呼痛哉昔蒯通每讀樂毅書¶未嘗不廢
書而泣安知異時不有掩卷太息而垂涕於斯¶者耶雖
然今天子方總羣策以圖恢復之功使是書也得¶備清
問之燕而幸有以當上心者焉則有志之士將不恨¶其
<pb:KR4d0226_WYG_076-15a>
不用於前日而知天之所以生公者真非偶然矣因次¶
其説以附于八十卷之末使覽者無疑於福公之言云
淳¶熙十年十月丙午既望宣教郎直徽猷閣主管台州
崇道<md:KR4d0226_SBCK_076-10a>¶觀朱熹謹書¶
　　　資治通鑑舉要厯後序¶
清源郡舊刻温國文正公之書有文集及資治通鑑舉
要¶厯皆八十卷厯篇之首有紹興參知政事上蔡謝公
克家¶所記於其刪述本指傳授次第以及宣取投進所
<pb:KR4d0226_WYG_076-15b>
以然者¶甚悉然其傳布未甚廣而朝命以其版付學省
則下吏不¶謹乃航海而没焉獨文集僅存而厯數十年
未有能補其¶亡者淳熙壬寅公之曽孫龍圖閣待制伋
來領郡事始至¶而視諸故府則文集者亦已漫滅而不
可讀矣乃用家本¶讐正移之别板且將次及舉要之書
而未遑也一日過客¶有以爲言者龍圖公矍然曰吾固
已志之矣亟命出藏本¶刻焉踰年告成則又以書來語
熹曰是書之成不惟區區<md:KR4d0226_SBCK_076-10b>¶得以嗣承先志而修此邦故
<pb:KR4d0226_WYG_076-16a>
事之闕抑亦吾子之所樂聞¶也其爲我記其後熹竊聞
之資治通鑑之始奏篇也神宗¶皇帝實親序之則既有
博而得要簡而周事之褒矣然公¶之意猶懼夫本書之
所以提其要者有未切也於是乎有¶目錄之作以備檢
尋既又懼夫目之所以周於事者有未¶盡也於是乎有
是書之作以見本末蓋公之所以愛君忠¶國稽古陳謨
之意丁寧反復至于再三而不能已者尤於¶此書見之
顧以成之之晚既未及以聞于上而黨論繼作¶科禁日
<pb:KR4d0226_WYG_076-16b>
繁則又不得以布于下是以三十餘年之間學士¶大夫
進而議於朝退而語於家皆不克以公書從事而背¶道
反理之言盈天下其效至於讒諛得志上下相蒙馴致¶
禍亂有不可忍言者然後公凡所陳符驗章灼而其出
於<md:KR4d0226_SBCK_076-11a>¶煨燼之餘者乃得進登王府啓廸天衷既以助成皇
家再¶造之業而其摹印誦習又得以垂法戒於無窮蓋
公之志¶於此亦庶幾少伸焉不幸中間又更放失以迄
于今乃有¶聞孫適守兹土然後復得大傳於世以永休
<pb:KR4d0226_WYG_076-17a>
烈熹誠樂聞¶其事而又竊有感焉因悉著其説以附書
後後之君子盍¶亦視其書之顯晦而考其所以闗於時
運者爲如何則公¶之所爲反復再三而不能自已之心
當有可爲太息而流¶涕者矣十有一年冬十有二月乙
未日南至新安朱熹敬¶書¶
　　　張南軒文集序¶
孟子没而義利之説不明於天下中間董相仲舒諸葛
武¶侯兩程先生屢發明之而世之學者莫之能信是以
<pb:KR4d0226_WYG_076-17b>
其所<md:KR4d0226_SBCK_076-11b>¶以自爲者鮮不溺於人欲之私而其所以謀人之
國家則¶亦曰功利焉而已爾爰自國家南渡以來乃有
丞相魏國¶張忠獻公唱明大義以斷國論侍讀南陽胡
文定公誦説¶遺經以開聖學其託於空言見於行事雖
若不同而於孟¶子之言董葛程氏之意則皆有所謂千
載而一轍者若近¶故荆州牧張侯敬夫者則又忠獻公
之嗣子而胡公季子¶五峰先生之門人也自其幼壯不
出家庭而固已得夫忠¶孝之傳既又講於五峰之門以
<pb:KR4d0226_WYG_076-18a>
㑹其歸則其所以黙契於¶心者人有所不得而知也獨
其見於論説則義利之間毫¶釐之辨蓋有出於前哲之
所欲言而未及究者措諸事業¶則凡宏綱大用巨細顯
微莫不洞然於胸次而無一毫功¶利之雜是以論道於
家而四方學者争鄉往之入侍經帷<md:KR4d0226_SBCK_076-12a>¶出臨藩屏則天子
亦味其言嘉其績且將倚以大用而敬¶夫不幸死矣敬
夫既没其弟定叟裒其故藁得四巨編以¶授予曰先兄
不幸蚤世而其同志之友亦少存者今欲次¶其文以行
<pb:KR4d0226_WYG_076-18b>
於世非子之屬而誰可予受書愀然開卷亟讀¶不能盡
數篇爲之廢書太息流涕而言曰世復有斯人也¶耶無
是人而有是書猶或可以少見其志然吾友平生之¶言
蓋不止此也因復益爲求訪得諸四方學者所傳凡數¶
十篇又發吾篋出其往還書疏讀之亦多有可傳者方
將¶爲之定著繕寫歸之張氏則或者已用别本摹印而
流傳¶廣矣遽取觀之蓋多曏所講焉而未定之論而凡
近嵗以¶來談經論事發明道要之精語反不與焉予因
<pb:KR4d0226_WYG_076-19a>
慨念敬夫¶天資甚髙聞道甚蚤其學之所就既足以名
於一世然察<md:KR4d0226_SBCK_076-12b>¶其心蓋未嘗一日以是而自足也比年以
來方且窮經㑹¶友日反諸心而驗諸行事之實蓋有所
謂不知年數之不¶足者是以其學日新而無窮其見於
言語文字之間始皆¶極於髙逺而卒反就於平實此其
淺深疎宻之際後之君¶子其必有以處之矣顧以序次
之不時使其説之出於前¶而棄於後者猶得以雜乎篇
帙之間而讀者或不能無疑¶信異同之惑是則予之罪
<pb:KR4d0226_WYG_076-19b>
也已夫於是乃復亟取前所蒐¶輯參伍相校斷以敬夫
晚嵗之意定其書爲四十四卷嗚¶呼使敬夫而不死則
其學之所至言之所及又豈予之所¶得而知哉敬夫所
爲諸經訓義唯論語説晩嘗更定今已¶别行其他往往
未脱藁時學者私所傳錄敬夫蓋不善也¶以故皆不著
其立朝論事及在州郡條奏民間利病則上<md:KR4d0226_SBCK_076-13a>¶意多鄉納
之亦有頗施行者以故亦不著獨取其經筵口¶義一章
附于表奏之後使敬夫所以堯舜吾君而不愧其¶父師
<pb:KR4d0226_WYG_076-20a>
之傳者讀者有以識其端云淳熙甲辰十有二月辛¶酉
新安朱熹序¶
　　　向薌林文集後序¶
張子房五世相韓韓亡不愛萬金之産弟死不塟爲韓
報¶讐雖博浪之謀不遂横陽之命不延然卒藉漢滅秦
誅項¶以攄其憤然後棄人間事導引辟榖託意寓言將
與古之¶形解銷化者相期於八紘九垓之外使千載之
下聞其風¶者想像歎息不知其心胸面目爲如何人其
<pb:KR4d0226_WYG_076-20b>
志可謂壯哉¶陶元亮自以晉世宰輔子孫恥復屈身後
代自劉裕簒奪¶勢成遂不肯仕雖其功名事業不少槩
見而其髙情逸想<md:KR4d0226_SBCK_076-13b>¶播於聲詩者後世能言之士皆自以
爲莫能及也蓋古之¶君子其於天命民彛君臣父子大
倫大法之所在惓惓如¶此是以大者既立而後節槩之
髙語言之妙乃有可得而¶言者如其不然則紀逡唐林
之節非不苦王維儲光羲之¶詩非不翛然清逺也然一
失身於新莽禄山之朝則其平¶生之所辛勤而僅得以
<pb:KR4d0226_WYG_076-21a>
傳世者適足爲後人嗤笑之資耳¶愚嘗以是觀於古而
驗於今而於薌林居士向公之書竊¶有感也公之世家
自丞相文簡公始以曠度絶識左右真¶宗而欽聖憲肅
皇后遂以任姒之德母儀天下自是以來¶慶流宗支蟬
聨赫奕不可稱數然逮公之仕則已當靖康¶建炎之際
而國家之變故艱危於是極矣觀其絶僣叛之¶音郵而
縻其家族宣霸府之號令而暢其威靈以至擁羸<md:KR4d0226_SBCK_076-14a>¶卒守
孤城以抗彊敵百勝之鋒遏羣盜横流之勢身皆危¶於
<pb:KR4d0226_WYG_076-21b>
九死而志不可奪及紹興初大臣始決忘讐辱國之計¶
則又慨然上疏再三指言其失無所回避至於疾病且
死¶而猶勸上以深念創業之艱難不可遽以小康而遂
忘大¶計也此其平生始終大節豈不凜乎其有子房元
亮之心¶哉然二子當時皆不得位而爲之於不可爲之
後是以大¶義雖明而不及有益於人之國若公乃幸猶
得竭股肱之¶力以依日月之光宗社再安與有勞烈較
其所就則於二¶子又有光焉是以中年乞身以自放於
<pb:KR4d0226_WYG_076-22a>
江湖之上而學士¶大夫靡然咸服其髙一觴一詠悠然
若無意於工拙而其¶清夷閒曠之姿魁竒跌宕之氣雖
世之刻意於詩者不能¶有以過也嗚呼是豈徒以其絶
俗離世之難發興吐詞之<md:KR4d0226_SBCK_076-14b>¶工而然哉蓋必有其本矣始
公之薨而五峰先生胡公實¶狀其行後十餘年而端明
學士汪公始銘諸幽其於公之¶志行本末則既詳矣又
後二十餘年而公之季子大夫公¶乃以公之文集三十
卷者屬熹使爲之序自惟晚出輒序¶公文而又列名二
<pb:KR4d0226_WYG_076-22b>
公之次皆有非其分之所安者蓋嘗以¶是辭焉而弗獲
也因竊敘其心之所感者如此以附書之¶左方後有君
子得以考焉大夫名某少以公命受學南陽¶胡文定公
之門今年七十有六謝事而老於家亦已十八¶年矣淳
熙十二年春二月甲子新安朱熹序¶
　　　謝監廟文集序¶
故監西嶽廟謝君綽中者建之政和人也熹先君子太
史¶公尉政和時以公事行鄉落間聞田舍中有誦書聲
<pb:KR4d0226_WYG_076-23a>
屬耳<md:KR4d0226_SBCK_076-15a>¶頗異亟下車入其舍則一少年書生方對案危坐
吟諷自¶若先君子前揖問讀何書生起對曰儀禮也是
時士方專¶治王氏學非三經字説日錄老莊之書不讀
而生之業乃¶如此先君子固已竒之引坐與語酬應敏
給使出其文詞¶氣亦不凡近問其姓名則曰謝姓譽名
綽中字也先君子¶大喜即與俱歸日授以經史百家之
言而勉其業之所未¶至未幾記誦益廣文字益工先君
子益歎重之遂中紹興¶二年進士第調主邵武之泰寧
<pb:KR4d0226_WYG_076-23b>
簿歸領祠官年四十六以¶卒先君子蓋深惜之君性耿
介與世俗多不合而居家極¶孝友既得官即盡以先疇
奉其兄娶妻得田自隨一旦亦¶舉而歸之還自泰寧自
以不能隨俗俯仰慨然願就閒秩¶以便親養然君之所
以自許與先君子所以期君者蓋未<md:KR4d0226_SBCK_076-15b>¶嘗不以經綸之業
爲言也則其志豈自以爲止於此而已¶哉君没之年先
君子亦棄諸孤後四十三年而君之子東¶卿乃以君之
遺文一編過熹於武夷精舍熹讀其書得其¶志既歎君
<pb:KR4d0226_WYG_076-24a>
之不幸又念先君子之門人賓客如君者蓋無¶幾人今
亦無復存者而熹與東卿又皆伉拙不偶不能有¶以成
其先人之志相與太息流涕久之既而東卿請序其¶文
遂書其本末如此君平生爲文甚多東卿未能讀父書¶
而孤故其所得止於此其間又多舛繆脱落不敢輒改
懼¶失其真覽者詳焉可也淳熙乙巳四月既望新安朱
熹序¶
　　　贈周道士序
<pb:KR4d0226_WYG_076-24b>
清江道士周君抱琴來訪屬余有功衰之戚不得聽其
抑¶按然視其貌接其言知其所志有深於是者豈歐陽
子所<md:KR4d0226_SBCK_076-16a>¶謂理身如理琴正聲不可干以邪者耶於其行書
此贈之¶君還江西有問余者以此示之淳熙乙巳十月
甲寅晦翁¶書¶
　　　金華潘公文集序¶
天地之化包括無外運行無窮然其所以爲實不越乎
一¶隂一陽兩端而已其動静屈伸往來闔闢升降浮沉
<pb:KR4d0226_WYG_076-25a>
之性¶雖未嘗一日不相反然亦不可以一日而相無也
聖人作¶易以通神明之德類萬物之情其所以爲説者
亦若是焉¶耳矣然及其推之人事而擬諸形容則常以
陽爲君子而¶引翼扶奬惟恐其不盛隂爲小人而排擯
抑黜惟恐其不¶衰何哉葢陽之德剛隂之德柔剛者常
公而柔者常私剛¶者常明而柔者常闇剛者未嘗不正
而柔者未嘗不邪剛<md:KR4d0226_SBCK_076-16b>¶者未嘗不大而柔者未嘗不小公
明正大之人用於世則¶天下蒙其福私暗邪僻之人得
<pb:KR4d0226_WYG_076-25b>
其志則天下受其禍此理¶之必然也且非獨於易之説
爲然蓋凡自古聖賢之言雜¶出於傳記者亦未有不好
剛而惡柔者若夫子所謂剛毅¶近仁而又嘗深以未見
剛者爲歎及乎或人之對則又直¶以有慾病棖也之不
得爲剛蓋專以是爲君子之德也嗚¶呼若故中書舍人
金華潘公者其真孔子所謂未見者哉¶熹雖不幸而不
及掃洒其門然讀其書而猶喜於有以得¶其所存之仿
彿也蓋公自宣和初爲博士則已不肯託昏¶富貴之家
<pb:KR4d0226_WYG_076-26a>
而獨嘗論斥大臣蒙蔽之姦矣及爲館職又不¶肯遊蔡
京父子間使淮南又不肯與中官同燕席靖康召¶對因
論時宰何㮚唐恪不可用恐悞國事以是謫去曽不<md:KR4d0226_SBCK_076-17a>¶旋
踵而言果驗建炎初召爲右司諫首論亂臣逆黨當用¶
重典以正邦法壯國威且及當時用事者姦邪之狀大
爲¶汪黄所忌書奏三日而左遷以去其言雖不大傳然
劉觀¶所草責詞直以揣摩詆訾爲罪則其事固可知已
紹興入¶爲都司又忤時相以歸復爲左史一日直前奏
<pb:KR4d0226_WYG_076-26b>
曰先王之¶所以致治者以其合於大公至正之道比年
之所以致亂¶者以其反此而已陛下今日誠宜仰思祖
宗創業之難二¶帝蒙塵之久俯念生靈塗炭之苦土地
侵削之多夙寤晨¶興不敢少置每行一事必先念此然
後發之務以合於所¶謂大公至正之道而勿以一毫私
意曲徇人情則天下庶¶有休息之期矣服喪還朝又以
廷叱奏事官而忤㫖以去¶自是之後秦檜擅朝則公遂
廢於家而不復起矣然公平<md:KR4d0226_SBCK_076-17b>¶生廉介自將自少至老出
<pb:KR4d0226_WYG_076-27a>
入三朝而前後在官不過八百¶六十餘日所居僅庇風
雨郭外無尺寸之田經界法行獨¶以丘墓之寄輸帛數
尺而已其清苦貧約蓋有人所不堪¶者而處之超然未
嘗少屈於檜其子熺暴起鼎貴勢傾内¶外亦未嘗與通
問也常誦君子三戒之言而深以在得之¶規痛自儆飭
至於造次之間一言一行凡所以接朋友教¶子弟亦未
嘗不以孝弟忠敬節儉正直防微謹獨之意爲¶本其讀
書磨鏡之喻切中學者之病當世蓋多傳之而所¶論汲
<pb:KR4d0226_WYG_076-27b>
長孺蓋寛饒之爲人尤足以見其志之所存也嗚呼¶若
公之清明直諒確然亡慾其真可謂剛毅而近仁矣夫¶
以三代之時聖人之世而夫子已嘆剛者之不可見況
於¶百世之下幸有如公者焉而不得少伸其志以没其
條奏<md:KR4d0226_SBCK_076-18a>¶草藁有補於時可爲後法者又以公自焚削而不
復存其¶平生之言頗可見者獨有賦詠筆札之餘數十
百篇而已¶後之君子蓋將由此以論公之世其可使之
没没無傳而¶遂已乎公之兄子今廣州使君畤謂熹盍
<pb:KR4d0226_WYG_076-28a>
序其書而傳之¶熹不敢當而亦不得辭也於是三復其
書而剟其梗槩附¶于書首以告觀者且將時出而伏讀
之以自厲焉公諱某¶字義榮一字子賤自號黙成居士
集凡十有五卷廣州字¶德鄜少學於公植志行身甚有
家法數爲郡守部使者愛¶民戢姦不憚大吏所至皆有
風績云淳熙丙午春三月己¶卯朔旦具位新安朱熹謹
序¶
　　　易學啓蒙序
<pb:KR4d0226_WYG_076-28b>
聖人觀象以畫卦揲蓍以命爻使天下後世之人皆有
以<md:KR4d0226_SBCK_076-18b>¶決嫌疑定猶豫而不迷於吉凶悔吝之塗其功可謂
盛矣¶然其爲卦也自本而幹自幹而支其勢若有所迫
而自不¶能己其爲蓍也分合進退縱横順逆亦無往而
不相值焉¶是豈聖人心思智慮之所得爲也哉特氣數
之自然形於¶法象見於圖書者有以啓於其心而假手
焉耳近世學者¶類喜談易而不察乎此其專於文義者
既支離散漫而無¶所根著其涉於象數者又皆牽合傅
<pb:KR4d0226_WYG_076-29a>
㑹而或以爲出於聖¶人心思智慮之所爲也若是者予
竊病焉因與同志頗輯¶舊聞爲書四篇以示初學使毋
疑於其説云淳熙丙午暮¶春既望雲臺真逸手記¶
　　　律呂新書序¶
古樂之亡久矣然秦漢之間去周未逺其器與聲猶有
存<md:KR4d0226_SBCK_076-19a>¶者故其道雖不行於當世而其爲法猶未容有異論
也逮¶于東漢之末以接西晉之初則已寖多説矣歴魏
周齊隋¶唐五季論者愈多而法愈不定爰及我朝功成
<pb:KR4d0226_WYG_076-29b>
治定理宜¶有作建隆皇祐元豐之間葢亦三致意焉而
和胡阮李范¶馬劉揚諸賢之議終不能以相一也而況
於崇宣之季姦¶諛之㑹黥涅之餘而能有以語夫天地
之和哉丁未南狩¶今六十年神人之憤猶有未攄是固
不遑於稽古禮文之¶事然學士大夫因仍簡陋遂無復
以鍾律爲意者則已甚¶矣吾友建陽蔡君元定季通當
此之時乃獨心好其説而¶力求之旁搜逺取巨細不捐
積之累年乃若冥契著書兩¶卷凡若干言予嘗得而讀
<pb:KR4d0226_WYG_076-30a>
之愛其明白而淵深縝宻而通¶暢不爲牽合傅㑹之談
而横斜曲直如珠之不出於盤其<md:KR4d0226_SBCK_076-19b>¶言雖多出於近世之
所未講而實無一字不本於古人已¶試之成法蓋若黄
鍾圍徑之數則漢斛之積分可考寸以¶九分爲法則淮
南太史小司馬之説可推五聲二變之數¶變律半聲之
例則杜氏之通典具焉變宫變徴之不得爲¶調則孔氏
之禮疏因亦可見至於先求聲氣之元而因律¶以生尺
則尤所謂卓然者而亦班班雜見於兩漢之志蔡¶邕之
<pb:KR4d0226_WYG_076-30b>
説與夫國朝㑹要以及程子張子之言顧讀者不深¶考
其間雖或有得於此者而又不能無失於彼是以晦蝕¶
紛拏無復定論大抵不拘攣於習熟見聞之近即肆其
胸¶臆妄爲穿穴而無所据依季通乃能奮其獨見超然
逺覽¶爬梳剔抉參互考尋用其平生之力以至於一旦
豁然而¶融㑹貫通焉斯亦可謂勤矣及其著論則又能
推原本根<md:KR4d0226_SBCK_076-20a>¶比次條理管括機要闡究精微不爲浮詞濫
説以汨亂於¶其間亦庶幾乎得書之體者予謂國家行
<pb:KR4d0226_WYG_076-31a>
且平定中原以¶開中天之運必將審音恊律以諧神人
當此之時受詔典¶領之臣能得此書而奏之則東京郊
廟之樂將不待公孫¶述之瞽師而後備而參摹四分之
書亦無待乎後世之子¶雲而後知好之矣抑季通之爲
此書詞約理明初非難讀¶而讀之者往往未及終篇輒
已欠伸思睡固無由了其歸¶趣獨以予之頑鈍不敏乃
能熟復數過而僅得指意之仿¶彿季通以是亦許予爲
能知己志者故屬予以序引而予¶不得辭焉季通更欲
<pb:KR4d0226_WYG_076-31b>
均調節族被之筦絃别爲樂書以究¶其業而又以其餘
力發揮武侯六十四陣之圖緒正邵氏¶皇極經世之歴
以大備乎一家之言其用意亦健矣予雖<md:KR4d0226_SBCK_076-20b>¶老病儻及見
之則亦豈非千古之一快也哉淳熙丁未正¶月朔旦新
安朱熹序¶
　　　小學題辭¶
元亨利貞天道之常仁義禮智人性之綱凡此厥初無
有¶不善藹然四端隨感而見愛親敬兄忠君弟長是曰
<pb:KR4d0226_WYG_076-32a>
秉彛¶有順無强惟聖性者浩浩其天不加毫末萬善足
焉衆人¶嗤嗤物欲交蔽乃頽其綱安此暴棄惟聖斯則
建學立師¶以培其根以達其枝小學之方洒掃應對入
孝出弟動罔¶或悖行有餘力誦詩讀書詠歌舞蹈思㒺
或逾窮理修身¶斯學之大明命赫然㒺有内外德崇業
廣乃復其初昔非¶不足今豈有餘世逺人亡經殘教弛
䝉養弗端長益浮靡¶鄉無善俗世乏良材利欲紛拏異
言喧豗幸兹秉彛極天<md:KR4d0226_SBCK_076-21a>¶㒺墜爰輯舊聞庶覺來裔嗟嗟
<pb:KR4d0226_WYG_076-32b>
小子敬受此書匪我言耄¶惟聖之謨¶
　　　題小學¶
古者小學教人以灑掃應對進退之節愛親敬長隆師
親¶友之道皆所以爲修身齊家治國平天下之本而必
使其¶講而習之於幼稚之時欲其習與知長化與心成
而無扞¶格不勝之患也今其全書雖不可見而雜出於
傳記者亦¶多讀者往往直以古今異宜而莫之行殊不
知其無古今¶之異者固未始不可行也今頗蒐輯以爲
<pb:KR4d0226_WYG_076-33a>
此書受之童蒙¶資其講習庶幾有補於風化之萬一云
爾¶
　　　大學章句序¶
大學之書古之大學所以教人之法也蓋自天降生民
則<md:KR4d0226_SBCK_076-21b>¶既莫不與之以仁義禮智之性矣然其氣質之禀或
不能¶齊是以不能皆有以知其性之所有而全之也一
有聰明¶睿智能盡其性者出於其間則天必命之以爲
億兆之君¶師使之治而教之以復其性此伏羲神農黄
<pb:KR4d0226_WYG_076-33b>
帝堯舜所以¶繼天立極而司徒之職典樂之官所由設
也三代之隆其¶法浸備然後王宫國都以及閭巷莫不
有學人生八嵗則¶自王公以下至於庶人之子弟皆入
小學而教之以灑掃¶應對進退之節禮樂射御書數之
文及其十有五年則自¶天子之元子衆子以至公卿大
夫元士之適子與凡民之¶俊秀皆入大學而教之以窮
理正心修已治人之道此又¶學校之教大小之節所以
分也夫以學校之設其廣如此¶教之之術其次第節目
<pb:KR4d0226_WYG_076-34a>
之詳又如此而其所以爲教則又<md:KR4d0226_SBCK_076-22a>¶皆本之人君躬行心
得之餘不待求之民生日用彛倫之¶外是以當世之人
無不學其學焉者無不有以知其性分¶之所固有職分
之所當爲而各俛焉以盡其力此古昔盛¶時所以治隆
於上俗美於下而非後世之所能及也及周¶之衰賢聖
之君不作學校之政不修教化陵夷風俗頽敗¶時則有
若孔子之聖而不得君師之位以行其政教於是¶獨取
先王之法誦而傳之以詔後世若曲禮少儀内則弟¶子
<pb:KR4d0226_WYG_076-34b>
職諸篇固小學之支流餘裔而此篇者則因小學之成¶
功以著大學之明法外有以極其規模之大而内有以
盡¶其節目之詳者也三千之徒蓋莫不聞其説而曽氏
之傳¶獨得其宗於是作爲傳義以發其意及孟子没而
其傳泯¶焉則其書雖存而知者鮮矣自是以來俗儒記
誦詞章之<md:KR4d0226_SBCK_076-22b>¶習其功倍於小學而無用異端虚無寂滅之
教其髙過於¶大學而無實其他權謀術數一切以就功
名之説與夫百¶家衆技之流所以惑世誣民充塞仁義
<pb:KR4d0226_WYG_076-35a>
者又紛然雜出乎¶其間使其君子不幸而不得聞大道
之要其小人不幸而¶不得蒙至治之澤晦盲否塞反覆
沈痼以及五季之衰而¶壞亂極矣天運循環無往不復
宋德隆盛治教休明於是¶河南程氏兩夫子出而有以
接乎孟氏之傳實始尊信此¶篇而表章之既又爲之次
其簡編發其歸趣然後古者大¶學教人之法聖經賢傳
之指粲然復明於世雖以熹之不¶敏亦幸私淑而與有
聞焉顧其爲書猶頗放失是以忘其¶固陋采而輯之間
<pb:KR4d0226_WYG_076-35b>
亦竊附已意補其闕畧以俟後之君子¶極知僭踰無所
逃罪然於國家化民成俗之意學者修已<md:KR4d0226_SBCK_076-23a>¶治人之方則
未必無小補云淳熙己酉二月甲子新安朱¶熹序¶
　　　中庸章句序¶
中庸何爲而作也子思子憂道學之失其傳而作也蓋
自¶上古聖神繼天立極而道統之傳有自來矣其見於
經則¶允執厥中者堯之所以授舜也人心惟危道心惟
微惟精¶惟一允執厥中者舜之所以授禹也堯之一言
<pb:KR4d0226_WYG_076-36a>
至矣盡矣¶而舜復益之以三言者則所以明夫堯之一
言必如是而¶後可庶幾也蓋嘗論之心之虛靈知覺一
而已矣而以爲¶有人心道心之異者則以其或生於形
氣之私或原於性¶命之正而所以爲知覺者不同是以
或危殆而不安或微¶妙而難見耳然人莫不有是形故
雖上智不能無人心亦<md:KR4d0226_SBCK_076-23b>¶莫不有是性故雖下愚不能無
道心二者雜於方寸之間¶而不知所以治之則危者愈
危微者愈微而天理之公卒¶無以勝夫人欲之私矣精
<pb:KR4d0226_WYG_076-36b>
則察夫二者之間而不雜也一¶則守其本心之正而不
離也從事於斯無少間斷必使道¶心常爲一身之主而
人心每聽命焉則危者安微者著而¶動静云爲自無過
不及之差矣夫堯舜禹天下之大聖也¶以天下相傳天
下之大事也以天下之大聖行天下之大¶事而其授受
之際丁寧告戒不過如此則天下之理豈有¶以加於此
哉自是以來聖聖相承若成湯文武之爲君臯¶陶伊傅
周召之爲臣既皆以此而接夫道統之傳若吾夫¶子則
<pb:KR4d0226_WYG_076-37a>
雖不得其位而所以繼往聖開來學其功反有賢於¶堯
舜者然當是時見而知之者惟顔氏曽氏之傳得其宗<md:KR4d0226_SBCK_076-24a>¶及曽氏之再傳而復得夫子之孫子思則去聖逺而異
端¶起矣子思懼夫愈久而愈失其真也於是推本堯舜
以來¶相傳之意質以平日所聞父師之言更互演繹作
爲此書¶以詔後之學者蓋其憂之也深故其言之也切
其慮之也¶逺故其説之也詳其曰天命率性則道心之
謂也其曰擇¶善固執則精一之謂也其曰君子時中則
<pb:KR4d0226_WYG_076-37b>
執中之謂也世¶之相後千有餘年而其言之不異如合
符節歴選前聖之¶書所以提絜綱維開示藴奥未有若
是其明且盡者也自¶是而又再傳以得孟氏爲能推明
是書以承先聖之統及¶其没而遂失其傳焉則吾道之
所寄不越乎言語文字之¶間而異端之説日新月盛以
至於老佛之徒出則彌近理¶而大亂真矣然而尚幸此
書之不泯故程夫子兄弟者出<md:KR4d0226_SBCK_076-24b>¶得有所考以續夫千載
不傳之緒得有所据以斥夫二家¶似是之非蓋子思之
<pb:KR4d0226_WYG_076-38a>
功於是爲大而微程夫子則亦莫能¶因其説而得其心
也惜乎其所以爲説者不傳而凡石氏¶之所輯錄僅出
於其門人之所記是以大義雖明而微言¶未析至其門
人所自爲説則雖頗詳盡而多所發明然倍¶其師説而
淫於老佛者亦有之矣熹自蚤嵗即嘗受讀而¶竊疑之
沉潛反復蓋亦有年一旦恍然似有以得其要領¶者然
後乃敢㑹衆説而折其中既爲定著章句一篇以竢¶後
之君子而一二同志復取石氏書刪其繁亂名以輯畧
<pb:KR4d0226_WYG_076-38b>
且記所嘗論辨取舍之意别爲或問以附其後然後此
書¶之㫖支分節解脈絡貫通詳畧相因巨細畢舉而凡
諸説¶之同異得失亦得以曲暢旁通而各極其趣雖於
道統之<md:KR4d0226_SBCK_076-25a>¶傳不敢妄議然初學之士或有取焉則亦庶乎
行逺升髙¶之一助云爾淳熙己酉春三月戊申新安朱
熹序¶
　　　李存誠更名序¶
李君棐忱相見於政和余問其名上字之義則曰先儒
<pb:KR4d0226_WYG_076-39a>
之¶訓以爲輔也余謂不然古字多假借棐蓋與匪通用
顔監¶之釋班史有是言矣余嘗以是考之凡書之言棐
者皆當¶爲匪其義乃通李君曰然則以匪忱爲名愚之
所不安也¶請有以易之余曰去匪而存忱可已李君曰
諾乃書以遺¶之而字之曰存誠云紹熙元年二月十八
日朱熹仲晦父¶書¶
　　　雲龕李公文集序¶
士君子所以立於斯世者不難於文而難於實不難於
<pb:KR4d0226_WYG_076-39b>
小<md:KR4d0226_SBCK_076-25b>¶而難於大此愚所以每竊有感於參知政事隴西文
敏李¶公之文而病世之所以知公者殊淺也蓋自我宋
之興百¶有餘年累聖相承專以文治而其盛極於崇觀
政宣之間¶一時學士大夫執簡秉筆争以文字相髙其
所以歌詠泰¶平藻飾治具者雜然並出如金石互奏宮
徵相宣未有能¶優劣之者而李公以傑出之材雍容其
間發大詔令草大¶牋奏富贍雄特精能華妙愈出而愈
無窮直將關衆俊之¶口而奪之氣斯已竒矣然使公之
<pb:KR4d0226_WYG_076-40a>
所立獨恃此而無其實¶或徒規規然務爲小廉曲謹以
投世俗之耳目而其大者¶無稱焉則亦何足以名於一
世而垂無窮哉而公扈蹕臨¶安適遭己酉三月五日之
變當是之時一旦猝然事出非¶意羣公愕貽不知所以
爲策公獨挺身赴難神采毅然逆<md:KR4d0226_SBCK_076-26a>¶折兇渠喻以大義退
而隂贊宰府爲所以離貳逆黨尊復¶明辟之計者甚悉
是以平賊之功雖由外濟而髙宗皇帝¶察公之忠首擢
以爲尚書左丞而又賜之手札至有萬衆¶動色具臣靦
<pb:KR4d0226_WYG_076-40b>
顔之語嗚呼天地之間理義之實孰有大於¶君臣之際
者而公於是乃能竭其股肱之力以有成功是¶其所立
豈獨以其文而已哉然公功成不居退而老於江¶海之
上杜門終日絶口不道前事雖所以告其子弟者亦¶常
欿然退託如有不足之意是以世之君子鮮或知之其¶
所可考而必信者獨賴聖謨神翰炳若日星是以天下
之¶公論至於久而後定耳以是觀之則世之獨以文字
知公¶者豈非淺哉頃年公孫故建康通守誼嘗以公之
<pb:KR4d0226_WYG_076-41a>
遺文屬¶熹爲序熹以不文謹謝不敢今年通守之弟齊
安史君訦<md:KR4d0226_SBCK_076-26b>¶又以爲請且曰訦之請非有他獨願得一言
以發明公之¶大節使後世之知公者不獨以其文而已
爾熹於是乃敢¶拜受其書而三復焉因竊論其所感者
如此以附篇後蓋¶公嘗受學於其世父右史樂静先生
而樂静之學又得之¶髙郵孫中丞眉山蘇承旨其丁寧
付授之意今畧見公所¶撰樂静文集後語中有本者固
如是也紹熈元年冬十有¶一月某日具位朱熹序
<pb:KR4d0226_WYG_076-41b>
　　　豐清敏遺事後序¶
仲尼亟稱於水曰水哉水哉其詞約而旨微矣而孟子
論¶其所取之意乃直以原泉混混不舍晝夜盈科而後
進放¶乎四海者言之非其深造黙識有以得乎聖人之
心孰能¶知其所説之如此而有志之士欲有爲於此世
者又豈可<md:KR4d0226_SBCK_076-27a>¶以不察乎此而先立其本哉然自聖賢既逺
道學不明士¶大夫不知用心於内以立其本而徒恃其
意氣才力之盛¶以能有爲於世者蓋亦多矣彼其見聞
<pb:KR4d0226_WYG_076-42a>
之博詞令之美論¶議之韙節槩之髙一時之間從其外
而觀之豈不誠有以¶過人者然探其中而責其實要其
久而待其歸求其充然¶有以慰滿於人心而無一瑕之
可指者則什伯之中未見¶其可以一二數也嗚呼若禮
部尚書縉雲清敏公者其真¶所謂有本者歟觀其平居
暇日所以治心養氣而修諸身¶者蓋天下之物無足以
累其志是以爲子則孝爲吏則廉¶進而立乎本朝則上
自宗廟以及人主之身内自禁掖近¶幸之私而外及乎
<pb:KR4d0226_WYG_076-42b>
朝廷卿相之重知無不言言無不盡蓋¶有當時法家拂
士所爲低回遷就而詭詞以幸濟者公獨<md:KR4d0226_SBCK_076-27b>¶正色誦言無
少顧避退未嘗以語乎家而其計慮之明諫¶説之切所
以不諧於時而卒驗於後者乃反因深文巧詆¶之筆而
後顯及其出而賦政乎外退處乎鄉以至流放轉¶徙於
荒寒寂寞之濱而遂奄然以没其世則其所以處乎¶巨
細顯微之間者又皆清明純潔而無一毫之歉是非所¶
謂原泉混混而放乎四海者耶孔子之歎孟氏之言於
<pb:KR4d0226_WYG_076-43a>
是¶而益見其不我欺矣熹愚不肖生長窮鄉聞公之名
而鄉¶往之久矣獨恨未能盡得其行事之本末前年公
之曽孫¶中散大夫某持節南來亟往請焉大夫公出是
書而遂以¶其序見屬熹不得辭也因次是説以附于章
貢李公跋語¶之後雖於公之懿德馴行剛毅大節無能
有所發明然使¶讀公之書而仰髙山行景行者知循其
本而用力焉則亦<md:KR4d0226_SBCK_076-28a>¶世道人材之一助而非獨爲豐氏之
私也大夫公清苦廉¶直勤事愛民屢爲刺史二千石入
<pb:KR4d0226_WYG_076-43b>
居郎省皆有顯聞然多¶不得久於其官蓋有公之風烈
云紹熙二年夏四月戊寅¶朔朝散郎直寶文閣權發遣
漳州軍州事朱熹序¶
　　　孫稽仲文集序¶
蘇臺孫侯稽仲示予以其所爲文曰谷橋愚藁者十巨
編¶曰予之用力於此深矣子其爲我評之熹不能文不
知所¶以贊也然嘗讀稽仲兵要之書矣觀其述作之體
不爲文¶字之空言而必要於實用此其志豈獨求以文
<pb:KR4d0226_WYG_076-44a>
鳴於世而¶已哉今得此編而讀之則其律令之嚴關鍵
之宻又若未¶能無意於文者然其不爲空言而必求有
以發於物色事¶情之實則猶兵要也意翻空而易竒文
徵實而難工昔之<md:KR4d0226_SBCK_076-28b>¶用力於文者蓋已病之是以谷橋之
篇驟而讀之初若艱¶深嚴苦而不諧於俚耳至其合處
則又從容閒暇流暢發¶越若律吕之相和雌雄之相應
此其用力之淺深世當有¶能識之者不待予言而後信
也至於談經之趣足以見其¶文之所以爲本論事之章
<pb:KR4d0226_WYG_076-44b>
足以見其學之所以爲用又皆¶明白磊落聞見層出於
其間嗚呼是亦富矣異時有志之¶士葢必將有考焉又
不當專以文章利病而言也紹熙癸¶丑七月既望新安
朱熹書¶
　　　武夷圖序¶
武夷君之名著自漢世祀以乾魚不知果何神也今建
寧¶府崇安縣南二十餘里有山名武夷相傳即神所宅
峰巒¶嵓壑秀拔竒偉清溪九曲流出其間兩崖絶壁人
<pb:KR4d0226_WYG_076-45a>
迹所不<md:KR4d0226_SBCK_076-29a>¶到處往往有枯查挿石鏬間以庋舟船棺柩之
屬柩中遺¶骸外列陶器尚皆未壞頗疑前世道阻未通
川壅未決時¶夷落所居而漢祀者即其君長蓋亦避世
之士生爲衆所¶臣服没而傳以爲仙也今山之羣峰最
髙且正者猶以大¶王爲號半頂有小丘焉豈即君之居
耶然舊記相傳詭妄¶不經不足考信故有版圖迫迮漶
漫亦難辨識今冲佑羽¶人髙君文舉始復更定此本於
其鄉背隱顯之間爲能有¶以盡發其祕且屬隱屏精舍
<pb:KR4d0226_WYG_076-45b>
仁智堂主爲題其首以祛舊¶傳之惑云¶
　　　韓文考異序¶
南安韓文出蒲田方氏近世號爲佳本予讀之信然然
猶¶恨其不盡載諸本同異而多折衷於三本也原三本
之見<md:KR4d0226_SBCK_076-29b>¶信杭蜀以舊閣以官其信之也則宜然如歐陽公
之言韓¶文印本初未必誤多爲校讐者妄改亦謂如羅
池碑改步¶爲涉田氏廟改天明爲王明之類耳觀其自
言爲兒童時¶得蜀本韓文於隨州李氏計其嵗月當在
<pb:KR4d0226_WYG_076-46a>
天禧中年且其¶書已故弊脱畧則其摹印之日與祥符
杭本蓋未知其孰¶先孰後而嘉祐蜀本又其子孫明矣
然而猶曰三十年間¶聞人有善本者必求而改正之則
固未嘗必以舊本爲是¶而悉從之也至於祕閣官書則
亦民間所獻掌故令史所¶抄而一時館職所校耳其所
傳者豈真作者之手藁而是¶正之者豈盡劉向揚雄之
倫哉讀者正當擇其文理意義¶之善者而從之不當但
以地望形勢爲重輕也抑韓子之¶爲文雖以力去陳言
<pb:KR4d0226_WYG_076-46b>
爲務而又必以文從字順各識其職<md:KR4d0226_SBCK_076-30a>¶爲貴讀者或未得
此權度則其文理意義正自有未易言¶者是以予於此
書姑考諸本之同異而兼存之以待覽者¶之自擇區區
妄意雖或竊有所疑而不敢偏有所廢也¶
　　　書韓文考異前¶
此集今世本多不同惟近嵗南安軍所刋方氏校定本
號¶爲精善别有舉正十卷論其所以去取之意又他本
之所¶無也然其去取以祥符杭本嘉祐蜀本及李謝所
<pb:KR4d0226_WYG_076-47a>
據館閣¶本爲定而尤尊館閣本雖有謬誤往往曲從他
本雖善亦¶棄不錄至於舉正則又例多而辭寡覽者或
頗不能曉知¶故今輒因其書更爲校定悉考衆本之同
異而一以文勢¶義理及他書之可驗者決之苟是矣則
雖民間近出小本¶不敢違有所未安則雖官本古本石
本不敢信又各詳著<md:KR4d0226_SBCK_076-30b>¶其所以然者以爲考異十卷庶幾
去取之未善者覽者得¶以參伍而筆削焉¶
　　　林貫之字序
<pb:KR4d0226_WYG_076-47b>
莆田林井伯之子小字轉翁間以謂余請有以易之余
曰¶日月山川隱疾之外何適而非名唯毋曰翁者以去
自尊¶之嫌斯可已乃請井伯姑仍上字而字以貫之且
告之曰¶車之所以轉者輪也輪之所以轉者牙之圜也
牙之所以¶轉者輻之直而甾於轂也轂之所以轉者内
空以貫乎軸¶而外能使輻以指牙也然自轂之外雖能
轉物而未免自¶轉於物唯軸則承軫載物以貫夫轂而
未嘗有所動焉是¶以不轉於物而物之可轉者皆唯我
<pb:KR4d0226_WYG_076-48a>
之所轉而莫能違也¶嗚呼人之爲學至於有以自立其
心而不爲物之所轉則<md:KR4d0226_SBCK_076-31a>¶其日用之間所以貫夫事物之
中者豈富貴所能淫貧賤¶所能移威武所能屈哉井伯
家傳奥學所以教其子者固¶宜熟於此矣貫之其必以
余言爲不謬云¶
　　　黄子厚詩序¶
余年十五六時與子厚相遇於屏山劉氏之齋館俱事
病¶翁先生子厚少余一嵗讀書爲文略相上下猶或有
<pb:KR4d0226_WYG_076-48b>
時從¶余切磋以進其所不及後三四年余猶故也而子
厚一旦¶忽踴躍驟進若不可以尋尺計出語落筆輒驚
坐人余固¶歎其超然不可追逐而流輩中亦鮮有能及
之者自爾二¶十餘年子厚之詩文日益工琴書日益妙
而余日益昏惰¶乃不能及常人亦且自念其所曠闕又
有急於此者因遂¶絶意一以頑鄙自安固不暇復與子
厚度長絜大於文字<md:KR4d0226_SBCK_076-31b>¶間矣既而子厚一再徙家崇安浦
城㑹聚稍希濶然每得¶其詩文筆札必爲之把玩賞歎
<pb:KR4d0226_WYG_076-49a>
移日不能去手蓋子厚之¶文學太史公其詩學屈宋曹
劉而下及於韋應物視柳子¶厚猶以爲雜用今體不好
也其𨽻古尤得魏晉以前筆意¶大抵氣韻豪爽而趣味
幽潔蕭然無一㸃世俗氣中年不¶得志於場屋遂發憤
謝去杜門讀書清坐竟日間輒曳杖¶行吟田野間望山
臨水以自適其於騷詞能以楚聲古韻¶爲之節族抑揚
髙下俛仰疾徐之間凌厲頓挫幽眇回鬱¶聞者爲之感
激慨歎或至泣下由是其詩日以髙古遂與¶世亢至不
<pb:KR4d0226_WYG_076-49b>
復可以示人或者得之亦不省其爲何等語也¶獨余猶
以舊習未忘之故頗能識其用意深處蓋未嘗不¶三復
而深悲之以爲子厚豈真坐此以窮然亦不意其遂<md:KR4d0226_SBCK_076-32a>¶窮
以死也衰莫疾痛餘日㡬何而交舊零落無復可與語¶
此者方將訪其遺藁櫝而藏之以爲後世必有能好之
者¶而一日三山許閎生來訪袖出子厚手書所爲詩若
干篇¶别抄又若干篇以示余其間蓋又有余所未見者
然後益¶知子厚晚嵗之詩其變化開闔恍惚微妙又不
<pb:KR4d0226_WYG_076-50a>
止余昔日¶之所知也爲之執卷流涕而識其後如此子
厚名銖姓黄¶氏世家建之甌寧中徙頴昌且再世母孫
讀書能文昆弟¶皆有異材而子厚所立卓然尤足以自
表見顧乃不遇而¶阨窮以死是可悲也許生嘗學詩於
子厚得其戸牖收拾¶遺文其多乃至於此拳拳綴緝師
死而不忍倍之是又可¶嘉也已慶元己未七月壬子雲
谷老人書¶
　　　楚辭後語目錄序<md:KR4d0226_SBCK_076-32b>¶
<pb:KR4d0226_WYG_076-50b>
右楚辭後語目錄以鼂氏所集錄續變二書刋補定著
凡¶五十二篇鼂氏之爲此書固主於辭而亦不得不兼
於義¶今因其舊則其考於辭也宜益精而擇於義也當
益嚴矣¶此余之所以兢兢而不得不致其謹也蓋屈子
者窮而呼¶天疾痛而呼父母之詞也故今所欲取而使
繼之者必其¶出於幽憂窮蹙怨慕淒涼之意乃爲得其
餘韻而宏衍鉅¶麗之觀懽愉快適之語宜不得而與焉
至論其等則又必¶以無心而冥㑹者爲貴其或有是則
<pb:KR4d0226_WYG_076-51a>
雖逺且賤猶將汲而¶進之一有意於求似則雖迫真如
楊柳亦不得已而取之¶耳若其義則首篇所著荀卿子
之言指意深切詞調鏗鏘¶君人者誠能使人朝夕諷誦
不離於其側如衛武公之抑¶戒則所以入耳而著心者
豈但廣厦細旃明師勸誦之益<md:KR4d0226_SBCK_076-33a>¶而已哉此固余之所爲
眷眷而不能忘者若髙唐神女李¶姬洛神之屬其詞若
不可廢而皆棄不錄則以義裁之而¶斷其爲禮法之罪
人也髙唐卒章雖有恩萬方憂國害開¶聖賢輔不逮之
<pb:KR4d0226_WYG_076-51b>
云亦屠兒之禮佛倡家之讀禮耳幾何其¶不爲獻笑之
資而何諷一之有哉其息夫躬柳宗元之不¶棄則鼂氏
已言之矣至於揚䧺則未有議其罪者而余獨¶以爲是
其失節亦蔡琰之儔耳然琰猶知愧而自訟若雄¶則反
訕前哲以自文宜又不得與琰比矣今皆取之豈不¶以
夫琰之母子無絶道而於雄則欲因反騷而著蘇氏洪¶
氏之貶詞以明天下之大戒也陶翁之詞鼂氏以爲中
和¶之發於此不類特以其爲古賦之流而取之是也抑
<pb:KR4d0226_WYG_076-52a>
以其¶自謂晉臣恥事二姓而言則其意亦不爲不悲矣
序列於<md:KR4d0226_SBCK_076-33b>¶此又何疑焉至於終篇特著張夫子吕與叔之
言蓋又以¶告夫游藝之及此者使知學之有本而反求
之則文章有¶不足爲者矣其餘微文碎義又各附見於
本篇此不暇悉¶著云¶
　　　楚辭集註序¶
右楚詞集註八卷今所校定其第錄如上蓋自屈原賦
離¶騷而南國宗之名章繼作通號楚辭大抵皆祖原意
<pb:KR4d0226_WYG_076-52b>
而離¶騷深逺矣竊嘗論之原之爲人其志行雖或過於
中庸而¶不可以爲法然皆出於忠君愛國之誠心原之
爲書其辭¶㫖雖或流於跌宕恠神怨懟激發而不可以
爲訓然皆生¶於繾綣惻怛不能自己之至意雖其不知
學於北方以求¶周公仲尼之道而獨馳騁於變風變雅
之末流以故醇儒<md:KR4d0226_SBCK_076-34a>¶莊士或羞稱之然使世之放臣屏子
怨妻去婦&KR0734;淚謳唫¶於下而所天者幸而聽之則於彼
此之間天性民彛之善¶豈不足以交有所發而増夫三
<pb:KR4d0226_WYG_076-53a>
綱五典之重此予之所以¶每有味於其言而不敢直以
詞人之賦視之也然自原著¶此詞至漢未久而説者已
失其趣如太史公葢未能免而¶劉安班固賈逵之書世
復不傳及隋唐間爲訓解者尚五¶六家又有僧道騫者
能爲楚聲之讀今亦漫不復存無以¶驗其説之得失而
獨東京王逸章句與近世洪興祖補注¶並行於世其於
訓詁名物之間則已詳矣顧王書之所取¶舍與其題號
離合之間多可議者而洪皆不能有所是正¶至其大義
<pb:KR4d0226_WYG_076-53b>
則又皆未嘗沈潛反復嗟歎詠歌以尋其文詞¶指意之
所出而遽欲取喻立説旁引曲證以强附於其事<md:KR4d0226_SBCK_076-34b>¶之已
然是以或以迂滯而逺於性情或以迫切而害於義¶理
使原之所爲抑鬱而不得伸於當年者又晦昧而不見¶
白於後世予於是益有感焉疾病呻吟之暇聊据舊編
粗¶加櫽括定爲集註八卷庶幾讀者得以見古人於千
載之¶上而死者可作又足以知千載之下有知我者而
不恨於¶來者之不聞也嗚呼悕矣是豈易與俗人言哉
<pb:KR4d0226_WYG_076-54a>
　　　贈畫者張黄二生¶
鄉人新作聚星亭欲畫荀陳遺事於屏間而窮鄉僻陋
無¶從得本友人周元興吳和中共稱張黄二生之能因
俾爲¶之果能考究車服制度想像人物風采觀者皆歎
其工二¶生因請爲記其事予以爲二生更能逺遊以廣
其見聞精¶思以開其胸臆則其所就當不止此予老矣
尚能爲生印<md:KR4d0226_SBCK_076-35a>¶之慶元庚申正月二十四日晦庵病叟書
贈張彦悦黄某
<pb:KR4d0226_WYG_076-54b>
　　　周深父更名序¶
水之深者淵回澄澹人莫能測其源底之所極其或未
然¶則必濬之而後深此理之必然也深父更名以避前
聖其¶意則已善矣而其所欲名者又即其字而得夫所
以深之¶之道焉豈不又甚可嘉也哉自今以往因稱自
警而日有¶以深乎其内使相與遊者但見其淵回澄澹
有異於前而¶莫際其極是則深父之果能爲深而不負
乎此名也夫慶¶元庚申閏月初吉晦庵病叟書
<pb:KR4d0226_WYG_076-55a>
　　　贈筆工蔡藻¶
予性不善書尤不能用兔毫弱筆建安蔡藻以筆名家
其¶用羊毫者尤勁健予是以悦之藻若去此而游於都
市蓋<md:KR4d0226_SBCK_076-35b>¶將與曹忠輩争先云淳熙元年八月五日朱仲晦
父書¶
　　　三先生論事錄序¶
昔顧子敦嘗爲人言欲就山間與程正叔讀通典十年
世¶之以是病先生之學者蓋不獨今日也夫法度不正
<pb:KR4d0226_WYG_076-55b>
則人¶極不立人極不立則仁義無所措仁義無所措則
聖人之¶用息矣先生之學固非求子敦之知者而爲先
生之徒者¶吾懼子敦之言遂得行於其間因取先生兄
弟與横渠相¶與講明法度者録之篇首而集其平居議
論附之目曰三¶先生論事錄夫豈以爲有補於先生之
學顧其所自警者¶不得不然耳
　
　¶晦庵集卷七十六<md:KR4d0226_SBCK_076-36a>¶
<pb:KR4d0226_WYG_077-1a>
欽定四庫全書
　晦庵集卷
