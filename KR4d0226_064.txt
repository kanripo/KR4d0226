# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.254184
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB04n0282-064晦庵先生朱文公文集-卷第六十四.
<pb:KR4d0226_SBCK_064-1a>¶
晦庵先生朱文公文集卷第六十四¶
　書(知舊門人問答)¶
　　　答鞏仲至(豊)¶
聞名&KR0133;見爲日乆矣茲辱枉顧乃遂夙心慰幸可量别後¶
又承惠問并示武夷佳句&KR0023;聞于役之暇不廢山水之娱¶
賦詠從容曲盡佳致&KR0057;以爲喜比想巳還官次乆矣霜寒¶
之後繼以暄暖諒惟幕府有相起處多福熹衰病益甚最¶
苦拘攣不能信詘起居動作皆有所妨樞帥經由以此不¶
得敬謁然聞其寛和盡下想於賢佐必知所敬禮也昌父¶
入城未歸計必還此度歲矣偶便寓此病軀憚於慿几口¶
占不謹幸深原照¶
　　　答鞏仲至¶
<pb:KR4d0226_SBCK_064-1b>¶
掌丞轉致近問&KR0023;聞比日春序浸暄幕府優㳺起處佳福¶
足以爲慰熹衰病拘攣日甚一日死生長短本所不計但¶
未死之前轉動不得亦令人無况耳告老之章州郡未肯¶
騰奏雖荷其見憐不欲使觸禍機然鄙意巳决無所復顧¶
爲此&KR0043;留令人腹煩耳樞帥經由不及一見荷其答書之¶
意甚勤&KR0071;此未敢爲問徃來多能道其政事之羙而來書¶
之所發明&KR0057;足起人意也子約子弟近得書云歲前明招¶
大火其柩㡬不免幸而&KR0023;全&KR0077;不知其厚葬之說但得汪¶
時發書似頗有所不快意不知曲折如何也叔昌老不長¶
進亦是前日向外意多脚根不牢實耳輕棄簞瓢之句令¶
人深省顧未知真樂所在則雖欲不棄而不可得此須别¶
有箇著力處乃足恃耳武夷續詩讀之無非向來經行所¶
<pb:KR4d0226_SBCK_064-2a>¶
歴景物宛然益歎摹寫之妙詩序縱横放肆多出前人未¶
發之祕但詆江西而進宛陵不能不駭俗聽耳少時嘗讀¶
梅詩亦知愛之而於一時諸公所&KR0091;道如河豚等篇有所¶
未喻用此頗疑張徐之論亦未爲過至於寂寥短章閑暇¶
蕭散猶有魏&KR0051;以前髙風餘韻而不極力於當世之&KR0100;轍¶
者則恐論者有未盡察也不審賢者雅意謂何所録警䇿¶
二卷者亦可使得一見耶此人還日幸望録&KR0009;千萬之望¶
貴眷&KR0048;娘一一佳&KR0073;皃輩蒙問感感昌父昨日得書巳到¶
家矣&KR0009;詩甚冨&KR0012;瘦亦益甚矣憲䑓王幹前日過此嘗託¶
致區區今有一書與之煩爲轉達書中囑渠一二事幸爲¶
扣其可否以語直卿也¶
　　　答鞏仲至¶
<pb:KR4d0226_SBCK_064-2b>¶
稍不聞問巳&KR0501;馳情昨日遞中奉吿之辱&KR0023;審比日春和¶
幕府多餘體履佳&KR0408;良以爲慰録&KR0009;舊詩得以快讀雄麗¶
精切歎服深矣簞瓢之句得其全篇又深感&KR0099;也但梅詩¶
之評未能盡解當俟得所集録始敢扣也張巨山乃學魏¶
&KR0051;六朝之作非宗江西者其詩閑澹髙逺恐亦未可謂不¶
深於詩者也坡公病李杜而推韋栁盖亦自悔其平時之¶
作而未能自拔者其言似亦有味不審明者視之以爲如¶
何也無由靣論臨風快想因來更望切磋究之老病乆已¶
無復此夣亦聊以暇日銷憂耳告老之章已上但已差晚¶
爲可恨故舊諸賢不得不任其責也留徐方脫囚拘彭曽¶
㡬堕&KR0024;處世途艱險吁可畏哉然亦何可避也¶
　　　答鞏仲至¶
<pb:KR4d0226_SBCK_064-3a>¶
遞中兩辱惠書并有詩筒之况荷意勤矣又知小姪劉親¶
皆以垂念之故得以&KR0060;食益深感愧信後清和恭惟幕府¶
有相起處佳福所需惡語&KR0057;荷不鄙此於吾人豈有所愛¶
但近年此等一切廢置向巳許爲放翁作老學齋銘後亦¶
不復敢著語髙明應巳黙解不待縷縷自辨數也抑又聞¶
之古之聖賢所以教人不過使之講明天下之義理以開¶
發其心之知識然後力行固守以終其身而凡其見之言¶
論措之事業者莫不由是以出&KR0004;非此外别有岐路可施¶
功力以致文字之華靡事業之恢宏也故易之文言於乾¶
九三實明學之始終而其所謂忠信所以進徳者欲吾之¶
心實明是理而真好惡之&KR0002;其好好色而惡惡臭也所謂¶
修辭立誠以居業者欲吾之謹夫所發以致其實而&KR0057;先¶
<pb:KR4d0226_SBCK_064-3b>¶
於言語之易放而難&KR0053;也其曰修辭豈作文之謂哉今或¶
者以修辭名左右之齋吾固未知其所謂然設&KR0002;盡如文¶
言之本指則猶恐此事當在忠信進徳之後而未可以遽¶
及&KR0002;如或者賦詩之所詠歎則恐其於乾乾夕惕之意又¶
益逺而不相似也鄙意於此深有所不能無疑者今雖不¶
敢承命以爲記然念此事於人所&KR0028;不細有不可以不之¶
講者故敢私以爲請幸試思之而還以一言判其是非焉¶
至於佳篇之貺則意益厚矣顧惟頓拙於此豈敢有所與¶
三復以還但知賛歎而巳然因此偶記頃年學道未能專¶
一之時亦嘗間考詩之原委因知古今之詩凡有三變盖¶
自書傳所記虞夏以來下及魏&KR0051;自爲一等自晋宋間顔¶
謝以後下及唐&KR0004;自爲一等自沈宋以後定著律詩下及¶
<pb:KR4d0226_SBCK_064-4a>¶
今日又爲一等然自唐初以前其爲詩者固有高下而法¶
猶未變至律詩出而後詩之與法始皆大變以至今日益¶
巧益宻而無復古人之風矣故嘗妄欲抄取經史諸書所¶
載韻語下及文選漢魏古詞以盡乎郭景純陶淵明之所¶
作自爲一編而附于三百篇楚辭之後以爲詩之根本準¶
則又於其下二等之中擇其近於古者各爲一編以爲之¶
羽翼輿衛(且以李杜言之則如李之古風五十首杜之秦/蜀紀行遣興出塞潼&KR0028;石濠夏日夏夜諸篇律)¶
(詩則如王維韋應物輩亦自有蕭散之/趣未至如今日之細碎卑冗無餘味也)其不合者則悉去¶
之不使其接於吾之耳目而入於吾之胷次要使方寸之¶
中無一字世俗言語意思則其爲詩不期於髙逺而自髙¶
逺矣然顧爲學之務有急於此者亦復自知材力短弱決¶
不能追古人而與之並遂悉棄去不能復爲况今老病百¶
<pb:KR4d0226_SBCK_064-4b>¶
念休歇寜尚復語此乎然感左右見顧之重&KR0002;以爲可語¶
此者故聊復言之恐或可以少&KR0135;百尺竿頭更進一歩之¶
&KR0020;也來喻所云潄六藝之芳&KR0243;以求真澹此誠極至之論¶
然恐亦須先識得古今體製雅俗鄊背仍更洗滌得盡腸¶
胃間夙生葷血脂膏然後此語方有所措如其未然&KR0060;恐¶
穢濁爲主芳潤入不得也近世詩人正縁不曽透得此&KR0028;¶
而規規於近局故其所就皆不滿人意無足深論然旣就¶
其中而論之則又互有短長不可一槩抑此伸彼况權度¶
未審其所去取又或未能盡合天下之公也此說甚長非¶
書可究他時或得靣論庶㡬可盡但恐彼時且要結絶修¶
辭公案無暇可及此耳記文甚徤說盡事理但恐亦當更¶
考歐曾遺法料簡刮摩使其清明峻㓗之中自有雍容俯¶
<pb:KR4d0226_SBCK_064-5a>¶
仰之態則其傳當愈逺而使人愈無遺憾矣僣易併及愧¶
悚之深不審明者於意云何亦幸有以反覆之也長溪王¶
君之詩竟如何此有一黄子厚者其詩自楚漢諸作中來¶
絶不&KR0011;世人語人亦少能知之近以社倉出内譏察不謹¶
狼狽憂鬰以至於死甚可傷也放翁詩書録&KR0009;幸甚此亦¶
得其近書筆力愈精徤頃嘗憂其迹太近能太髙或爲有¶
力者所牽挽不得全此晚節計今决可免矣此亦非細事¶
也仙逰之政無人肯爲推出此理&KR0020;之常無足恠者况在¶
渠家法又自不當計此耶偶得浙漕去秋䇿問謾録去不¶
知曽見之否清議固知不可泯㓕然能出此亦不易也熹¶
病益甚跬歩不能自致而神昏氣痞支體酸痛殆非乆作¶
人間客者矣休致之請前月&KR0004;間附便以行至今寂然未¶
<pb:KR4d0226_SBCK_064-5b>¶
聞可報恐所附人遲滯不達設更淹留當自有臺劾施行¶
不待催督矣¶
　　　答鞏仲至¶
乆不聞問良以郷徃前日便中特承惠書具聞近况足以¶
爲慰訊後劇暑恭惟幕府有相尊履佳福熹衰病沈痼日¶
甚一日告老之章且幸得請將謂世巳相忘然猶未脫誰¶
何之域尸居餘氣何足加念彼亦正自過慮也逺承垂問¶
深感愛念牋敬固非所敢當者然亦恨異時不得託名文¶
集中耳修辭齋名本意乃如此然易之本㫖自有先後前¶
書固巳言之矣栗字再見虞書皆莊敬謹嚴之意以是名¶
齋非徒有取於木也扁榜便欲爲書隅數日臂痛不能運¶
筆且當少湏也說詩之繆甚愧率爾然後來細讀前後所¶
<pb:KR4d0226_SBCK_064-6a>¶
示諸篇始能深味雋永之趣盖巳自成一家之言矣豈當¶
復有所措說於其間哉但來書所論平淡二字誤盡天下¶
詩人恐非至當之言而明者亦復不以爲非是則熹所深¶
不識也夫古人之詩本豈有意於平淡哉但對今之狂恠¶
雕鎪神頭&KR0017;靣則見其平對今之肥膩腥臊酸鹹苦澁則¶
見其淡耳自有詩之&KR0004;以及魏晉作者非一而其高處無¶
不出此左右固自以爲亦嘗從頭㸔得一過而諳其升降¶
沿革矣則豈不察於此者但恐如李漢所謂謂易以下爲¶
古文因以爲無所用於今世不&KR0002;近體之可以恱人之觀¶
聴以是不免有是今非古之意遂不復有意於古人之髙¶
風逺韻耳又謂有意於平淡者即非純古然則有意於今¶
之不平淡者得爲純古乎又謂水落石出自歸此路則吾¶
<pb:KR4d0226_SBCK_064-6b>¶
未見終身習於鄭衛之哇&KR0075;而能卒自歸於英莖韶頀之¶
雅正者也鄙見如此幸試思之以爲如何也荆公唐選本¶
非其用意處乃就宋次道家所有而因爲&KR0039;定耳觀其序¶
引有費日力於此良可惜也之嘆則可以見此老之用心¶
矣夫豈以區區掇拾唐人一言半句爲&KR0274;作而必欲其無¶
所遺哉且自今觀之其所集録亦只前數卷爲可觀&KR0002;使¶
老僕任此筆削恐當更去其半乃厭人意耳不知此說明¶
者又以爲如何也放翁近報亦巳掛冠盖自不得不爾近¶
有人自日&KR0065;來云今春議者欲起洪景盧與此老付以史¶
筆置局湖山以就間曠巳而當路有忌之者其事遂&KR0230;今¶
日此等好事亦做不得然在此翁&KR0077;且免得一畨拖出來¶
亦非細事前書盖巳慮此乃知人之所見有畧同者或云¶
<pb:KR4d0226_SBCK_064-7a>¶
張伯子實唱其說此亦甚不易也得江西書云孫從之亦¶
巳物故人物&KR0396;然令人短氣此亦非人力所能爲也留衛¶
公一書恐有的便煩爲遣去似聞樞帥巳有奉祠之命不¶
知然否果爾必送來因得過留爲數日之欵幸甚¶
　　　答鞏仲至¶
遞中辱書獲聞比日盛暑幕府優游起居超勝良以爲慰¶
新詩見&KR0009;&KR0057;荷不鄙讀之便&KR0116;烏石靈源去人不逺當此¶
炎燠洒然如羾寒門而濯清風也記文更定莊重詳實足¶
以傳逺悟老真不朽矣放翁筆力愈徤但恨無故&KR0013;天津¶
橋上胡孫擾亂&KR0077;爲大耳三藏覷見柳州南澗等詩最是¶
放不下者但其氣格髙逺㫖趣幽深故讀之者苦不甚&KR0116;¶
此亦古今文字言語得失利病之所由可不審哉景迂誌¶
<pb:KR4d0226_SBCK_064-7b>¶
文謾令録示亦幸渠文要自不可曉也氣候不佳故舊中¶
時復塌了一兩人令人欝欝仲止不謂乃能自立如此深¶
可愛敬&KR0057;喜南澗之有後足強人意也黄巖老中間過此¶
亦嘗相訪惠詩一篇甚佳亦見其刋行小集冠以誠齋之¶
詩稱其似蕭東夫且謂東夫似陳後山而平生未見東夫¶
詩也此事至爲淺末然㸔&KR0077;魏晉以前諸作便&KR0116;無開口¶
處甚可&KR0015;耳焦山瘞鶴銘下有冬日泛舟詩一篇句法旣¶
髙字體亦勝與銘文意象大畧相似必是一手作者自題¶
王姓而名逸近世好事者亦少&KR0091;之獨趙徳夫金石録題¶
識頗詳而以作者爲王瓉必是當時所傳本其名尚完也¶
今選詩中有此名字而此詩體製只似唐人恐又或非一¶
人不知亦曾見之否中間託陳安行子弟問之云從來無¶
<pb:KR4d0226_SBCK_064-8a>¶
問及者獨張機仲臨鎮時嘗遣人摹之因得數本今徃一¶
通幸試考之以爲如何也熹病日益侵無足言者承欲冬¶
間謁告還浙千萬迃轡爲數日之留當得欵晤以盡所欲¶
言者¶
　　　答鞏仲至¶
熹以氣痞益甚不能親布前幅來書在遞角中而詩卷乃¶
似有拆動處不知何故以此知逺書亦難多談也向說簡¶
齋詩有合改定處如能爲之料理幸爲印一本來只用粗¶
&KR0083;庶得就&KR0125;塗改附回改正易爲力吕書奏議近方得見¶
印本因得詳考當日規模機㑹深可嘆息但其間亦不免¶
有漏落此間人有冩本與此互有詳畧其間擊人者恐其¶
子弟避讐刪去如宻奏條畫誅范瓊計䇿後卒施行其語¶
<pb:KR4d0226_SBCK_064-8b>¶
亦是一大公案不知何故亦不載也前書方報黄子厚之¶
死今有方伯謨者亦死矣其詩比子厚更温潤可觀方進¶
未巳乃年甫五十而逝&KR0057;足傷惜也¶
　此間有劉叔通者亦能詩今日得其兩篇謾以&KR0009;呈不¶
　識髙明以爲如何也熹又上¶
　　　答鞏仲至¶
比日秋冷恭惟幕府燕閑起處佳福此間數日前一水非¶
常今幸無他聞下流頗有所損不知果如何但雨意未巳¶
早稻十分成熟而不得以時收割此爲可慮耳近日得昌¶
父斯逺書附到書一角今附徃中有大卷意必是詩累年¶
不見斯逺一字欲發封觀之又不欲破戒或㸔畢幸轉以¶
見示也但斯逺省闈不偶家無内&KR0135;嗣續之計亦復茫然¶
<pb:KR4d0226_SBCK_064-9a>¶
急欲爲謀婚之計而未有其處不知親舊間亦有可爲物¶
色處否想二公書中亦湏說及此事渠來見囑此間無處¶
可致力只得并奉凂也¶
　　　答鞏仲至¶
前蔡君歸辱書及此專人又奉手告欣審比日秋暑尊候¶
萬福一水逺近多罹其害此間亦然所不及門者三五尺¶
耳簡齋詩巳領但得閩本就校即刋脩覆校&KR0057;易爲力旦¶
夕稍暇或取此間所有者塗改&KR0009;呈也吕公奏議恨未見¶
鄭武子所校本鄭乃其客必無舛繆也王瓉詩誠如所喻¶
劉詩得經題品甚幸旦夕當令録數篇奉&KR0009;也所論自刋¶
詩文此風極可笑又可歎也樓記姉銘筆力甚勁歎仰亡¶
巳尹少稷文近世誠不易得晚節狼狽殊可惜也晁銘不¶
<pb:KR4d0226_SBCK_064-9b>¶
可曉亦不但此篇不知當時何以得重名於世也日鑄之¶
惠感領厚意來使立俟未有以爲報也¶
　　　答鞏仲至¶
前日人還草草附報殊不盡意比秋益涼恭惟起處多勝¶
陳詩誤字今别用&KR0083;録去湏逐字分付修了㸔過就此勾¶
消了方再付一字乃可無誤此雖細事然亦湏經歴方見¶
自然成法也樓記不知巳入石未細㸔尚有兩三處可疑¶
具之别&KR0083;幸更詳之也匆匆附遞不暇他及未由承晤千¶
萬自愛¶
　　　答鞏仲至¶
武夷非建山之全體不待辨而知且於此上下文無所屬¶
似成剰語&KR0002;欲破蘇公茶圃之&KR0003;則語又太畧兼亦本不¶
<pb:KR4d0226_SBCK_064-10a>¶
相&KR0028;也漕司所領茶事止爲&KR0095;貢玉食之一端耳非如他¶
路與鹽法並行而領於一司也今云鹽爲大而茶次之似¶
非事實又車運之䇿此殊不聞不知其說果如何也夫爲¶
政者材可以勝乎事事不可以勝乎材此兩句頗&KR0011;舉子¶
文然亦謂欲其材之勝乎事不欲事之勝乎材則可今此¶
語&KR0020;似未妥帖試深味之可見可以二字正富公碑中趙¶
濟能揺之&KR0011;也熹上呈¶
　　　答鞏仲至¶
置中奉告欣審比日秋清尊履佳福兩詩三記併領嘉惠¶
&KR0057;増慰懌但鄭君之爲人不復記憶有如來示誠不易得¶
也宗司刻石簡嚴得體書亦清婉可愛安濟則似太詳雖¶
云合有許多說話然亦當有所取舎觀前輩所作可見也¶
<pb:KR4d0226_SBCK_064-10b>¶
率易及此如何如何帥官稱盖欲以見廟堂之舊然不知¶
於古亦有&KR0004;否似不&KR0002;只書職名之爲正也昌父得書欲¶
來相訪而病復大作但能口占一&KR0083;及&KR0009;未病時手寫詩¶
一編清苦寒痩如其爲人其間亦有斯逺仲止數詩皆有¶
思致足以慰離索但未知訊後病巳差未耳直卿乆不得¶
書聞有徙家之興此固所欲但於渠聚徒之計則恐失之¶
便無以爲生亦須細啇量耳論作官則誠不&KR0002;聚徒之爲¶
安也偶與應辰過門云欲請見亟附此&KR0083;不能究懹抱衰¶
病中間嘗小愈今復大作拘攣痞滿有甚於前矣¶
　放翁得近書甚徤謾知之&KR0433;卦考誤無别本當於番易¶
　求之但恐題跋者恐其累巳巳遭投削耳¶
　　　答鞏仲至¶
<pb:KR4d0226_SBCK_064-11a>¶
稍不聞問積有馳情比日冬温恭惟幕府多暇動履有休¶
眷集郎娘一一佳慶熹老病衰朽有加無瘳置之不足道¶
也但書課未畢而不能俯躬伏几以究其業此爲悵恨耳¶
適聞帥司行下發諸舉子倉租米變糶買銀赴司送納不¶
省何謂前政辛勤規畫爲此活人之計其心甚仁其惠甚¶
逺何忍一旦遽破壤之耶今之從政者固不可以此望之¶
特賢者&KR0408;從事於其間則似不冝有此耳不審文書所下¶
亦嘗&KR0028;由參署而後行抑吏輩徑下之而&KR0004;不以白也州¶
縣得之直便行下無復啇量所幸今非糶變之時且得&KR0043;¶
留故爲奉扣幸更審之&KR0002;無急切之用不知亦可且與行¶
下仍舊&KR0053;支否况此一縣所有不多不過八百餘斛糶之¶
得千緍耳帥司不待此而後冨而徒使自是以徃生子之¶
<pb:KR4d0226_SBCK_064-11b>¶
家失救接之&KR0135;且將復起故時殺棄之風則作俑之過將¶
於誰責而可耶設&KR0002;必有急切湏至移用則向時後山千¶
緍之米似&KR0077;可以抽回盖彼處巳有社倉市戸村民一例¶
請貸&KR0004;無間隔不必爲此偏惠以厚㳺手而又&KR0004;無收貯¶
之地又無專掌之人以今夏私糶之事驗之亦可見其無¶
用而有害矣&KR0002;不&KR0053;回將來不過又只如此或更别生大¶
害&KR0018;累後人不&KR0002;及今行下令其收拾樁管俟來春以後¶
得價之時發糶解赴使司之爲便也兼此事今年行得非¶
常乖繆追呼驚擾數月不定及至胥吏乞覔飽足之後有¶
罪者不坐而無&KR0499;者枉費從旁觀之令人扼腕但以未決¶
之時嫌於請囑不欲言之今事巳過乃敢說耳&KR0002;欲收回¶
便可行下徑自指定專委一二人爲首及早收拾蔡姓者¶
<pb:KR4d0226_SBCK_064-12a>¶
極富且畏事似可託也(即郷時去相見/名六瑞者之族)衰退之人不當與¶
此&KR0002;非幕府有吾人在則亦不復能啓口矣然其可否當¶
自以盛意財之勿使外間人知拙者嘗有言以重其咎也¶
亟作此托任尉附便或發遞以行匆匆不暇他及直卿一¶
書幸指揮送達向見說冬間欲謁告暫歸浙中計必取道¶
於此儻得左顧庶㡬少欵¶
　　　答鞏仲至¶
前日方以尺書附遞不審巳達未也便中&KR0023;書得聞比日¶
冬温幕府從容起處佳福足以爲慰水西之逰甚恨不得¶
陪杖屦然細讀詩文巳如身歴而目見之矣舊聞此處頗¶
佳亦未嘗得到也昌父後來不得書只得彼中知識報來¶
云病未能出戸不知後來復如何良可念也世本舊聞先¶
<pb:KR4d0226_SBCK_064-12b>¶
人說家間亦嘗有之以兵火失去然則世間亦須尚有本¶
但今見於諸經注䟽者恐亦或出附會假託未必可慿據¶
正亦不必苦求耳謝鳯之文不知果何如近日廬陵人來¶
說紹興間有大府丞長樂陳剛中彦柔者坐以啓賀胡澹¶
庵謫安逺宰而死周益公尚議其人因爲檢長樂志則但¶
云終於江隂簽判都不及所歴官及謫死事方此爲扣其¶
郷人使㝷訪之此其不幸又有甚於謝鳯者&KR0057;可歎也前¶
書所論&KR0338;粟事不知巳爲料理否切勿令外間知僕嘗有¶
言也福州舊有楚詞白本不知印板今尚在否字書板様¶
頗佳歲乆計或漫滅然讎校亦不至精不知能爲區處因¶
其舊本&KR0298;校重刻以貽好事否如能作此即幸報及待爲¶
畧㸔過結縁也近讀伯恭所集文鑑極有可啇量處前輩¶
<pb:KR4d0226_SBCK_064-13a>¶
要亦多浪得名者不知後世公論竟如何爾¶
　　　答鞏仲至¶
熹近以兩書附逓知皆逹否李教授過門甚遽欲作書而¶
不暇蓍卦&KR0003;今日方得之因以附納幸視至¶
江西諸郡如元城語録之&KR0011;雖免雜燒然皆束之髙閣此¶
獨幸免豈非種&KR0035;醫藥之儔皆所不禁也耶可發一&KR0015;¶
　　　答鞏仲至¶
昨日吴應辰來辱書今日又得逓中答字&KR0023;審比日冬寒¶
尊履佳福深用慰感火後佳句曲盡事情引而伸之有足¶
爲長太息者豈止此而巳哉示喻米事巳悉其人前日亦¶
録得縣中所&KR0013;倅&KR0550;公文　㸔云奉帥司之命本欲封呈¶
猝㝷不見也度今自不能巳湏别得一文字說破前日之¶
<pb:KR4d0226_SBCK_064-13b>¶
誤乃可止耳須早行下爲佳不可更待報矣後山之人不¶
待别儲而飽收還乃爲上䇿幸更審之此&KR0077;須俟見報萬¶
一必以前人巳行不欲廢罷即俟丞歸當如所諭也但富¶
家深懲徃事亦自畏其累巳未必敢承當耳¶
　　　答鞏仲至¶
昨日逓中辱書且審比日幕府優㳺所履佳福良以爲慰¶
痔疾想巳平復此疾人多有之僕亦嘗爲所苦然見人用¶
刀仗毒藥攻之者或至反爲大害因只服黄連枳殻等藥¶
及用馬藍菜煎湯薫似&KR0116;有效不審曾用之否熹足弱氣¶
痞遇寒益甚此兩日來雖用兩人扶掖亦行不得長至前¶
後因感冐伏枕㡬不能起衰老自應如此亦不足深恠也¶
楚詞板旣漫滅雖修得亦不濟事然欲重刋又不可整理¶
<pb:KR4d0226_SBCK_064-14a>¶
使其可以就加讐校&KR0002;修得了可就彼中先校一畨&KR0077;以¶
一凈本見示當爲參訂改定啇量&KR0002;别刋得一本亦佳事¶
也近得古田一士人所著&KR0024;音一卷亦甚有功異時當併¶
以奉&KR0009;也陳寺丞事巖老之兄尚未報來年歳未逺亦須¶
尚可詢問但當時作地志之人亦太草草耳文鑑誠如所¶
論李文叔前此亦但見其論文數篇頗有可觀今亦不能¶
記憶但如戰國䇿序則恐文健意弱太作爲傷正氣耳要¶
之文章正統在唐及本朝各不過兩三人其餘大率多不¶
滿人意止可爲知者道耳直卿尚未到此初意其來可以¶
乆逺相聚不謂又爲諸生所留亦其食貧不得不爲此耳¶
三詩皆佳作但首篇用韻多所未曉前此所示諸篇亦多¶
有&KR0011;此者屢欲奉扣而輙忘之古韻雖有此例(如大明詩/林與興叶)¶
<pb:KR4d0226_SBCK_064-14b>¶
(之/&KR0011;)然在今日却恐不無訛謬之嫌耳然林與興叶亦是秦¶
語以興爲韻乃其方言終非音韻之正(今蜀人語猶如此/盖多用鼻音也)¶
名畫想多有之性甚愛此而無由多見他時經由得盡携¶
以見顧使&KR0023;與寓目焉千萬幸也彼中亦有畫手能以意¶
作古人事跡否此間門前衆人作一小亭舊名聚星今欲¶
於照壁上畫陳太丘見荀朗陵事而無可屬筆者甚以爲¶
撓今録其事之本文去幸試爲尋訪能畫者令作一草卷¶
&KR0009;及爲幸但以兩幅&KR0083;爲之此間&KR0077;自可添展也又有一¶
事郷見聖泉寺有李邕碑&KR0027;趺螭首鐫刻甚精六螭紏結¶
旣異今製而&KR0027;狀逼真雖稍破析然猶有生意也幸爲㝷¶
一木工巧於雕鏤者以木冩之用寸折尺不過髙尺餘便¶
中&KR0009;示爲望放翁老筆&KR0057;徤在今當推爲第一流近聞復¶
<pb:KR4d0226_SBCK_064-15a>¶
有載筆之招不知果否方欲徃求一文字或恐以此疑賤¶
迹之爲累未必肯作耳悟老化去甚可傷血疾渠舊有之¶
未必服藥之悮也意公恨未之識見劉叔通說向在三山¶
見一老僧自云客石林家甚又頗能道其餘論不知便是¶
此人否如其不然亦可因令㝷訪計其年事亦當是七十¶
以上矣雖無老成人尚有典刑此語深可念也前懐安尉¶
楊岳從事乃&KR0027;山先生之孫郷來在官不幸肓廢稼軒憐¶
之爲之呼醫治療竟不能視後來鄭樞特爲請祠今在彼¶
城中寓居因其便還匆匆附此渠必不能岀謁以其賢者¶
之後時遣人存問之少有乏無力可周䘏計亦所不憚也¶
病中迫不得巳不免作一文字精力不逮殊覺辛苦此間¶
窮陋無人啇量甚恨相去之逺不得就求訂正也¶
<pb:KR4d0226_SBCK_064-15b>¶
　　　答鞏仲至¶
春寒多病不能奉一字以爲新歲之慶逓中忽辱惠問&KR0023;¶
聞比日幕中多暇起處寕適足慰馳情熹病益衰無足云¶
者示喻所苦亦巳向安甚善此疾最忌飲酒&KR0002;能痛節當¶
不藥而愈也楚詞脩未旋了旋&KR0009;數板節次發來爲幸古¶
田&KR0024;音此間無人冩得今&KR0009;一書與蘇君幸轉託縣官差¶
人賫去郷下尋之就其傳録&KR0057;便亦聞渠冩本頗經刪節¶
巳囑令爲全録去矣然此嘗編得音考一卷音謂集古今¶
正音恊韻通而爲一考謂考諸本同異并附其間只欲别¶
爲一卷附之書後不必&KR0884;入正文之下礙人眼目妨人吟¶
諷但亦未甚詳宻正文有異同但擇一穏者爲定可也又¶
可附此古田全書俟旦夕稍暇一靣修寫&KR0009;呈彼中不知¶
<pb:KR4d0226_SBCK_064-16a>¶
巳曽下手未亦望随得巳了者節次&KR0009;來也&KR0002;巳詳善即¶
此中本更不須&KR0009;去矣劉侍讀書氣平文緩乃自經術中¶
來比之蘇公誠有髙古之趣但亦&KR0116;詞多理寡苦無甚發¶
明耳大抵古人文字要當随其所長取之難以一時所見¶
遽定品目也李文叔論文諸說向見林擇之有之不曽冩¶
得巳書報令録去或可并移書古田就取也畫笥許觀甚¶
幸儻得附名&KR0057;所&KR0133;也聚星閣此亦巳令草草爲之市工¶
俗筆殊不能起人意亦嘗輙爲之賛今謾録去幸勿示人¶
也余君之作竟能否便中并望早&KR0009;及也石林胡僧頃亦¶
見之盖葉公自有鍳賞其所使臨摹者必當時之善工也¶
要之年來事事漸低此等人物亦自日少一日爲可歎耳¶
&KR0027;跌恐須作全者向見所隕之元故亦在側也吴生玄武¶
<pb:KR4d0226_SBCK_064-16b>¶
信爲竒筆但&KR0027;背之文正脊之甲五應五行次甲八應八¶
卦又次甲廿四應節氣亦自然之理此&KR0077;不足亦欠子細¶
然九方皐之相馬又不當以此論耳社記頃未之見世間¶
此等遺落不遇知者可勝數哉放翁乆不得書欲徃從覔¶
一文字所繋頗重又恐賤跡累其升騰未敢啓口也楊君¶
荷枉顧此其不易得又有甚於前二公矣榮陽始亦甚趦¶
趄令汪季路百計脅之乃肯聴耳此君殊可念有可垂手¶
處幸曲爲拯㧞也長樂劉君一書煩爲轉逹直卿云渠有¶
知識在城中巳令批在書背幸令人問之恐未有便却告¶
專介爲送至縣中託縣官遣人逹之盖所編禮書在渠處¶
欲亟取來趂此疾病少間之際并力了之故不可緩切幸¶
垂念也欲言甚衆書不能盡唯冀以時自愛千萬之禱悟¶
<pb:KR4d0226_SBCK_064-17a>¶
老聞欲爲志其塔果爾亦甚幸也¶
　　　答鞏仲至¶
　陳太丘詣荀朗陵貧儉無僕&KR0229;(陳寔傳曰寔字仲弓頴/川陳昌人爲聞喜令太)¶
(丘長風化宣流先賢行狀曰荀淑字季和潁川頴隂人/也所㧞&KR0330;&KR0260;芻牧之中執案刀筆之吏皆爲英彦舉方)¶
(正&KR0024;朗陵侯/相所在流化)乃使元方將軍(先賢行狀曰陳紀字元方/寔長子也至徳絶俗與寔)¶
(髙名並著而弟諶又配之每宰府辟/召羔鴈成羣世號三君百城皆圖畫)季方持杖從後長¶
　文尚小載著車中旣至荀使叔慈應門&KR0268;明行酒餘六¶
　龍下食(張璠漢紀曰淑有八子儉緄靖燾汪爽肅敷淑/居西豪里縣令苑康曰昔髙陽氏有才子八人)¶
(遂署其里曰髙陽/里時人號曰八龍)文&KR0002;亦小坐著䣛前于時太史奏真¶
　人東行(檀道鸞續&KR0051;陽秋曰陳仲弓從諸子姪造荀/父子于時徳星聚太史奏五百里賢人聚)¶
所畫陳荀聚星事&KR0002;作兩叚即前叚當畫太丘乗牛車在¶
塗而元方等侍行後叚當畫叔慈應門朗陵對客七龍侍¶
<pb:KR4d0226_SBCK_064-17b>¶
食又當重畫太丘與朗陵相對而二子一孫侍立又叔&KR0268;¶
本在門外迎客客旣入燕則又不當乆立門外亦須畫其¶
侍立於朗陵之側此皆似渉重&KR0232;兩叚之間又須更作山¶
石林麓分隔前後皆費注解&KR0002;只畫作一叚則但爲太丘¶
乗車到門之象而叔&KR0268;在門外迎客七龍扶侍朗陵岀至¶
庭中而文&KR0002;在其後即免重&KR0232;亦有遺意但&KR0077;不見對飲¶
行食及坐文&KR0002;於䣛前事有不備耳凡此未能自决不知¶
盛意如何更望相度及與畫者啇量取令穩當乃佳耳¶
　更考後漢處士冠服教之¶
　　　答鞏仲至¶
兩承惠書良慰馳想比日春深寒暖尚未定恭惟幕府有¶
相所履佳福葉帥昨日已過此聞張書當來不乆計賢者¶
<pb:KR4d0226_SBCK_064-18a>¶
必護印至境上&KR0002;得早來使可&KR0043;留爲一兩日&KR0323;深所望¶
也楚詞當俟靣議元本字亦不小可便以小竹&KR0083;草印一¶
本携以見示此間匠者工於剪貼&KR0002;只就此訂正將來便¶
可上板不湏再寫又生一重脫誤亦省事也蘇君處所寫¶
&KR0024;音如巳到幸亦携來此間所有本子不全恐將來闕畧¶
&KR0077;不滿人意也聚星圖此間巳先令人畫今詳所&KR0009;大槩¶
不甚相逺但此間者車中堂上有兩太丘心頗疑之今得¶
所示&KR0077;差穩當此必嘗經明者較量也但閩中人不好事¶
畫筆㡬絶爲可歎耳禮書半藁略可寫淨旦夕&KR0009;直卿處¶
仍就使㕔借筆吏數人抄過一本王元石亦要抄一本仍¶
更爲寫一本當俟彼中寫了&KR0077;&KR0009;莆中也時論少寛但置¶
籍事予奪不同而同出一手要路諸人有忽從外&KR0024;者亦¶
<pb:KR4d0226_SBCK_064-18b>¶
非意料所及不知彼中所聞果如何也放翁且喜結局不¶
是小事尚未得以書賀之熹衰病益甚苦楚之態亦非言¶
語所能形容者不能復縷縷也會靣有期預以爲喜¶
　　　答　易簡¶
　盡得孝弟便是仁(云云)¶
立說太冗而意不精切大抵後多&KR0011;此¶
　言語輕躁動輙有忤知和緩可療而臨事復然小學之¶
　書先在於一切世味淡薄自然見富貴不歆羡見貧賤¶
　不厭悪臨患難無求免一向優人抑巳損躬&KR0073;物之事¶
　皆可優爲之先生編集是書此意&KR0057;多如顔氏家訓六¶
　事豈貪名徇俗羡慕者能之推此則貽教之始以至五¶
　品之遜各盡其道皆由此充按伏罪過全在不能去一¶
<pb:KR4d0226_SBCK_064-19a>¶
　矜心所以諸病皆由於此¶
㸔文字且逐條㸔各是一事不湏如此牽合¶
小學之書自明倫五叚明父子章全在一親字上明君¶
臣章全在一義字上明夫婦章全在一别字上明長㓜¶
章全在一序字上明朋友章全在一交字上始讀昬禮¶
萬世之始至男女有别然後父子親¶
漢武帝溺於聲色㳺燕後宫父子不親遂致戾太子之變¶
此亦夫婦無别而父子不親之一證語在戾太子傳可檢¶
㸔然亦非獨此也¶
　問敬¶
敬不是萬慮休置之謂只要随事專一謹畏不放逸耳不¶
湏許多閑說話也¶
<pb:KR4d0226_SBCK_064-19b>¶
小學賔客之禮見於朋友之章莫以一時之交亦有切¶
　偲之意相觀而善之理否¶
不湏如此理㑹賔主自是朋友之&KR0011;如郷鄰還徃及師弟¶
子之屬於五逹道亦朋友之&KR0011;也不入此門則無管攝處¶
矣¶
　讀書求意義雖知爛熟之爲羙而氣習已慣惟恐不多¶
　之念未能頓忘¶
旣知其非便當改之不湏更如此支蔓¶
　小學載内則三十有室遜友視志¶
男女之教温公巳有說其餘亦大槩立一節限耳不必如¶
此細碎¶
　馬援以譏議戒諸子而不免於譏議¶
<pb:KR4d0226_SBCK_064-20a>¶
馬援之言自可爲法不須如此支蔓如此則須削去此叚¶
後生又如何得聞此一叚說話而以爲戒乎¶
　理之根原推演孝義¶
不記此話頭因何而起&KR0002;與安卿所問同是一時所聞則¶
渠說巳得之矣¶
　敬勝怠者吉怠勝敬者滅義勝欲者從欲勝義者㓙¶
敬義自有輕重然所說太冗¶
　孟子養氣說¶
此條差勝然&KR0077;只是依放集注别無新說㸔文字且要如¶
此理會教本文說精熟乆之自随淺深有見處正不必支¶
蔓生說穿鑿援引也¶
　　　答何倅¶
<pb:KR4d0226_SBCK_064-20b>¶
前蒙誨及經書中所說欲字以鄙意所見人之生不能不¶
感物而動曰感物而動性之欲也言亦性所有也而其要¶
係乎心君宰與不宰耳心宰則情得正率乎性之常而不¶
可以欲言矣心不宰則情流而䧟溺其性專爲人欲矣&KR0002;¶
夫所謂可欲之謂善盖指言體元者善之長之意心之所¶
爲宰者也要當黙識之而不可以言語誨也不知是否更¶
望見教尺書莫盡此悰¶
　　　答江彦謀¶
所論正蒙大㫖則恐失之太容易爾夫道之極致物我固¶
爲一矣然豈獨物我之間驗之盖天地&KR0017;神幽明&KR0046;顯本¶
末精粗無不通貫而爲一也正蒙之㫖誠不外是然聖賢¶
言之則已多矣正蒙之作復何爲乎恐湏反復研究其說¶
<pb:KR4d0226_SBCK_064-21a>¶
求其所以一者而合之於其所謂一者必銖銖而較之至¶
於鈞而必合寸寸而度之至於丈而不差然後爲得也孟¶
子曰愽學而詳說之將以反說約也正爲是爾今學之未¶
慱說之未詳而遽欲一言探其極致則是銖兩未分而臆¶
料鈞石分寸不辨而自計&KR0931;引不惟精粗二致大小殊觀¶
非所謂一以貫之者愚恐小差積而大繆生所謂鈞石丈¶
引者亦不得其真矣此躐等妄意之蔽世之有志於爲巳¶
之學而未知其方者其病每如此也明道先生行&KR0250;云先¶
生教人自致知至於知止意誠至於平天下洒掃應對至¶
於窮理盡性循循有序病世之學者舎近而趨逺處下而¶
窺髙所以輕自大而卒無得也此言至矣彦謀以爲如何¶
　　　答趙宰¶
<pb:KR4d0226_SBCK_064-21b>¶
伏承誨諭良荷不鄙但屏居杜門不敢干與外事向來雖¶
聞貴縣令保正副出錢雇募耆長人甚苦之亦不敢遽有¶
禀白但嘗因下問之辱欲乞慱詢民情之所利病而罷行¶
之正爲此耳&KR0004;不知其爲倉司指揮亦不聞他縣之有此¶
也今聞巳行罷去自此境内應&KR0229;之家得保生業則其受¶
賜已厚而上司當亦能察其無他矣恐不必更假拙者之¶
言以爲輕重也自餘曲折更託劉&KR0101;廟禀知并㡬情照¶
　　　答吴尉¶
聞以軄事見知憲䑓甚尉然聲聞過情君子恥之&KR0004;官僻¶
縣遽爲上官獎拔如此可以爲懼而未可遽以爲喜且當¶
痛自檢&KR0346;黽勉王事謹終如始不可便爲恣肆及萌躁進¶
之心也¶
<pb:KR4d0226_SBCK_064-22a>¶
　　　答吴尉¶
岳倉書曲折前書巳報矣只此便是學問底道理平日所¶
與講論者不過此耳幸思之仕官只是廉勤自守進退遲¶
速自有時節切不可起妄念也官期不逺不審何日定行¶
到官凢百以廉勤愛民爲心乃佳¶
　　　答吴尉¶
大抵守官只要律巳公廉執事勤謹晝夜孜孜如臨淵谷¶
便自無他患害&KR0138;是有所依&KR0029;便使人怠惰放縱不知不¶
&KR0116;錯做了事也官所不比郷居凡百動有利害諸事切冝¶
畏謹也¶
　　　答趙&KR0048;中¶
熹伏蒙垂喻先正忠簡公行狀不勝恐悚此事&KR0004;以令兄¶
<pb:KR4d0226_SBCK_064-22b>¶
提舉&KR0048;中見屬之勤不合容易承當旣而精力日衰失前¶
忘後記事作文比之昔日倍&KR0116;費力况此事體之大不唯¶
先丞相一身之徳業難遽形容而事&KR0028;國論將來史官所¶
據以垂萬世者將在於此自度恐終不足以辨此今陳丈¶
君舉郎中精敏該洽詞筆髙妙皆熹所不能望其萬一者¶
&KR0002;舉而屬之公論無不以爲宜者而熹託契門下旣乆且¶
厚固無形迹之嫌也專此布&KR0548;伏幸深察¶
　　　答趙尉(壆)¶
九月八日熹扣首復書剡尉趙君奉議熹未得識靣而逺¶
辱貽書副以手劄已荷厚意而示以先正中丞行實使之¶
論&KR0274;以附其後則意又甚厚而非熹區區所得當也顧於¶
先徳慕用之深又不敢辭輙具數語如别&KR0083;&KR0002;當代諸賢¶
<pb:KR4d0226_SBCK_064-23a>¶
巳有跋語幸以附其後而奏議之書尚欲寅縁請得一觀¶
儻辱開許只託石滁州附上虞潘幹處或&KR0009;臨安趙節推¶
彼應時有便來也&KR0408;此俗冗留來使數日乃得布此病倦¶
草草仍不復作劄併㡬情亮向寒千萬以時爲門戸自愛¶
講學之意尚俟他日得以靣論不宣熹&KR0298;拜¶
　　　答卓周佐¶
示喻巳悉鄙意嘗謂朝廷設官求賢故在上者不當以請¶
託而薦人士人當有禮義㢘耻故在下者不當自衒鬻而¶
求薦平生守此愚見故爲小官時不敢求薦後來叨冐刺¶
舉亦不敢以舉削應副人情官吏亦不敢挾書求薦其在¶
閑居非無親舊在官亦未嘗敢爲人作書求薦唯老成淹¶
滯實有才徳之人衆謂當與致力者乃以公論告之此事¶
<pb:KR4d0226_SBCK_064-23b>¶
首末衆所共知向者亦屢嘗奉告矣今乃復見喻如此何¶
貪躁不思之甚耶前日巳禀尊丈教子如此似非所謂義¶
方熹若在官有人合薦者見其如此亦不復薦之矣况使¶
作書宛轉求薦耶試思此言反巳爲學異時才徳有聞自¶
不患於不逹今不須如此汲汲反取人鄙薄也¶
　　　答任行甫¶
治甲銷鈔足見州郡相知之意職事固不可不盡心然凡¶
百亦冝韜晦勿太向前爲佳¶
　　　答任行甫¶
塵中汨&KR0255;墜堕了人須是忙裏早晚提撕時以書&KR0125;灌漑¶
勿令斷絶爲庶㡬爾潘書亦非所急不知林本竟如何當¶
時是韓范二公所編須稍詳備有條理&KR0002;有筆吏妙取一¶
<pb:KR4d0226_SBCK_064-24a>¶
本亦佳也¶
　　　答任行甫¶
前書所喻賣鹽事旣是州府相委無如之何只得竭力但¶
不可因此多有更張以形跡前人廣陳利害以取衆怨(如/私)¶
(㑹之/&KR0011;)乃爲佳爾况賣鹽一事是州府財計本根㝷常是幕¶
官職事今以&KR0101;當處之巳不穏當萬一須犯此二戒&KR0057;爲¶
不便即不&KR0002;託以病或别作縁故以力辭之之爲愈也况¶
今巳書一考在任之日不多自可漸爲去計豈可更當此¶
委任取人忌嫉正使無前所說二事衆人亦必側目&KR0002;不¶
早自引退必有後悔無疑更審思之乆欲奉報此事因循¶
至今深以爲慮偶有此便謾附此&KR0083;不睱他及也¶
　　　答任行甫¶
<pb:KR4d0226_SBCK_064-24b>¶
承有來期&KR0057;以爲喜但不知新官到後便得脫否所謂不¶
敢不自警者更冝深念居今之世惟有一味退後勿求人¶
知爲上䇿耳官卑禄薄雖不快意然比之一介寒士區區¶
斆學仰食於人者則巳爲㤗矣&KR0002;以爲不足妄有覬覦恐¶
所得無㡬而後日之悔將有不可追者千萬深思餘俟靣¶
見乃可决爾¶
　　　答許進之¶
人生諸事大抵且得随縁順處勉力讀書省節浮費令稍¶
有贏餘以俟不時之須乃佳耳前書所論孟子偶以病中¶
不暇細㸔今㝷不見讀書且熟讀細㸔自當漸見意味不¶
可支離穿鑿以求見解也¶
　　　答程&KR0019;之¶
<pb:KR4d0226_SBCK_064-25a>¶
熹與足下爲同郡人然彼此未相識靣而足下以書先之¶
此意厚矣夫佛老之言不得以道名足下之說是也至於¶
吾之所謂道與其所以求之之方則足下之言有畧而未¶
究其藴者無從靣講臨風悵然異時因來有以見語千萬¶
甚望過此則有非衰拙之所敢知者不知所以報也¶
　　　答吕紹先¶
示喻所以持守門戸不妄取予之意甚慰所望更冀勉㫋¶
以承先訓地逺無以致區區此意不敢不盡也¶
　　　答吕紹先¶
承喻亦苦食貧此吾輩之常唯當益堅所守庶不墜先訓¶
爲佳耳¶
　　　答江端伯¶
<pb:KR4d0226_SBCK_064-25b>¶
示喻爲學之方足見留意事物未見不可逆料誠如所論¶
唯有因聖賢之所巳言者而求之爲庶㡬耳故爲學不可¶
以不讀書而讀書之法又當熟讀沈思反覆涵泳銖積寸¶
累乆自見功不惟理明心亦自定&KR0002;欲徒爲渉獵而求此¶
理之明又欲别求方便以望此心之定其亦難矣¶
　　　答潘立之¶
所論西銘大槩亦只是如此㸔不知近日更讀何書有啇¶
量處便中可示及也所問祭禮古人雖有始祖亦只是&KR0021;¶
於大宗之家&KR0002;小宗則祭上高祖而下然又有三廟二廟¶
一廟&KR0021;&KR0230;之差其尊卑之殺極爲詳悉非謂家家皆可祭¶
始祖也今法制不立家自爲俗此等事&KR0002;未能遽變則且¶
從俗可也支子之祭亦是如此&KR0060;謂只於宗子之家立主¶
<pb:KR4d0226_SBCK_064-26a>¶
而&KR0021;其支子則只用牌子其形如木主而不判前後不爲¶
䧟中及兩竅不爲櫝以從降殺之義不知如何可更啇量¶
也¶
　　　答趙民表¶
古人之學以致知爲先而致知之方在乎格物所謂格物¶
云者河南夫子所謂或讀書講明義理或尚論古人别其¶
是非或應接事物而處其當否皆格物之事也格物知至¶
則行無不力而遇事不患其無立矣然欲從事於此要湏¶
屏逺外好使力專而不分則庶乎其進之易耳¶
　　　答謝與權¶
伏蒙致政知縣學士寵賜手書喻以先契伏讀悲感不可¶
具言且審即日春和燕居清暇夀體康寕又&KR0060;忻慰熹學¶
<pb:KR4d0226_SBCK_064-26b>¶
晚無似徒以少日習聞父兄師友之訓稍知用力於句讀¶
文義之間區區自守欲寡其過而未能固不敢坐談玄奥¶
驚世駭俗以&KR0018;所聞也老丈過聴以爲可教辱先以書語¶
以淵源所自來者顧熹何人可以與此屬此跧伏未有趨¶
侍之期引領向風但切傾仰程書固不能無誤亦恨未得¶
靣承質其是非姑因便風寓此致謝伏惟以時節宣益綏¶
夀祉是所深望¶
　　答陳謩¶
辱書甚厚但所謂先知先&KR0116;則今世自有&KR0099;然任其責者¶
而熹非其人也所論爲學之意亦甚善顧此乃終身事業¶
非可索於咄嗟指顧之間者但當循序講明著實持守不¶
令日用之間少有間斷如是乆乆當自得之不當較計功¶
<pb:KR4d0226_SBCK_064-27a>¶
程如世之出舉錢啇子本者之營營也¶
　　　答劉朝弼¶
承示以文編感相與之意甚厚讀之三日未得其所以然¶
故敢布之左右熹聞之君子之於學非特與今之學者並¶
而争一旦之功也固將求至乎古人之所至者而後巳然¶
後可與語學矣夫將求至乎古人之所至者而後巳則非¶
規撫綴緝之所能就其必有以度越世俗庸常之見而直¶
以古人之事自期然後可得而至也夫古人之學何爲哉¶
致知以明之立志以守之造之以精深充之以光大雖至¶
乎聖人可也不出乎此而營營馳聘於末流竭精憊思惟¶
懼夫蓄藏之不冨誦說之不工雖曰能之非吾之所謂學¶
也盖循乎古人之事上之可以至聖賢之域下之可以安¶
<pb:KR4d0226_SBCK_064-27b>¶
性命而固貧窮得時而行亦何所不利哉由今之所爲極¶
其效足以與今之爲士者並而争一旦之功其得與失又¶
未可知也　非棄學與故足下之患患知之不明¶
志之不果造之未至乎剛大而已蓄藏之不富誦說之不¶
工則君子不患矣僕之所聞如此故於足下之文詞義之¶
間不知所以裁惟足下有以亮之¶
　　答陳頥剛¶
衰孏杜門罕接人事未嘗得見顔色而足下不鄙以書先¶
之長牋短幅爲禮以厚而先集髙文并以見貺則此意又¶
益勤矣然區區頑鈍自少爲學知守章句謹行止冀以獨¶
善其身無爲先人羞辱而巳有如足下志尚之髙規模之¶
廣則非平生夢&KR0304;之所敢及也無以爲報愧恨亡巳先公¶
<pb:KR4d0226_SBCK_064-28a>¶
胷中之竒凛有生氣適有逺&KR0229;未及細觀然&KR0060;窺一二亦¶
足以見藴蓄之不凡矣序引見屬豈所敢當况又不暇固¶
當蒙見察也盛製兩編言多適用不爲苟作三復嘆仰所¶
論治郡條目&KR0057;切事情䆠學得此不必以吏爲師矣¶
　　　答姚&KR1880;(一云答盧粹中)¶
承問及爲學之意足見志尚之逺甚慰甚慰盖嘗聞之人¶
之一身應事接物無非義理之所在人雖不能盡知然其¶
大端冝亦無不聞者要在力行其所巳知而勉求其所未¶
至則自近及逺由粗至精循循有序而日有可見之功矣¶
幸試思而勉之幸甚幸甚¶
　　　答林質¶
疑問兩條至誠之說固難躐等遽論熹巳於四子後序中¶
<pb:KR4d0226_SBCK_064-28b>¶
巳畧言之矣不謂性命集注甚明恐未詳考之過冝且平¶
心寛意反復玩味必當自見或與朋友講之亦必得其說¶
也¶
　　　答李好古¶
向來見陸刪定所聞如何&KR0002;以爲然當用其言專心致志¶
庶㡬可以有得不當復引他說以分其志&KR0002;有所疑亦當¶
且就此處啇量不當遽舎所受而逺求也東問西聴以致¶
惶惑徒資口耳空長枝葉而無益於學問之實不&KR0133;賢者¶
爲之是以有問而未敢對也¶
　　　答范叔應¶
絜矩章專言財用繼言用人盖人主不能絜矩者皆由利¶
心之起故狥巳欲而不知有人此所以專言財用也人才¶
<pb:KR4d0226_SBCK_064-29a>¶
用舎最係人心向背&KR0002;能以公滅私好惡從衆則用舎當¶
於人心矣此所以&KR0071;言用人也¶
　　　答徐景光¶
&KR0194;示復性一篇伏讀再三開警甚至如所謂聖人不待覺¶
而復賢者能求復其性者深合乎孟子堯舜性之湯武反¶
之之說又所論顔子克巳復禮一節意亦甚正歎服亡巳¶
但所云聖人之性虗寂而静者非所以語性所云心齋坐¶
忘者亦非所以論顔氏克巳復禮之實也至於卒章所論¶
心性之别以爲心能惑性則又可疑之大者熹嘗謂有是¶
形則有是心而心之所得乎天之理則謂之性(仁義禮/智是也)性¶
之所感於物而動則謂之情(惻&KR0046;羞惡是/非辭遜是也)是三者人皆有¶
之不以聖凢爲有無也但聖人則氣清而心正故性全而¶
<pb:KR4d0226_SBCK_064-29b>¶
情不亂耳學者則當存心以飬性而節其情也今以聖人¶
爲無心而遂以爲心不可以須&KR0119;有事然則天之所以與¶
我者何爲而獨有此贅物乎¶
　　　答吴深父¶
示喻日用之間或有所疑而未必不善者此固見善不明¶
之過當汲汲於窮理然所可懼者則恐實有可疑而不知¶
以爲疑耳此則尤當講究體察也¶
　　　答朱岑¶
昨辱枉書爲報不謹方以自愧茲&KR0013;再告良荷不忘之意¶
前書下問之目皆所當疑但當自其近者以次詢䆒通其¶
一而後及其二則疑之釋也有漸矣&KR0002;衆難羣疑輻輳於¶
胷中僕懼其徒爲此擾擾而卒無開悟之日也不識足下¶
<pb:KR4d0226_SBCK_064-30a>¶
以爲如何也如有取焉&KR0133;舉其疑之近者一二條以告熹¶
請得以所聞爲足下言之而明者擇焉¶
　　　答孫吉甫¶
徳粹之來逺辱惠書雖未識靣然足以知賢者之志矣所¶
喻氣質過剛未能自克而欲求其所以轉移變化之道夫¶
知其所偏而欲勝之在吾日用之間屢省而痛懲之耳故¶
周子有自易其惡自至其中之說是豈他人所得而與於¶
其間哉然此亦或有說焉不明於理而徒&KR0082;救其偏亦恐¶
矯枉之過而反失夫中也故右人之學雖莫急於自脩而¶
讀書講學之功有所不廢盖不如是無以見夫道體之全¶
而審其是非邪正之端也未由相見幸且勉力¶
　　　答汪㑹之¶
<pb:KR4d0226_SBCK_064-30b>¶
所&KR0009;大學愧煩刋刻䟦語&KR0057;見留意千聖相傳門戸路徑¶
不過如此前世儒者未嘗熟讀而深求其意故所以爲學¶
者不知出此而墮於記誦文詞之末其好髙者又轉而入¶
於老子釋氏之門此道之所以不明不行而人才少風俗¶
衰也但今雖幸畧窺大㫖然循其序而實用力焉亦恨未¶
能到得古人地位所以每欲推之以語同志而求其輔仁¶
之&KR0135;於今乃得吾㑹之於中表間豈不幸甚更&KR0133;益深考¶
之而實從事焉使其次第功程日有可見之驗則其進歩¶
自不能巳矣¶
　　　與湖南諸公論中和第一書¶
中庸未發巳發之義前此認得此心流行之體又因程子¶
凡言心者皆指巳發而言遂日心爲巳發性爲未發然觀¶
<pb:KR4d0226_SBCK_064-31a>¶
程子之書多所不合因復思之乃知前日之說非惟心性¶
之名命之不當而日用功夫全無本領盖所失者不但文¶
義之間而巳按文集遺書諸說似皆以思慮未萌事物未¶
至之時爲喜怒哀樂之未發當此之時即是此心寂然不¶
動之體而天命之性當體具焉以其無過不及不偏不&KR0029;¶
故謂之中及其感而遂通天下之故則喜怒衰樂之性發¶
焉而心之用可見以其無不中節無所乖戾故謂之和此¶
則人心之正而情性之徳然也然未發之前不可尋覔巳¶
&KR0116;之後不容安排但平日莊敬&KR0636;飬之功至而無人欲之¶
私以亂之則其未發也鏡明水止而其發也無不中節矣¶
此是日用本領工夫至於随事省察即物推明亦必以是¶
爲本而於已發之際觀之則其具於未發之前者固可嘿¶
<pb:KR4d0226_SBCK_064-31b>¶
識故程子之答蘇季明反復論辨極於詳宻而卒之不過¶
以敬爲言又曰敬而無失即所以中又曰人道莫如敬未¶
有致知而不在敬者又曰&KR0386;飬湏是敬進學則在致知盖¶
爲此也向來講論思索直以心爲巳發而日用工夫亦止¶
以察識端倪爲最&KR0004;下手處以故闕&KR0077;平日&KR0636;飬一叚工¶
夫使人胷中擾擾無深潜純一之味而其發之言語事爲¶
之間亦常急迫浮露無復雍容深厚之風盖所見一差其¶
害乃至於此不可以不審也程子所謂凡言心者皆指巳¶
發而言此乃指赤子之心而言而謂凡言心者則其爲說¶
之誤故又自以爲未當而復正之固不可以執其巳改之¶
言而盡疑諸說之誤又不可遂以爲未當而不究其所指¶
之殊也不審諸君子以爲如何¶
<pb:KR4d0226_SBCK_064-32a>¶
　　　答或人¶
爲學兩途誠如所喻然循其序而進之亦一而巳矣心有¶
不存物何可格然所謂存心者非拘執係縳而加桎梏焉¶
也盖嘗於紛擾外馳之際一念之間一有&KR0116;焉則即此而¶
在矣勿忘勿&KR0135;長不加一毫智力於其間則是心也其庶¶
㡬乎¶
　　　答或人¶
　仁者人也合而言之道也¶
此章解釋仁字道字之所以名¶
　君子引而不發躍如也¶
引而不發謂漸啓其端而不竟其說躍如謂義理昭著如¶
有物躍然於心目之間¶
<pb:KR4d0226_SBCK_064-32b>¶
　　　答或人(一云與余正甫)¶
二先生所論敬字湏該貫動静㸔方其無事而存主不懈¶
者固敬也及其酬酢不亂者亦敬也故曰毋不敬儼&KR0002;思¶
又曰事思敬執事敬豈必以攝心坐禪而謂之敬哉禮樂¶
固必相湏然所謂樂者亦不過謂胷中無事而自和樂耳¶
非是著意放開一路而欲其和樂也然欲胷中無事非敬¶
不能故程子曰敬則自然和樂而周子亦以爲禮先而樂¶
後此可見也則自得後湏放開不然却只是守此言旣自¶
得之則自然心與理㑹不爲禮法所拘而自中節&KR0002;未能¶
如此則是未有所得&KR0138;方是守法之人爾亦非謂旣自得¶
之又&KR0077;湏放開也克己復禮固非易事然顔子用力乃在¶
於視聴言動禮與非禮之間未敢便道得其本心而了無¶
<pb:KR4d0226_SBCK_064-33a>¶
一事也此其所以先難而後&KR0023;歟今言之甚易而苦其行¶
之之難亦不考諸此而巳矣¶
　　　答或人(自此巳下共十書元題答或/人一云其間是答劉公度)¶
昨來所示疑義乆無便可奉報今并納還鄙說或恐未安¶
不惜痛加辨析也大學等書近復刋訂體製比舊亦巳不¶
同恨未有人可録&KR0009;耳尚書頃嘗讀之苦其難而不能竟¶
也注䟽程張之外蘇氏說亦有可觀但終是不純粹林少¶
頴說召誥巳前亦詳備聞新安有吴林老禆傳頗有發明¶
&KR0077;未曽見試并考之諸家雖或淺近要亦不無小&KR0024;但在¶
詳擇之耳不可以篇帙浩汗而遽憚其煩也大抵讀書先¶
且虚心考其文詞指意所歸然後可以要其義理之所在¶
近見學者多是先立巳見不問經文向背之&KR0020;而横以義¶
<pb:KR4d0226_SBCK_064-33b>¶
理加之其說雖不悖理然非經文本意也如此則但據巳¶
見自爲一書亦可何必讀古聖賢之書哉所以讀書政恐¶
吾之所見未必是而求正於彼耳惟其闕文斷簡名器物¶
色有不可考者則無可柰何其他在藏理中可推而得者¶
切湏字字句句反復消詳不可草草&KR0003;過也¶
　　　答或人¶
前書妄論想荷不鄙然亦未知果中理否但所聞於師友¶
者如此驗之聖賢之言又如此&KR0060;獨安之不敢自棄以狥¶
流俗耳執事議論文章多出於忠厚之意反身自求冝有¶
以自樂者乃獨以無名爲患不得試爲憂而欲思其次者¶
何耶題跋用意&KR0057;㦝側推此足以善一世之俗矣歎服之¶
深不容復措詞也¶
<pb:KR4d0226_SBCK_064-34a>¶
　　　答或人¶
大學中庸無異道而所自立者有淺深但循序以進其義¶
自見今未湏懸料也孟子盡心之說熹於大學或問中嘗¶
略言之其序可見大抵讀書且求句中大意令逐處各自¶
分明即彼此深淺自然可見今未及各求本處文義便於¶
彼此叅考所以費力多而未易合也(見得分明反復&KR0636;泳/此是要切功夫淺深)¶
(之辨本非學/之急務也)¶
　　　答或人¶
　謝㳺楊尹侯郭張皆門人也¶
程門髙第不止此數人如劉質夫李端伯吕與叔諸公所¶
造&KR0057;深所得&KR0057;粹¶
　四端五典者窮理之本¶
<pb:KR4d0226_SBCK_064-34b>¶
恐當云明四端察五典者窮理之要大凡盡此而可以推¶
及其餘者本也一事而有首尾之名也了此而可以次及¶
其餘者要也衆事而有緩急之名也以此推之則三十條¶
者之得失畧可見矣¶
　或以仁訓覺訓公者¶
此二訓程子巳嘗明其不然恐不必更著於此¶
　藍田吕侍講¶
吕終於正字未嘗作講官¶
　張無垢¶
此書深闢佛氏而所引之言以此爲號終不穏當請更詳¶
之又諸公稱號合立一條例差等如泰山海陵徂徠濂溪¶
明道伊川横渠康節稱先生(如云㤗山/孫先生)公卿稱謚(如云王/文正公)¶
<pb:KR4d0226_SBCK_064-35a>¶
<pb:KR4d0226_SBCK_064-36a>¶
當云然世本豈得而出哉¶
　格物以窮之多識前言徃行以擇之就有道以正之歸¶
　諸心以居之¶
多識而擇之乃所以格物不當分格物多識爲二事而反¶
以格物爲先多識爲後也格物就正固皆心之所爲不待¶
更歸諸心而後可居也且歸諸心者亦想&KR0090;之而巳矣未¶
見其踐履之實亦&KR0002;之何而能居乎&KR0060;恐此語不能無病¶
&KR0002;論爲學之序則中庸所謂慱學審問謹思明辨篤行者¶
盡之故程子以爲五者廢其一則非學而藍田吕氏解釋¶
甚詳其語皆慤實而有味也¶
　察於天行(止)樂循理也¶
窮理者欲知事物之所以然與其所當然者而巳知其所¶
<pb:KR4d0226_SBCK_064-36b>¶
以然故志不惑知其所當然故行不謬非謂取彼之理而¶
歸諸此也程子所謂物我一理&KR0138;明彼即曉此不必言觀¶
物而反諸身者盖巳說破此病况又加所謂宛轉者焉則¶
其支離間隔之病益巳甚矣¶
　吕氏謂誠者理之實然¶
誠之爲言實也然經傳用之各有所指不可一槩論也如¶
吕氏此說即周子所謂誠者聖人之本盖指實理而言之¶
者也如周子所謂聖誠而巳矣即中庸所謂天下至誠者¶
指人之實有此理者而言也温公所謂誠即大學所謂誠¶
其意者指人之實其心而不自欺者言也此條誠字援引¶
不一使學者不能曉當稍分别之¶
　吕侍講論寡欲¶
<pb:KR4d0226_SBCK_064-37a>¶
此乃吕原明侍講¶
　安人安百姓則又擴而大之也¶
修巳以安人以安百姓盖其積愈盛而其效益廣爾廣非¶
有擴而大之之意也¶
　致用者窮經之本¶
程子曰窮經將以致用也則其本末先後固有在矣今以¶
致用爲窮經之本恐未安也&KR0002;曰求實用者窮經之本其¶
庶㡬乎¶
　推巳及人者治道之本恕者待人之本¶
推巳及人即所謂恕此兩條不惟重復而别出恕字恐有¶
流於姑息之病¶
　程明道立門庭以慎獨兩字¶
<pb:KR4d0226_SBCK_064-37b>¶
前賢據實理以教人&KR0004;無立門庭之意慎獨固操存之要¶
然明道教人本末具備亦非獨此二字而巳¶
審&KR0020;者平天下之本¶
此語未安下文亦多此&KR0011;唯澄源節用立志守正四語爲¶
最穩耳¶
　順人情¶
人情不能皆正故古人治世以大徳不以小惠然則固有¶
不必皆順之人情者&KR0002;曰順人心則氣&KR0090;差正當耳井田¶
肉刑二事儘有曲折恐亦未可遽以爲非¶
　知良心者去惡之本¶
此叚意思未安封建之說與井田肉刑相&KR0011;皆未易輕論¶
也¶
<pb:KR4d0226_SBCK_064-38a>¶
賞罰者行師之本又曰師之道又貴乎以正耳¶
此二語似倒置¶
　弘毅者任重之本¶
據曽子&KR0003;弘主任重毅主致逺¶
　伊川論守令(云云)康節論新法¶
此二事恐不&KR0011;上下文意¶
　原思爲宰¶
衡麓之說其文義恐未安¶
　知止¶
詳下文所引(云云)至物我俱敗矣是量力之事伊川元城¶
及易三節是防㣲慮遠之事陳希夷以下乃爲知止之事¶
今槩以知止目之恐未盡也¶
<pb:KR4d0226_SBCK_064-38b>¶
　和靖論語録(云云)¶
此語恐非通論孔門之教未嘗專恃春秋而直廢論語也¶
　道之大本¶
程子論未發之中與無過不及之中不同恐更當詳考¶
　吕氏楊氏中字之說¶
此二說恐有未安處¶
　東學温公語常不及變¶
此語甚佳然終恐難持不&KR0002;不論之爲愈¶
學者於巳發處用工此&KR0077;不枉費心力¶
程子言存飬於未發之前則可求中於未發之前則不可¶
然則未發之前固有平日存飬之功矣不必須待巳發然¶
後用工也¶
<pb:KR4d0226_SBCK_064-39a>¶
　　　答或人¶
前賢之說雖或煩冗反晦經㫖然其源深流逺氣象從容¶
實與聖賢㣲意泯然黙契今雖務爲簡㓗然細觀之&KR0116;得¶
却有淺迫氣象而玩索未精&KR0636;飬不熟言句之間粗率而¶
礙理處&KR0077;多有之尹和靖嘗言經雖以誦說而傳亦以講¶
解而陋此言深有味也近方見此意思&KR0002;更得數年閑放¶
未死當更於閑静中陶汰之庶㡬内外俱進不&KR0018;平日師¶
友之訓但恐無復此日耳&KR0027;山立言&KR0077;似有意於含蓄而¶
不盡遂多假借寄託之語殊不快人意聖賢之言則本是¶
欲人易曉而其中自然有含蓄耳¶
　　　答或人¶
前書所論仁義禮智不記别有何語然其大槩今且是要¶
<pb:KR4d0226_SBCK_064-39b>¶
識此四字之名件訓詁而巳如所示說似太髙逺反不的¶
當也更檢遺書論孝弟爲仁之本及仁性也孝弟用也處¶
及慱愛之謂仁又答心如&KR0150;種之說但㸔此三叚更以前¶
聖賢之言參之則自見無所疑惻&KR0046;不能貫三者向見何¶
兄亦深以爲疑竟不能决此不難曉更熟㸔孟子不忍人¶
之心一章及外書中明道說謝子玩物䘮志之說則亦自¶
分明矣夜氣一章所示&KR0057;未安去年曾答順之此可就取¶
㸔有疑處&KR0077;喻及大抵所論多未著實不周匝又時爲險¶
句竒語軒輊於其間&KR0057;覺不穩當似是㸔文字少又忽畧¶
了平易處而專㨂艱難髙逺底㸔故其用力愈勞而爲說¶
愈雜可試更思之復以見示幸幸¶
所示多所未安别&KR0083;具報幸更平心詳緩紬繹令意味浹¶
<pb:KR4d0226_SBCK_064-40a>¶
洽自然安頓穩帖不如此踸踔竒險也¶
　　　答或人¶
知得如此是病即便不如此是藥&KR0002;更問何由得如此則¶
是&KR0016;驢覔驢只成一塲閑說話矣誠敬固非窮理不能然¶
一向如此牽連說過前頭&KR0077;恐蹉過脚下工夫也¶
慱文約禮學者之&KR0004;湏作兩般理㑹而各盡其力則乆之¶
見得功效&KR0077;能交相爲&KR0135;而打成一片&KR0002;合下便要兩相¶
&KR0029;靠互相推託則彼此擔閣都不成次第矣然所謂慱非¶
泛然廣覧雜記掇拾異聞以讀多取勝之謂此又不可不¶
知¶
惟后非賢不乂言人君必任賢而後可以致治也惟賢非¶
后不食言人君當任飬賢之責也髙宗本意如此問者疑¶
<pb:KR4d0226_SBCK_064-40b>¶
其成病固察之不詳而答者亦無一人說破此意何耶¶
近思録本爲學者不能徧觀諸先生之書故掇其要切者¶
使有入道之漸&KR0002;巳㸔得浹洽通曉自當推&KR0011;旁通以致¶
其慱&KR0002;㸔得未熟只此數卷之書尚不能曉㑹何暇盡求¶
頭&KR0065;所載之書而悉觀之乎又云少輟功夫取而詳味不¶
知是輟何功夫此語&KR0057;不可曉¶
義利之大分武侯知之有非他人所及者亦其天資有過¶
人處&KR0002;其細㣲之間則不能無未察處豈其學有未足故¶
耶觀其讀書之時他人務爲精熟而巳則獨觀大㫖此其¶
大者固非人所及而不務精熟亦豈得無欠闕耶&KR0002;極言¶
之則以孟子顔子亦未免有如此處故横渠先生云孟子¶
之於聖人猶是麤者¶
<pb:KR4d0226_SBCK_064-41a>¶
以聖爲志而忌立標凖者必有事焉而勿正也循循不巳¶
而自有所至者心勿忘勿&KR0135;長也先難後&KR0023;意亦&KR0011;此¶
學者講論思索以求事物義理聖賢指意則當極其慱&KR0002;¶
論操存舎亡之間則只此毫&KR0117;之間便是天理人欲死生¶
存亡之分至簡至約無許多比並較量思前筭後也今問¶
頭自有病痛答者又不能一剪剪斷直下剖判言愈多而¶
道愈逺矣¶
問者所謂思慮&KR0065;義理上者亦曰思所以處事之冝耳但¶
其語不莊故正叔疑其誤而直卿亦似未得其語意也¶
程子曰動静者隂陽之本况五氣交運則益參差不齊矣¶
賦形之&KR0011;冝其雜揉者衆而精一者間或值焉以此觀之¶
則陽一隂二之云恐亦未可以爲非也盖理則純粹至善¶
<pb:KR4d0226_SBCK_064-41b>¶
而&KR0148;則雜揉不齊内君子外小人凢所以抑隂而扶陽者¶
乃順乎理以裁成輔相而濟夫&KR0148;數之不及者也又何病¶
乎¶
郷原是一種小廉曲謹阿世狥俗之人今曰(云云)非其義¶
也又云胷懐明爽一日千里者此爲實曽用人之人與他¶
說雖善而未必實有功夫者不同然其迫切之病驕吝之¶
私亦非他人所及也又有謂堕於習俗之見釋氏之善者¶
杜門獨善則可此亦非是更思之¶
見善明是平日功夫用心剛是臨事決斷二者皆不可闕¶
而當以平日功夫爲先不然則其所謂剛者未必不爲狂¶
妄激發過中之行矣¶
　　　答劉公度¶
<pb:KR4d0226_SBCK_064-42a>¶
來書深以不得卒業於湖湘爲恨此見志道之篤然徃者¶
以衒鬻之嫌而緩於請益亦太不勇矣彼自干名我自講¶
學彼亦安能浼我耶三千之徒豈皆&KR0192;然爲道而來&KR0002;以¶
自附爲嫌則顔曾之流亦且不屑於孔氏之門矣豈不誤¶
哉所論主敬之說固學者之切務然此亦要得講學窮理¶
之功見得世間道理歴歴分明方肯如此著力&KR0002;於聖賢¶
之言有所忽畧不曽逐句逐字子細理㑹見得道理都未¶
分明&KR0077;如何捺生硬做得成如所謂齊心致敬於平旦之¶
頃以求理之所在者亦恐徒勞而無&KR0024;也古人之學欲其¶
造次顛沛之不離今乃獨求之平旦之頃則其他時節是¶
勾當甚事耶所論濂溪見處亦恐未然濂溪所見正爲與¶
異端不同故立言垂教句句著實如此&KR0002;如此論即是所¶
<pb:KR4d0226_SBCK_064-42b>¶
見一般但此公而彼私此大而彼小耳且旣有公私大小¶
之不同則其所同者又何事耶凡此皆恐未易遽論要當¶
降心遜志且就讀書講學上子細用功乆之自有見處也¶
義理細宻直是使麤心㸔不得乍㸔極似䌓碎乆之純熟¶
貫通則綱舉目張有自然省力處向見論事文字綱領不¶
甚分明今乃知其病之在此也僣易及之千萬照亮¶
　胡文定春秋曽熟㸔否未論義理且㸔其文字亦便見¶
　此老胷中間架規撫不草草也直卿志堅思苦與之處¶
甚有益此道不是小事須喫些辛苦方可望也¶
　　　答或人¶
示喻爲學次第甚慰所望果能充此聖賢門戸真可䇿而¶
進矣近世學者多是向外走作不知此心之妙是爲萬事¶
<pb:KR4d0226_SBCK_064-43a>¶
根本其知之者又只是撑眉努眼喝罵將去便謂只此便¶
是良心本性無有不善却不知道若不操存踐履講究體¶
驗則只此撑眉努眼便是私意人欲自信愈篤則其狂妄¶
愈甚此不可不深察而逺避之也¶
　　　答或人¶
仁者與天爲一智者聴天所命與天爲一者嘉人之善矜¶
人之惡無所擇於利害故能以大事小聴天所命者循理¶
而行順時而動不敢用其私心故能以小事大然此亦各¶
因一事而言惟仁者能如此智者能如此耳非專以事大¶
事小爲仁智之分樂天畏天之别也仁者固能事小然豈¶
不能事大智者固能事大然豈不能事小但其事之情則¶
有樂天畏天之異耳保天下保一國以其徳之厚薄量之¶
<pb:KR4d0226_SBCK_064-43b>¶
大小而言亦無一定之拘畏天之威于時保之此智者畏¶
天而保天下之事也所云忘私克巳乃畏天之事樂天則¶
無私之可忘無巳之可克矣度&KR0020;量力乃計利害之私智¶
者知天理之當然而敬以循之所以爲畏天也¶
晦庵先生朱文公文集卷第六十四終¶
　　　　　　　　　　福州府儒學訓導鄭璉校正¶
<pb:KR4d0226_SBCK_064-44a>¶
