# -*- mode: mandoku-view -*-
#+TITLE: 晦庵集
#+DATE: 2015-09-23 10:22:49
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 88

<md:KR4d0226_SBCK_087-25a>¶
八十八¶　　　　　宋　朱子　撰
　　碑¶
　　　静江府虞帝廟碑(廟故有鼻亭神及唐/武曌象皆斥去之)¶
静江府故有虞帝祠在城東北五里而近虞山之下皇
澤¶之灣蓋莫詳其始所自立而有唐世刻詞在焉有宋
淳熙¶二年春二月今直秘閣張侯栻始行府事奉奠進
謁仰視¶棟宇傾墊弗支圖象錯陳簉以淫厲則竦然曰
<pb:KR4d0226_WYG_088-1b>
帝徳在人¶其神在天威靈所加無有逺邇降祠兹土粤
有故常而因¶陋踵訛以至於此弗圖弗革某實懼焉已
事則命撤而新¶之時又方按國典毁諸旁祀不如法者
因悉致其美材文¶石以奉兹役作治逾時訖事以告門
觀嚴顯龎雜逺屏外¶朝内寢惟帝及二妃之神恭已面
南儼然臨之秋七月癸<md:KR4d0226_SBCK_088-1b>¶未侯率其僚奉承牢醴俯伏灌
薦以妥皇靈肸蠁既通拜¶手言曰天降生民厥有常性
仁義禮智父子君臣爰及昆¶弟夫婦朋友是曰天叙民
<pb:KR4d0226_WYG_088-2a>
所秉彛失之毫分穹壤易位惟¶帝躬聖誠明自然慈孝
於家仁敬於邦友弟刑妻取人與¶善從容鉅細各極其
極如規之圓如矩之方使凡天下後¶世之為人倫者莫
不取則高明博厚化育並流孰是遐陬¶敢私其施惟蒼
梧野謂帝所藏寅縁此邦獲恭明祀兹率¶羣吏釁於新
宫穆穆威神不仁者逺敢不再拜稽首惟帝¶之神實臨
照之於是三獻成禮神人浹和吏民駿奔咏嘆¶興起合
辭懇請願著石章伻來謁辭以詔無極熹竊惟帝¶之所
<pb:KR4d0226_WYG_088-2b>
以配天立極法施無窮者既非文字形容所及而傳¶記
所稱南巡不反遂葬蒼梧者又非經言無所考信則皆<md:KR4d0226_SBCK_088-2a>¶罔敢知惟是天理人倫之際帝之所以幸教後世者蓋
嘗¶與侯講而志之於侯之意庶幾識其所以然者乃敬
篆而¶顯詩之俾歸刻焉其詩曰¶
虞山之土灕水之滸誰修虞祀¶九歌招舞有翼張侯牧
此南州¶懐帝之仁答其祐休載瞻祠宇¶頽剥支柱明靈
弗蠲淫傲駢伍¶乃教綱紀乃夷乃攻乃堂乃基¶峻宇崇
<pb:KR4d0226_WYG_088-3a>
墉帝降不遲四門穆穆¶侯樂其成來饋來祝惟帝之徳¶
規圓矩方即物而則大倫以光¶爰自側㣲動植潛被恭
已當天<md:KR4d0226_SBCK_088-2b>¶雲行雨施惠於來世億萬斯年¶穹天博地峙嶽
流川矧是卉裳¶舊惟聲教愀然見之興起則效¶子隆於
孝臣力其忠侯拜稽首¶惟帝之功¶
　　　少傅劉公神道碑¶
淳熙五年秋七月某日觀文殿學士彭城劉侯珙薨於
建¶康之府舍疾革時手為書授其弟玶使以屬其友朱
<pb:KR4d0226_WYG_088-3b>
熹若¶曰珙不孝先公少傅之墓木大拱而碑未克立蓋
猶有待¶也今國家之讎未報而珙御恨死矣以是累子
何如熹發¶書慟哭曰嗚呼共父遽至此耶且吾蚤失吾
父少傅公實¶收教之共父之責乃吾責也即訪其家得
公弟屏山先生<md:KR4d0226_SBCK_088-3a>¶所次行狀又得今江陵張侯栻所為銘
以次其事曰公姓¶劉氏諱子羽字彦修其先自長安徙
建州今為崇安縣五¶夫里人曾大父贈朝議大夫太素
大父贈太子太保民先¶皆以儒學教授鄉里而皇考資
<pb:KR4d0226_WYG_088-4a>
政殿學士贈太師忠顯公¶遂以忠孝大節殺身成仁事
載國史公其嗣子也少以父¶任補將仕郎積勞轉宣教
郎權浙東安撫司書冩機宜文¶字入主太僕太府簿遷
光禄丞辟河北河東宣撫司書冩¶機宜文字以功轉朝
請大夫授直秘閣建炎三年擢充秘¶閣修撰知池州改
集英殿修撰知秦州未行除御營使司¶叅賛軍事辟川
陜宣撫處置使司叅議軍事四年除徽猷¶閣待制紹興
二年領利州路經畧使兼知興元府除寳文¶閣直學士
<pb:KR4d0226_WYG_088-4b>
封彭城縣開國男食邑三百户三年謫授單州<md:KR4d0226_SBCK_088-3b>¶團練副
使白州安置四年還故官提舉江州太平觀復為¶集英
殿修撰知鄂州權都督府叅議軍事宣諭川陜踰年¶還
報復待制知泉州八年落職奉祠尋謫散官漳州安置¶
十年以赦得還十一年復故官起為沿江安撫使知鎮
江¶府十二年復待制進爵子益封二百户是嵗罷復為
太平¶祠官五年而薨年五十矣公天姿英毅自少卓犖
不羣年¶二十四五時佐忠顯公守越以羸卒數百破睦
<pb:KR4d0226_WYG_088-5a>
㓂方臘數¶十萬衆卒全其城復佐忠顯公守真定㑹女
真入㓂以大¶兵圍其城公設方畧登陴拒守數月敵不
能下而去忠顯¶公既以節死公抉喪歸葬號天泣血以
必報讎恥自誓朝¶廷亦素知其材使叅御營使軍事時
叛將范瓊擁彊兵據¶上流召之不來來又不肯釋兵中
外洶洶知樞密院事張<md:KR4d0226_SBCK_088-4a>¶忠獻公與公密謀誅之一日為
遣張俊以千人渡江若捕他¶盜者使皆甲而來因召瓊俊
及劉光世詣都堂計事為設¶飲食食已諸公相顧未發
<pb:KR4d0226_WYG_088-5b>
公坐廡下恐瓊覺事變遽取黄¶紙執之趨前舉以麾瓊
曰下有敕將軍可詣大理置對瓊¶愕不知所為公顧左
右擁置輿中衛以俊兵送獄使光世¶出撫其衆數瓊在
圍城中附金人廹二帝出狩狀且曰¶所誅止瓊耳汝等
固天子自將之兵也衆皆投刃曰諾因¶悉麾𨽻他軍頃
刻而定瓊竟伏誅張公由此益竒公及使¶川陜遂辟以
行至秦州立幕府節度五路諸將規以五年¶而後出師
明年敵窺江淮急張公念禁衛寡弱計所以分¶撓其兵
<pb:KR4d0226_WYG_088-6a>
勢者遂合五路之兵以進公以非本計爭之張公¶曰吾
寜不知此顧今東南之事方急不得不為是耳遂北<md:KR4d0226_SBCK_088-4b>¶至
富平與敵遇戰不利敵乘勝而前宣撫司退保興州人¶
情大震官屬有建䇿徙治䕫州者公叱之曰孺子可斬
也¶四川全盛敵欲入㓂久矣直以川口有鐵山棧道之
險未¶敢遽窺耳今不堅守縱使深入而吾乃僻處䕫峽
遂與關¶中聲援不復相聞進退失計悔將何及今幸敵
方肆掠未¶逼近郡宣司但當留駐興州外繫關中之望
<pb:KR4d0226_WYG_088-6b>
内安全蜀之¶心急遣官屬出關呼召諸將收集散亡分
布險隘堅壁固¶壘觀釁而動庶幾猶或可以補前愆贖
後咎奈何乃為此¶言乎張公然公言而諸叅佐無敢行
者公即自請奉命北¶出復以單騎至秦州分遣腹心召
諸亡將諸亡將聞命大¶喜悉以其衆來會公命驍將呉
玠栅和尚原守大散關而¶分兵悉守諸險塞敵諜知我
有備引去明年敵復聚兵來<md:KR4d0226_SBCK_088-5a>¶攻再為玠所敗俘獲萬計
蜀土以安宣撫司移軍閬州公¶請獨留關外調䕶諸將
<pb:KR4d0226_WYG_088-7a>
以通内外聲援軍民之心翕然向¶之又明年漢中大饑
諸帥閉境自守因有違言皆願得公¶與連兵張公承制
可其請公至鎮開關通商輸粟輯睦鄰¶援飭兵練卒栅
險待敵會敵復入㓂將道金商以鄉四川¶公以書諭金
州經畧使王彦使伏彊弩於險以俟之彦習¶用短兵屢
平小盜不以公言為意敵猝至不知所為逆戰¶果敗走
保石泉時呉玠為秦鳳經略使公聞彦失守亟移¶兵守
饒風嶺且以語玠玠大驚即越境而東一日夜馳三¶百
<pb:KR4d0226_WYG_088-7b>
里中道少止請公會西縣計事公報曰敵旦夕至饒風¶
下不亟守此是無蜀也公不前吾當往今又西走不知
者¶謂吾懼而逸爾諸將得無解體乎玠得書即復馳至
饒風<md:KR4d0226_SBCK_088-5b>¶列營拒守敵人悉力仰攻死傷如積更募死士由
間道犯¶祖溪關以入繞出玠後玠遽走還漢中且來邀
公欲與俱¶去公不可留玠先栅定軍山以守玠不可公
不得已退守¶三泉從兵不及三百人與士卒同粗糲至
取草芽木甲噉¶之遺玠書與訣玠持之泣下欲馳赴公
<pb:KR4d0226_WYG_088-8a>
未果其愛將楊政¶者大呼軍門曰公今不行是負劉公
政輩亦且舍公去矣¶玠乃來㑹三泉時敵游騎甚迫玠
夜不寐起視公方甘寢¶自若旁無警呵者遽起公請曰
此何等時而簡易若是公¶慨然曰吾死命也亦何言玠
慙嘆泣下竟不果留公以潭¶毒山形斗拔其上寛平有
泉水乃築壘守之儲粟十餘萬¶石盡徙將士家屬柵中
積石數十百萬下臨走蜀道數日¶敵果至營數十里間
一夕候騎報金大軍且至諸將皆失<md:KR4d0226_SBCK_088-6a>¶色入問計公曰始
<pb:KR4d0226_WYG_088-8b>
與公等云何今㓂至欲避邪下令蓐食¶遲明上馬先至
戰地前當山角據胡牀坐諸將追及泣請¶曰某輩乃當
致死於此非公所宜處也公不為動敵知不¶可攻亦引
退自敵入梁洋蜀中復大震宣撫司官屬爭咎¶公更為
浮言相恐動力謂張公徙治潼川令下軍士憤怒¶或取
其牓毁之公亦以書力為張公言此己為死守敵必¶不
敢越我而南藉令不能守我死行未晚也今一旦輕¶動
若此兵將忿怒恐將有齮齕公墳墓者奈何張公發書
<pb:KR4d0226_WYG_088-9a>
大悟立止不行敵遣十餘人持書與旗來招公及玠公
斬¶之餘一人使還曰為我語羣盜欲來即來吾有死耳
何可¶招也因復與玠謀出鋭師腹背擊之未及期而敵
已遁矣¶蓋方敵未至公已悉徙梁洋官私之積置他所
敵既深入<md:KR4d0226_SBCK_088-6b>¶無所得而糧日匱前後苦攻死傷十五六又
聞公之將襲¶已也懼故遁公亟遣兵追擊之墮谿谷死
者不可計其餘¶衆不能自拔者猶數十柵皆降之是時
金主帥薩里罕烏¶珠輩主兵用事計必取蜀以窺東南
<pb:KR4d0226_WYG_088-9b>
其選募戰攻蓋已不¶遺餘力而我之謀臣戰將亦無敢
為必守計者獨公與張¶公協心勠力毅然以身當兵衝
將士視公感激争奮卒全¶蜀境以蔽上流㓂退又方相
與定計改紀軍政以圖再舉¶而張公已困於讒公亦相
次得罪徙白州矣始呉玠為裨¶將未知名公獨竒之言
於張公張公與語大悦使盡䕶諸¶將至是上疏請還所
假節傳棨㦸贖公罪士大夫以是多¶玠之義而服公之
知人既張公入相大議合兵為北討計¶召公赴闕使諭
<pb:KR4d0226_WYG_088-10a>
指西師且察邊備虚實公還奏敵未可圖<md:KR4d0226_SBCK_088-7a>¶宜益治兵廣
營田以俟幾㑹時又方議易置淮西大將且¶以其兵屬
公公復以為不可遂以親老丐郡以歸泉僧可¶度以賂
結中貴人屬戚里陳氏誣奏奪陳洪進守冡寺符¶州奉
行公曰此細事爾然小人罔上如此是乃履霜之漸¶不
可長也即疏其事以聞僚屬相顧莫敢連署公乃獨奏¶
極言之可度等皆抵罪既又大興學校以教其人堂序
規¶模略倣大學至今為閩中諸郡之冠已而淮西軍果
<pb:KR4d0226_WYG_088-10b>
亂議¶者反謂公實使然不責無以係叛將南歸之望於
是有臨¶漳之行聞者嗤之而公不自辯也在鎭江會金
復渝盟¶公建議清野盡徙淮東之人於京口撫以威信
兵民雜居¶無敢相侵擾者嘗得盜劾之乃楚州守某者
所為前後攻¶劫不可計悉具獄棄之市某者亦坐逺竄
於是境内帖然<md:KR4d0226_SBCK_088-7b>¶道不拾遺既而敵騎久不至樞宻使張
俊視師江上以問¶公公曰此敵異時入境飄忽如風雨
今更遲回是必有他¶意已而果復以和為請使至植大
<pb:KR4d0226_WYG_088-11a>
旗舟上書曰江南撫諭¶公見之怒夜以他旗易之翌日
接伴使者見旗有異大懼¶索之急公曰吾為守臣朝論
無所與然欲揭此於吾州之¶境則吾有死而已索猶不
已乃遣人境外授之會張俊歸¶奏事上聞公治狀及料
敵語于是復有待制之命公以和¶戎本非久逺計宜及
閒暇時修城壘除器械備舟楫以俟¶時變宰相秦檜不
悦諷言者論之罷歸遂不復起薨後十¶有六年和議果
敗敵騎直抵采石𤓰洲江津幾不守於是¶人始服公前
<pb:KR4d0226_WYG_088-11b>
慮之深而恨其不及用也熹之先人晚從公¶游疾病寓
書以家事為寄公惻然憐之收教熹如子姪故<md:KR4d0226_SBCK_088-8a>¶熹自幼
得拜公左右然已不及見公履戎開府時事獨見¶其居
家接人孝友樂易開心見誠豁然無纎芥滯吝意好¶賢
樂善輕財喜施於姻親舊故貧病困阨之際尤孜孜焉¶
因嘗從公門下士及一二故將問公平生大節又知其
忘¶身狥國之忠决機料敵之明得將士心人人樂為盡
死事¶皆偉然雖古名將不能過至其為政則又愛民禮
<pb:KR4d0226_WYG_088-12a>
士敦尚¶教化决姦擿伏不畏彊禦乃有古良吏風及公
既没然後¶得其議奏諸書讀之知其痛憤無日不在於
讎敵而其識¶慮之深又如此未嘗不慨然撫卷廢書而
歎也公元妃福¶國夫人熊氏葬拱辰山忠顯公墓次而
屏山先生實表之¶繼室慶國夫人卓氏公没持家二十
餘年細大有法内外¶斬斬彭城侯雖熊出然其撫之厚
而教之嚴所以成就其<md:KR4d0226_SBCK_088-8b>¶徳業為多遇族黨親疎曲有恩
意薨荆南府葬甌寧縣¶演平之原公子三人彭城侯為
<pb:KR4d0226_WYG_088-12b>
長次瑺承務郎出後公弟¶秘閣公早卒次玶從事郎亦
以公命為屏山先生後孫男¶二人學雅承務郎學裘尚
幼女二人長適將仕郎吕欽次¶未行熹惟公家三世一
心以忠孝相傳事業皆可記而公¶所處尤艱且勤績效
最著人至於今賴之於是既悉論載¶其實又泣而為之
銘以卒承彭城侯之遺命其銘曰¶
天警皇徳曰陂其平復畀人傑¶俾扶厥傾薄言試之於
越於鎭¶卒事於西亦危乃定始郤於秦¶偪仄飄摇一士
<pb:KR4d0226_WYG_088-13a>
之得厥猷以昭¶再蹶於梁莫相予死亦障其衝<md:KR4d0226_SBCK_088-9a>¶校績愈
偉岷嶓既奠江漢滔滔¶爾職於佚我司其勞曽是弗圖¶
讒口嗸嗸載北載南倐貶其褒¶曰和匪同識㣲慮逺豈
不諄諄¶卒莫予展我林我泉我寄不淺¶莫年壯心有逝
無反惟忠惟孝¶自我先公勉哉嗣賢克咸厥功¶豈不咸
之又毁於成詩勸來者¶永其休聲¶
　　　龍圖閣直學士呉公神道碑¶
淳熙十年夏六月(闕/)　日龍圖閣直學士通奉大夫臨
<pb:KR4d0226_WYG_088-13b>
海¶郡開國公食邑二千四百户致仕呉公薨於台州仙
居縣<md:KR4d0226_SBCK_088-9b>¶湖山私第之正寢訃聞天子閔焉詔有司以光禄
大夫告¶其第如故事冬十月癸酉嗣子津等葬公石井
中奥之原¶既畢事將考令式勒文螭首顯誦公徳傳之
無窮乃相與¶謀使仲子洪以公門生臨川太守陳侯庸
之狀來即建安¶山中請其文於熹熹竊聞之當紹興之
季年天子憤戎敵¶之憑陵痛神人之羞辱慨然有意收
用耆俊以遂中興之¶烈其所引拔以為諫諍論議之官
<pb:KR4d0226_WYG_088-14a>
者多得直諒敢言之士¶而呉公者又其偉然有聞於時
者也迨其晚嵗竟以剛鯁¶不得盡行其志退而老於湖
山之下極登臨游泛之樂者¶十餘年天下莫不高之而
其所立之詳世猶有未悉聞者¶幸今有碑以詔後世是
筆所屬可非其人欲謝不能則又¶顧念往以使事過公
里門公聞其來野服以便輿出見邀<md:KR4d0226_SBCK_088-10a>¶於湖上延坐與飲
論説平生俯仰感慨遂以身後之傳為¶託於時謂公特
戯語耳不敢承亦不敢辭今雖極自知其¶不稱然昔既
<pb:KR4d0226_WYG_088-14b>
不及辭於公今又安得辭於公之子耶乃考¶臨川之狀
以次其事如左公諱芾字明可世為仙居人上¶世隠徳
不仕至公大父贈武略郎諱允昭始教子孫為學¶而公
與從兄詠謙遂連取科第及公至大官而贈其父諱¶師
錫至光禄大夫母鄭氏臨海郡夫人公幼莊重嶷然如¶
成人讀書刻苦至忘寢食登紹興二年進士第始為温
州¶樂清尉瀕海細民以負販魚鹽為生業屬更定法有
私以¶鹽越境者尉皆劾免旁縣跡捕紛然公獨若不聞
<pb:KR4d0226_WYG_088-15a>
曰此貧¶民之失業者吾其忍以一身之病而愈蹙之耶
大治學宫¶聚其秀民子弟教之其後人材輩出有以直
言冠多士為<md:KR4d0226_SBCK_088-10b>¶名臣者更調平江府録事叅軍除詳定一
司敕令所删定¶官遷秘書省正字始公與秦丞相檜有
舊至是秦已顓政¶事士夫趨附者衆公處其間獨退然
如未嘗相識者公坐¶旅進寒温而已秦固已疑之㑹四
川宣撫使鄭公剛中薦¶公自代其狀謂公雖適效一官
而高逺之度常若超邁秦¶見之愈不樂一日語公曰高
<pb:KR4d0226_WYG_088-15b>
自標置是豈長者之為乎諷¶言者論罷之差通判處州
事歴佐婺州紹興府檜死乃得¶知處州未行丁外艱服
除知常州又改處州始至諸邑以¶例獻錢實公帑公曰
縣經賦猶不足而欲以此自媚得無¶病吾民乎盡斥還
之民舊苦丁絹重公命損之而以新丁¶補其額人以為
便踰嵗以憂去未終喪而諫官何溥薦公¶材中御史薦
有召命免喪入對即除監察御史時金人將<md:KR4d0226_SBCK_088-11a>¶渝盟公勸
上専務修徳以服之彼以其力我以吾徳則雖¶彊弱之
<pb:KR4d0226_WYG_088-16a>
勢不侔而勝負之形已見顧今誠能毋以敵之進¶退為
憂喜毋以事之緩急為作輟毎下詔令必務痛自悔¶咎
延見羣臣必使力陳闕失隠之心而悉有合於天地發¶
之政而盡無愧於祖宗則人心悦服天亦助順矣上韙
其¶言顧而歎曰何溥知人哉未幾除殿中侍御史㑹兩
淮戰¶不利人情惴恐廷臣争陳退避之計公獨奮然請
對曰今¶日之事有進無退進為上䇿退為無䇿若誤聴
此屬之言¶臣恐士氣衰竭人心沮喪大事去矣有如六
<pb:KR4d0226_WYG_088-16b>
飛未遽行且¶以建王為元帥先往撫師其亦可也上然
之未及發而金¶主被弑中原遺民日望王師之至公數
奏請乘此機㑹决¶䇿親征速圖進取既上至建康公又
言金陵自古英雄以<md:KR4d0226_SBCK_088-11b>¶為帝王之宅矧今北土之人謳吟
未改既聞大駕臨江此¶必延頸舉踵以望振拔宜遂駐
蹕以繫其心上已開納㑹¶有宻啓還東者事下侍從臺
諫集議以聞公曰今欲控帶¶襄漢引輸湖廣則臨安不
如建康之便經理淮甸應接梁¶宋則臨安不如建康之
<pb:KR4d0226_WYG_088-17a>
近議者徒以一時扈從之人内顧¶思歸故為是説以悦
其意豈為國計者哉過聴其言臣恐¶回鑾之後西師之
聲援不接北土之謳吟絶望非細事也¶然時上下欲歸
者衆公言雖苦竟不能奪天下至今惜之¶高麗舶主詣
明州自言其國願得遣使入賀詔將許之公¶言高麗與
金人接壤為之役屬無故有此安知其不為間¶乃詔郤
之是時天子臨御既久専以文徳厚下故其末流¶下吏
奉承不無因循之弊公於是抗疏力陳更化之説欲<md:KR4d0226_SBCK_088-12a>¶以
<pb:KR4d0226_WYG_088-17b>
救時病彊國勢又言欲求死節之士於倉卒之時不若¶
進剛直之士於閒暇之日去嵗兩淮望風奔潰曽無一
城¶能拒守者此秦檜壅塞言路摧折士氣之餘毒也能
反其¶道則士氣日振而見危致命者亦有人矣至於廟
堂不守¶詔條以啓僥倖扈從官吏無功受賞大將失軍
長吏失守¶未正刑典戍役方還復行揀㸃以動衆心凡
事有不合於¶理不便於時者無不悉意盡言補助為多
薦周操陳良翰¶陳良祐為御史後皆以諫諍顯在職才
<pb:KR4d0226_WYG_088-18a>
半嵗用事者惡之¶以公有會計名亟白使權户部侍郎
實以解其言職㑹有¶詔問足食足兵之䇿公言今大農
嵗入視景徳盛時什加¶其四而内藏激賞不與焉則賦
不可以有加中外兵籍略¶比太宗定天下時而糧賜什
九於他費則兵不可以更募<md:KR4d0226_SBCK_088-12b>¶獨有節浮侈精簡閲使官
不蠧財而人皆可用則庶乎其¶可耳俄以集英殿修撰
知婺州時今上初即位公陛辭首¶陳裴垍對唐憲宗為
治先正其心之説以為臨御之初出¶治大原無越於此
<pb:KR4d0226_WYG_088-18b>
上嘉納焉未入境先詢邑宰能否去其¶尤罷懦不任職
者人問其故公曰令於民最親茍非其人¶太守雖有愛
民之心亦何自而達乎郡帑空乏軍餉不時¶負上供課
亦以萬計公曰是所謂無政事者也即禁掊克¶減征賦
窒滲漏官吏之侵漁假貸者悉寘之法不一兩月¶而公
私已告足矣常患差役不均多致争訟欲勸民為義¶役
有言金華長仙鄉民十有一家自以甲乙第其産以次¶
就役者幾二十年矣公聞之喜帥郡佐及縣長吏輿致
<pb:KR4d0226_WYG_088-19a>
所¶謂十一人者與合宴於平政堂而更其鄉曰循理里
曰信<md:KR4d0226_SBCK_088-13a>¶義以褒異之又以鄉之前輩梅公執禮宗公澤潘
公良貴¶鄭公剛中皆以名節才行聞當世乃自為文以
醊其墓居¶無何詔以公治郡有異等之效改知紹興府
充兩浙東路¶安撫使始至宗室子有横於市者公致之
獄宗正司遣吏¶索之相持訩訩公即自劾以聞詔公無
罪而以宗室子屬¶宗正司施教刑焉一郡竦服㑹稽民
貧賦重而折色為尤¶甚公以永祐菆宫在焉為奏得視
<pb:KR4d0226_WYG_088-19b>
永安縣故事免支移折¶變邑人便之高麗竟遣使來公
聞其至明州亟草奏申前¶議得卒謝遣城南鏡湖自東
漢時瀦以溉田為利甚廣中¶廢不治南豐曽舍人佐郡
時嘗為之圖而序之論其利病¶甚悉公前嗣其官讀其
文而有志焉及來鎮守逢嵗大饑¶上親札命公賑捄乃
得奏請發常平米募饑民以就其役<md:KR4d0226_SBCK_088-13b>¶既成取凡奏請施
行之語刻石湖上所以禁防者無不備¶然公去不一年
守臣不能安集流徙反歸咎復湖姦民大¶姓利於為田
<pb:KR4d0226_WYG_088-20a>
亦結權貴騰謗議而湖復廢矣論者惜之前¶敵騎度浙
江郡守以城降而衛士唐某抱石狙擊其酋帥¶不中死
罵不絶口越人祠之嵗久廢壊公為改築宫而記¶其實
以勸忠義除權刑部侍郎召對言臣自越來竊感勾¶踐
卧薪嘗膽之意願陛下毋恃敵之必和而益求所以自¶
治如勾踐之為者以俟時至而後圖之&KR0824;不濟矣又言
江¶浙大水乃陽不勝隂之咎因舉康澄六事為獻遷給
事中¶謝日面賜金帶象簡宗室居廣祈恩過制公引前
<pb:KR4d0226_WYG_088-20b>
詔郤之¶不踰月改吏部侍郎㑹臨安守坐不能詰盜免
詔以公為¶敷文閣直學士知府事充兩浙西路安撫使
命下之日都<md:KR4d0226_SBCK_088-14a>¶人相賀而吏屬屏氣入謝廷中内侍省為
人求薦及以他¶鄙事為屬者公曰吾薦章不可以求而
得若某事則詣府¶自言吾得以法决之耳自是人莫敢
干以私大閹高思聰¶家僮毆傷酒保公命捕論如法以
狥於市宗戚貴人私營¶佛屋錯雜民㕓藏匿姦盜吏不
敢捕公奏請盡撤之由是¶權豪側目而執政亦不悦託
<pb:KR4d0226_WYG_088-21a>
以使敵復除吏部侍郎且議¶以龍大淵為副公曰是可
與言行事者耶語聞得罷不行¶而下遷禮部侍郎公力
求去乃以舊職提舉江州太平興¶國宫始公與今退傅
陳福公俱以剛直見忌於時宰至是¶陳公以書賀公有
鴻鵠高翔之語未幾亦引去而中書舍¶人閻安中乘間
為上言二臣之去非國之福云居再嵗起¶知太平州當
塗民淳事簡舊為樂土而連年調發凋瘵特<md:KR4d0226_SBCK_088-14b>¶甚公一意
拊摩常賦外一毫不以取民城樓圮壊嵗調諸¶縣葺之
<pb:KR4d0226_WYG_088-21b>
民病無窮而形制衰削公命撤而新之又維舟以¶梁姑
溪令可度朝命賦甓諸郡以城兩淮公以羨財募陶¶旊
又先事以集而民皆莫之知也歴陽築者久役潰歸聲¶
言欲趨郡境吏民振恐公呼至城下厚犒遣之而密捕
倡¶亂者繋獄以聞有詔褒諭二年進徽猷閣直學士知
隆興¶府充江南西路安撫使江西地廣多盜而大姓武
斷鄉曲¶為良民害公繩以法不少貸曰稂莠去然後嘉
穀蕃吾非¶得已也㑹嵗大札巫覡乘間惑人禁斷醫藥
<pb:KR4d0226_WYG_088-22a>
夭横者衆公¶命縣賞禁絶集羣醫分井治療貧者食之
全活不可計城¶舊有豫章溝比久湮塞民病塗潦公曰
溝洫不通氣鬱不¶泄疫厲所由生也亟命疏濬民得爽
塏以居公凡六為郡<md:KR4d0226_SBCK_088-15a>¶政各因其俗為寛猛實惠之可以
及人者為多事有關於¶教化者未嘗不以為先嘗言為
邦之惠欲其有以徧於里¶閭唯受兩税之輸為不可以
不謹故所至必擇亷吏以司¶之省其沿納諸費而揭其
所不可已者於場門輸粟者使¶得自概量吏無所容其
<pb:KR4d0226_WYG_088-22b>
巧人甚便之自當塗及是凡六上¶章丐問不允三和陶
公歸來之章以見意至是遂以納禄¶為請乃復得太平
祠官以歸實乾道之六年也公自少即¶以氣節自負為
人夷曠無城府早嵗游太學人已自目為¶豪呉矣建炎
初宗澤留守東都天下倚以為重一日士女¶傾都南下
皆行哭失聲言宗公死矣公時未仕客臨安聞¶之嗚咽
流涕終夕不寐為詩哭之語甚悲壯即日傳播郵¶亭傳
舍處處題冩讀者至為感泣識者因是益以竒之自<md:KR4d0226_SBCK_088-15b>¶為
<pb:KR4d0226_WYG_088-23a>
小官一時卿相名人見者無不推重歸自册府徊翔十¶
有八年僚友有先進用居廟堂者公未嘗以一言求薦
引¶居常慷慨謂直道可必行而勲業可立就中間立朝
多骯¶髒不偶又不肯少貶以求合始浩然有歸志矣故
嘗卜居¶其鄉石井之西負山臨湖雜蒔華竹築亭館其
間延袤數¶里牓曰湖山清曠窈窕甲於東中至是來歸
遂决終焉之¶計乃作休休之堂而賦詩焉自謂有七宜
休者連上章告¶老不得謝及年七十有一請愈力乃得
<pb:KR4d0226_WYG_088-23b>
以龍圖閣直學士¶致仕於是又作景疏希白之堂而自
號曰湖山居士日與¶賓客浮舟倚杖徜徉其間酌酒賦
詩竟日夕不倦如是者¶十有四年蓋已翛然若無意於
世者而獨其愛君憂國之¶心未嘗一日忘也中以太上
皇帝慶夀推恩故侍臣加以<md:KR4d0226_SBCK_088-16a>¶耋老自中大夫特遷通奉
大夫薨時年適八十矣娶縉雲¶郭氏贑州興國縣丞澠
之女累封碩人孝謹和懿治家有¶法度先公兩月卒子
男五人津承議郎通判紹興府事洪¶宣教郎浙東提舉
<pb:KR4d0226_WYG_088-24a>
常平司幹辦公事沃承事郎簽書鎮江¶軍節度判官㕔
公事泊承奉郎永康縣丞深將仕郎女三¶人嫁承議郎
王鏞將作監主簿陳揚善者皆先卒幼未行¶也孫男女
二十人機從事郎樸承務郎餘皆幼曽孫男一¶人始公
葬先大夫於石井而度其旁百許步預為夀藏至¶是津
等奉公以窆而碩人附焉公性至孝遭喪必廬墓側¶終
制不交人事無墨衰絰先人貲産悉推與二兄育其孤¶
女厚齎以遣之官其兄弟之子孫二人方為義莊義學
<pb:KR4d0226_WYG_088-24b>
義¶冡以俟宗族之貧者而未克就尤拳拳於鄉邑遇歉
嵗捐<md:KR4d0226_SBCK_088-16b>¶已資合公私之力以賑之無所愛好善如已出嫉
惡如私¶仇延接後進多所成就平居嚴毅若不可犯然
謙虚好問¶而樂聞其過不間㣲賤教子弟尤力嘗語之
曰若等從宦¶視官物當如已物視公事當如私事必不
得已與其得罪¶於百姓寧得罪於上官吾平生無他長
惟不敢以一毫自¶欺耳蓋其大節之見於朝廷達於四
方者已卓然不可掩¶而其私行纎悉又如此自少至老
<pb:KR4d0226_WYG_088-25a>
手未嘗釋卷屬文不事¶彫刻而豪徤峻整指意明白為
詩平淡慕樂天而渾厚莊¶栗又自類其為人有表奏五
卷詩文三十卷和陶詩三卷¶當塗小集湖山遺老傳一
卷藏於家嗚呼是可銘已銘曰¶
士孰不材病氣與節方春争華¶未凍先折有偉豪呉一
世之傑<md:KR4d0226_SBCK_088-17a>¶睨彼權相弗媚而謁始雖偃蹇¶竟偶明哲彼虣
我仁大論橫發¶乃賛征謀乃軔還轍言雖弗用¶時仰壯
烈中去朝行偃息名都¶賦平役義惠達信孚越城之南
<pb:KR4d0226_WYG_088-25b>
日活萬夫思樂鏡水有龜有魚¶天邑巖巖貴彊屏氣張
旜以行¶孰俾吾貳公顧曰嘻是足與治¶於廟於藩姑適
吾意姑溪油油¶惠澤春流鍾陵有莠則廪其秋¶我湖空
明我竹脩脩我倦而歸¶其樂休休大耋之年從容委蛻<md:KR4d0226_SBCK_088-17b>¶循始訖終俯仰奚愧中奥之原¶有窅其隧我銘不刋以
篤來裔¶
　　　觀文殿學士劉公神道碑¶
淳熙五年夏觀文殿學士大中大夫知建康府事江南
<pb:KR4d0226_WYG_088-26a>
東¶路安撫使行宫留守彭城劉公寢疾府舍即拜疏言
臣病¶力不任府事願上符鑰歸死故山惟陛下哀之時
天子方¶倚公以重别都旦莫且召用之未即聴許而公
疾已革矣¶再疏請老於是上乃深以為憂亟遣中貴人
挾侍醫馳驛¶診視未至秋七月甲子公召門下生口授
千餘言使具為¶奏極言時弊根本且薦羣臣之可用者
畢封上之有頃而¶薨上覽奏驚歎即日出公前請老章
使以通議大夫致仕¶及訃聞益嗟悼詔贈光禄大夫罷
<pb:KR4d0226_WYG_088-26b>
朝一日且命有司䕶致<md:KR4d0226_SBCK_088-18a>¶其喪仍給葬事明年某月公之
嗣子學雅等遂奉公柩葬¶於建寧府甌寧縣豐樂里新
歴之原而請於朝冀有以易¶其名者事下奉常以公亷
公方正威徳克就宜謚忠肅過¶考功無異詞詔報曰可
於是公之終始哀榮無所不備獨¶墓隧之碑久未克立
學雅等懼數相與涕泣來請文熹蚤¶託公諸父間遂與
公相長大知公為詳而公晚嵗相與亦¶益篤顧雖不文
義有所不得辭也公家唐末自長安南徙¶遂為建人世
<pb:KR4d0226_WYG_088-27a>
居崇安縣五夫里有諱民先者敦樸有行從¶安定先生
受春秋學晚以累舉得官歸家教授學者至數¶百人累
贈太子太保於公為曽祖太保生忠顯公諱韐靖¶康之
難秉義不屈而死累贈太師忠顯公生徽猷閣待制¶諱
子羽建炎紹興之間佐川陜軍有功累贈少傅公其長<md:KR4d0226_SBCK_088-18b>¶子也諱珙字共父少以恩補承務郎長從季父屏山先
生¶學舉進士一科調監紹興府都税務潭州南嶽廟主
管西¶外敦宗院遭少傅及祖母韓國夫人吕氏憂除喪
<pb:KR4d0226_WYG_088-27b>
為諸王¶宫大小學教授權秘書省校勘書籍官禮部郎
官中書舍¶人時秦氏用權久士大夫已竊竊言符䜟事
檜欲因以遥¶謚其父召會禮官議問其法以公不時至
怒而逐之踰年¶檜死乃得主管台州崇道觀召為太宗
正丞改秘書丞遷¶尚書吏部員外郎除監察御史避薦
者還故官銓曹法密¶吏姦官不能制公寘令式庭中使
選集者得指其違以詰¶吏人甚便之兼權秘書少監遷
起居舍人兼權中書舍人¶金主渝盟天子震怒悉師北
<pb:KR4d0226_WYG_088-28a>
伐一時詔檄多出公手詞氣¶激烈聞者或至泣下御史
杜莘老劾大閹張去為忤㫖左<md:KR4d0226_SBCK_088-19a>¶降公封還詔書莘老得
不去從上幸建康兼權直學士院¶時張忠獻公留守行
宫衆謂車駕東還必以征討軍事為¶寄俄而詔下乃以
楊存中為江淮宣撫使中外大失望公¶奏論其不可上
曰此特為張浚地耳命再下宰相召公諭¶㫖且曰再論
則累張公矣公曰某為國家計豈暇為張公¶謀哉再論
愈力事乃寢真除中書舍人直學士院會詔立¶建王為
<pb:KR4d0226_WYG_088-28b>
皇太子宣入視草今上即位借禮部尚書使金國¶是時
南北甫罷兵始為鈞敵之禮使者往輒困辱而歸人¶皆
為公危之公受命慷慨戒家人悉裘葛兼副以行曰藉¶
令不死歸未可期也上聞副使以賄除吏而公獨無所
私¶手札褒諭甚寵然竟以議禮不决不果行也詔以星
變旱¶蝗大詢闕政公言比年以來綱維解縱有賞無罰
外則諸<md:KR4d0226_SBCK_088-19b>¶將刻剝軍士以事交結内則朝廷不恤諸路路
不恤郡郡¶不恤縣縣不恤民甚或重為貪虐以快已私
<pb:KR4d0226_WYG_088-29a>
軍民之怨日¶積於下其禍將有不可勝言者願陛下擴
恭儉日新之徳¶屏馳騁無益之戲登崇俊良斥逺邪佞
然後信賞必罰戢¶近懲逺以修軍政之闕節浮冗寛賦
斂精擇郡守誅鋤贓¶吏以厚吾民之生則災異庶乎其
可消矣間又嘗為上言¶應敵無一定之謀而彊國有不
易之䇿夫曰和曰戰曰守¶皆所謂應敵之計不可預圖
者惟修政事以彊國勢使三¶者之權在我而用無不利
乃為不易之䇿耳故將田思中¶死其家請得賜第京師
<pb:KR4d0226_WYG_088-29b>
又有李珂者以關通貴幸得官而¶自奏求為督府掾詔
從中下公皆奏以為不可不聴再奏¶極論竟皆罷之然
由此遂多忤近習意而宰相又有隂忌<md:KR4d0226_SBCK_088-20a>¶公者出公為集
英殿修撰知泉州未行改知衢州始至委¶事僚屬一無
所問人或以公未更治民意頗輕之既而欺¶者得枉者
伸羣下歛手不能有所為始大畏服凡吏員外¶置者悉
罷之受租米使民得自操㮣其發鈔消籍皆有程¶式田
里大安乾道元年湖南旱饑郴州宜章民李金以縣¶抑
<pb:KR4d0226_WYG_088-30a>
買乳香急乘衆怒猝起為亂衆踰萬人分道南出犯廣¶
東西九郡之境還入道州桂陽軍界殺掠萬計連破郴
桂¶兩城數道大震朝廷憂之以公為敷文閣待制知潭
州荆¶湖南路安撫使公受命兼行以五月入境則賊衆
已數萬¶人矣亟以實奏請下荆襄發卒奔命且移書制
置使沈介¶曰道逺賊熾比詔下日不及事請以便宜出
師即朝廷以¶擅興為罪吾自當之不敢以累公也制置
使即為遣兵而<md:KR4d0226_SBCK_088-20b>¶詔報亦如公請然皆未有至者而賊勢
<pb:KR4d0226_WYG_088-30b>
愈張湘隂橋口羣¶盜又數百人乘亂竊發密邇府下人
心益摇公簡役兵擊¶之募民有得盜斬首者皆厚其賞
盜所隠贓無多少官一¶不問不數日悉捕斬無脱者於
是信賞刑威士氣大振人¶知破賊之有期矣六月制置
使所遣將田寳楊欽乃以其¶兵數千人至公所以迎勞
慰撫之者甚厚諸軍感奮願盡¶死力公與欽語知其能
檄諸軍皆受節度使率其衆鼓行¶而前下令募賊徒相
捕斬詣吏者除罪受賞於是欽等連¶戰破賊諸將後至
<pb:KR4d0226_WYG_088-31a>
者亦遣四出以分賊勢通糧道大軍遂¶入宜章八月鏖
龍岡下賊兵數萬自辰至申官軍稍却欽¶被髪大呼䇿
馬横衝之賊分為兩其前列精兵殱焉餘皆¶遁走追至
莽山賊黨曹彦黄拱遂執李金與其腹心黄谷<md:KR4d0226_SBCK_088-21a>¶以降欽
因窮追深入盡誅其酋豪而支黨脅從竄匿山谷¶者尚
衆公諭欽等郤兵而聴其自詣則皆相率聴命嵗盡¶師
還金等數十人皆伏誅餘皆稱詔釋之復故田宅者以¶
千數奏官曹彦黄拱而列上諸將功狀又不以一毫有
<pb:KR4d0226_WYG_088-31b>
所¶私上嘉歎再三進職敷文閣直學士且賜璽書曰近
世書¶生但務清談經綸實才蓋未之見朕以是毎有東
晉之憂¶今卿既誅羣盜而功狀詳實諸將優劣破賊先
後歴歴可¶觀宜益勉旃以副朕意賊地既定境内正清
於是公乃宣¶布上恩力行寛政且為請於朝曰今以陛
下神靈雖幸破¶賊然不亟擇守宰寛賦斂以安吾民即
一李金死一李金¶生臣恐湖南自是無寧嵗也又奏留
鄂兵以戍郴桂而益¶廣蒐募以補州兵之缺厚撫犒嚴
<pb:KR4d0226_WYG_088-32a>
紀律而時勤習之於是<md:KR4d0226_SBCK_088-21b>¶湖南隠然為重鎮姦盜屏迹商
旅復野宿焉三年召還見¶上首論獨斷雖英主之能事
然必合衆智而質之以至公¶然後有以合乎天理人心之正
而事無不成若棄僉謀狥¶私見而有獨御區㝢之心焉
則適所以蔽其四達之明而¶左右私昵之臣將有乘之
以干天下之公議者矣次論税¶絹退剝羨餘和糴之弊
又以州郡禁軍紀律不明驕惰自¶恣請亟選武臣之奮
行伍習戎事者使為將副責以訓練¶而貴游子弟閤門
<pb:KR4d0226_WYG_088-32b>
國信五房出職之輩不得與焉上皆然¶之以為翰林學
士知制誥兼侍讀間復從容言於上曰世¶儒多病漢高
帝不悦學輕儒生臣竊獨以為高帝之明其¶所不悦特
腐儒之俗學耳誠使當時有以二帝三王之學¶告之臣
知其必將竦然敬信而功烈所就不止此矣因為<md:KR4d0226_SBCK_088-22a>¶上言
聖王之學所以明理正心而為萬事之綱者甚悉上¶亟
稱善是嵗小不登公請亟詔監司郡守先事條畫荒政¶
所宜不者亦使任其無他又奏州兵營伍教戰之法甚
<pb:KR4d0226_WYG_088-33a>
備¶事皆施行十一月遂拜中大夫同知樞密院事公辭
不獲¶乃進言曰汪應辰陳良翰張栻學行材能皆臣所
不逮而¶栻窮探聖㣲曉暢軍務曩幸破賊栻謀為多願
陛下亟召¶用之上可其奏以次登用焉公入西府日召
諸軍將佐從¶容訪問盡得其材用所宜以待選用一日
上顧輔臣圖議¶恢復公曰復讐雪恥誠今日之大計然
所以求之必有其¶道臣願陛下以周宣王為法側身修
行任賢使能以圖内¶修之實則外攘之效將有不能自
<pb:KR4d0226_WYG_088-33b>
已者計不出此而欲淺¶謀輕舉以幸其成臣未見其可
也上悦明年七月詔兼叅<md:KR4d0226_SBCK_088-22b>¶知政事公方與一二同列夙
夜悉心竭力益圖所以叙進¶人材寛養民力討理軍政
卒成上意之所欲為者蓋除福¶建鈔鹽嵗額二萬萬罷
江西和糴及廣西折米鹽錢又蠲¶諸路累年逋負金銀
穀帛巨億計而公尤以輔成上徳振¶肅朝綱抑僥倖奬
亷退為已任以是近倖側目而流俗亦¶多不悦蓋上嘗
以久旱齋居請雨一夕而應諸公皆賀公¶復進言曰陛
<pb:KR4d0226_WYG_088-34a>
下誠心感格其應如響此足以見天人相與¶之際真有
不容髪者矣然則隠㣲之間纎介之失其應豈¶不亦猶
是乎臣願陛下察此而益謹其獨焉則天下幸甚¶上為
竦然改容稱善龍大淵曽覿既逐去未幾而大淵死¶上
憐覿欲還之公言二人之去天下方仰威斷而慶盛徳¶
之日新奈何遽復為此且此曹奴𨽻耳憐之則厚賜之
可<md:KR4d0226_SBCK_088-23a>¶也若引以自近而賓友接之至使得以與聞幾事進
退人¶材則臣懼非所以隆徳業而振綱紀也上感其言
<pb:KR4d0226_WYG_088-34b>
為止不¶召殿前指揮使王琪嘗密薦士得召用公請其
所自上以¶琪告公退坐堂上呼院吏作頭引召琪至而
詰之琪恐懼¶不能置對請後不敢乃叱遣去無何楊守
來言琪嘗檄郡¶稱受密㫖増築新城若干尺公與諸公
請之則上未嘗有¶是命也公未出殿門遣吏馳取其牘
琪不得隠遂以罪罷¶諸公因奏自今聖㫖不經三省密
院者所下之官皆請俟¶奏審乃得行上欣然從之公即
從密院移中外諸官府而¶内侍省與焉明日忽復有㫖
<pb:KR4d0226_WYG_088-35a>
前奏審事勿行因諭諸公即¶如此則禁中或時須一飲
食亦必待奏審然後可得耶公¶即以藝祖薰籠事對退
又與諸公合奏言曰朝廷者陛下<md:KR4d0226_SBCK_088-23b>¶之朝廷命令者陛下
之命令臣等典司出納不敢廢職而¶已今方舉行舊典
以正紀綱而已出復收中外惶惑臣等¶竊為陛下惜之
時諸公雖更進合辭而公尤激切殿中皆¶驚以故獨罷
為端明殿學士使奉外祠上意尋寤亟詔改¶知隆興府
江南西路安撫使公入辭猶以開廣言路講明¶聖學敦
<pb:KR4d0226_WYG_088-35b>
本節用虚已任賢斥逺邪佞選將撫軍數事為獻¶上蹵
然曰卿雖去國不忘忠言而材又非他人所及行召¶卿
矣至鎮首蠲税務新額及罷苗倉大斛屬邑奉新有復¶
出租税攤配諸鄉嵗久民窮相率逃去反失正税不勝
計¶亦奏除之又除二税合零租米暗耗免役足錢之弊
人或¶為公憂不足而公量入為出未嘗有所乏也明年
除資政¶殿學士知荆南府荆湖北路安撫使始至條上
荆襄兵少<md:KR4d0226_SBCK_088-24a>¶財匱之狀詔即諉公經畫公因行視襄鄂兵
<pb:KR4d0226_WYG_088-36a>
屯並邊形勢¶盡得其實以聞凡回圖役使詭名虚籍之
弊與夫部伍教¶習之法有不善者皆奏罷之先是荆南
兵戍襄陽者累年¶不得歸公奏為半嵗番休之法春夏
三軍秋冬四軍更迭¶往來軍士感悦荆襄故有民兵皆
農家子敦樸豪勇土著¶自愛且居近邊知敵情輕戰鬭
比稍墮廢公更為簡閲寛¶其取丁之數貧者弛其賦役
隨鄉團結而嵗閲習焉其資¶糧械器亦為處畫各有條
理撫循犒賞嵗費錢一萬萬而¶不以一介有取於民也
<pb:KR4d0226_WYG_088-36b>
明年遭繼母慶國夫人卓氏憂又¶明年起復同知樞密
院事荆襄宣撫使遣中使奉璽書即¶喪次宣押奏事公
引經援禮涕泣懇辭凡五六上不得請¶時宰相方以恢
復大言中上意而政事不修舉動煩擾識<md:KR4d0226_SBCK_088-24b>¶者憂之公乃
手疏别奏具言天下之事有其實而不露其¶形者無所
為而不成無其實而先示其形者無所為而不¶敗今吾
所以自治而為恢復之實者為何如而乃外招降¶附内
徙營屯規筭未立手足先露其勢適足以速禍而致¶㓂
<pb:KR4d0226_WYG_088-37a>
臣不知為此議者將何以待之也且荆襄四支也朝廷¶
腹心元氣也今不憂元氣之憊而慮四支之不彊非臣
之¶所敢知也上納其言為寢前詔八年免喪乃復除知
潭州¶安撫湖南過闕見上言曰人君能循天下之理然
後有以¶得天下之心而立天下之事然非至誠虚已兼
聴並觀使¶在我者空洞清明而無一毫物欲之蔽亦未
有能循天下¶之理者也因以極論時事言甚切至上加
勞再三進職大¶學士以行公再臨舊鎮不懈益䖍蓋所
<pb:KR4d0226_WYG_088-37b>
以自律者愈嚴而<md:KR4d0226_SBCK_088-25a>¶所以撫民者愈寛以是人愈畏服而
敬愛之嵗旱民饑公¶亟遣吏行田蠲租如法而檄轉運
常平司移粟諸郡且慮¶姦民乘時竊發則又遣將益兵
戍守遂以無事一旦湖北¶茶盜數千人入境公盛軍聲
以威之而開其自新之路盜¶多散去其存者蓋無幾人
公乃遣兵然猶深以迎戰邀擊¶為戒盜意益緩於是一
戰敗之而盡擒以歸獨誅其首惡¶數人餘悉以𨽻軍籍
明年盜之餘黨賴文政等復入境後¶帥欲盡誅之盜因
<pb:KR4d0226_WYG_088-38a>
悉力死戰既勦湖南軍遂入江西犯廣¶東官軍數敗將
尉死者數十人為費以大萬計於是人乃¶服公為有謀
也淳熙二年除知建康府安撫江南東路留¶守行宫會
水且旱公奏閣夏税錢六千萬緡蠲秋苗米十¶有六萬
六千餘斛沿納他物稱是仍請下漕司遣吏覆視<md:KR4d0226_SBCK_088-25b>¶諸州
所蠲租其頗未盡者悉以予民禁上流税米遏糴即¶他
路敢有違者請亦得以名聞扺其罪詔皆從之以是得¶
商人米三百萬斛散之民間又貸諸司錢合三萬萬遣
<pb:KR4d0226_WYG_088-38b>
官¶糴米上江得十四萬九千斛籍農民當賑貸客户當
賑濟¶者户以口數給米有差村落又皆運米置場平價
賑糶而¶貸者卒亦不取償焉以府佐趙善珏王以寧及
寓士李宗¶思劉煒領其事分遣羣屬循行境中無逺
不到公又蚤夜¶咨訪幽隠畢聞縣給印歴手書告諭誠
意既孚而賞信罰¶必是以人爭効用如辦已事起是年
九月盡明年四月闔¶境數十萬人無一人捐瘠流徙者
上嘉其績賜書褒諭焉¶公治財寛於民而急於吏所以
<pb:KR4d0226_WYG_088-39a>
禁其漁取察其蠧弊者甚¶悉自累鎮所施行毎益加詳
至是人被其澤尤深凡屬縣<md:KR4d0226_SBCK_088-26a>¶所負課度不能償者悉以
丐之而獨重禁其非法病民者¶被㫖甓城面以丈計者
數十萬用緡錢數萬米千餘斛而¶役蓋不及民也上積
公勞效手札勞奬賚以鞍馬器物甚¶厚明年進觀文殿
學士蓋將復登用之而公病不起矣臨¶没時所上疏極
言近習用事之禍至引恭顯伾文以為戒¶所薦則故相
魏國陳公桂帥張栻敬夫也别以手書訣敬¶夫而熹亦
<pb:KR4d0226_WYG_088-39b>
與焉其言皆以未能為國家報雪讎恥為深恨¶蓋其忠
孝誠篤雖蹈死生之變而未始須臾忘也公為人¶機鑒
精明議論英發遇事立斷其威不可犯而居家極孝¶慈
母福國夫人熊氏早薨公哀慕無以自致則以任子恩¶
官其内弟事繼母禮敬飭備遭喪時年逾五十盡哀致
毁¶得疾幾殆友愛諸弟晚嵗彌篤嵗時祭祀酌古今禮
而敬<md:KR4d0226_SBCK_088-26b>¶以行之内外功緦之戚必素服以終月數在官為
罷燕樂¶同寮有喪亦如之將薨遺命治喪毋得用浮屠
<pb:KR4d0226_WYG_088-40a>
法後諸賢¶公往往效之其在州郡治平聴察令行禁止
而於愛民厚¶俗之意尤孜孜焉事或小失雖下吏言之
無不立改大修¶潭州嶽麓書院養士數十人而屬張子
敬夫往遊其間告¶以古人為已之學謂明道程公先生
嘗官建康屬邑為之¶立祠學宫而刻陳忠肅公責沈之
文於壁以示學者民有¶骨肉之訟躬以恩義反復辨告
甚或深自引咎聞者皆失¶所争而去其在朝廷危言正
色直前無所避忠義奮發未¶嘗以死生動其心而愛君
<pb:KR4d0226_WYG_088-40b>
憂國審宻持重不肯為僥倖嘗¶試之舉蓋其飭躬應事
規模科指晚嵗皆益精宻故上則¶人主知之愈深下則
學士大夫望之愈重以至兒童走卒<md:KR4d0226_SBCK_088-27a>¶莫不知公之忠烈
而在荆州時北敵亦毎使諜者詗公家¶世益知其忠義
之有傳也及薨所臨之邦軍民往往罷市¶巷哭相與祠
之而建康為尤盛且自數嵗以來國家再有¶四方之故
而有識之士相與私憂語未嘗不及公也公薨¶時年五
十有七封彭城郡開國侯食邑一千六百户食實¶封二
<pb:KR4d0226_WYG_088-41a>
百户其配曰新定郡夫人呂氏故兵部尚書祉之女¶新
興郡夫人韓氏淑人韓氏皆魏國忠獻公四世孫也二¶
男子學雅承務郎學裘承奉郎二女長適迪功郎南劒
州¶劒浦縣尉吕欽次適某官趙崇憲文集八卷奏議十
卷内¶外制二十卷藏於家公自少即以文學知名及登
朝廷論¶思潤色當世尤稱其得體然未嘗為無用之文
其駁議又¶多削藁故所傳止此云學雅以公從弟從事
即玶所狀公<md:KR4d0226_SBCK_088-27b>¶行事視熹熹受而讀之皆昔所見聞者也
<pb:KR4d0226_WYG_088-41b>
因剟其大者著¶之石而系以銘銘曰¶
昔在陽九失我泰平東游三紀¶汴洛将傾帝始靈承俯
仰顧歎¶曰汝在廷孰抗斯難爰有俊哲¶三世一心忠精
義烈思逺憂深¶沫血奮辭曰此讐恥乃盟乃歡¶顙得無
泚不有豪聖孰慮孰圖¶孰秉武節以行天誅抑臣有聞¶
在周中圮既修乃攘厥仆斯起¶惟聖時監利伸否蟠毋
棘其欲¶毋溺其安帝曰俞哉予欽汝誨<md:KR4d0226_SBCK_088-28a>¶既啓於中盍布
於外澤流威燀¶汝則來歸卒輔吾志以究汝為¶四鎮十
<pb:KR4d0226_WYG_088-42a>
年帝適西顧彼皇昊蒼¶胡奪之遽我最其迹有孝有忠¶
有政有事有言有功嗟爾嗣人¶尚承厥慶公思不忘天
子神聖¶¶
　
　
　
　
　
<pb:KR4d0226_WYG_088-42b>
　
　
　
　
　
　
　
　晦庵集卷八十八

<pb:KR4d0226_WYG_089-1a>
欽定四庫全書
　晦庵集卷
