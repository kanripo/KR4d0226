# -*- mode: mandoku-view -*-
#+TITLE: 晦庵集
#+DATE: 2015-09-23 10:22:15
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 15

<md:KR4d0226_SBCK_015-1a>¶
講義¶
　　　經筵講義¶
大學(臣熹曰大學者大人之學也古之為教者有小子/之學有大人之學小子之學灑掃應對進退之節)
(詩書¶禮樂射御書数之文是也大人之學窮理脩身齊/家治國平天下之道是也此篇所記皆大人之學故以)
(大學/名之)¶
　臣又嘗竊謂自天之生此民而莫不賦之以仁義禮
<pb:KR4d0226_WYG_015-1b>
　智¶之性敘之以君臣父子兄弟夫婦朋友之倫則天
　下之¶理固已無不具於一人之身矣但以人自有生
　而有血¶氣之身則不能無氣質之偏以拘之於前而
　又有物欲¶之私以蔽之於後所以不能皆知其性以
　至於亂其倫¶理而陷於邪僻也是以古之聖王設為
　學校以教天下¶之人使自王世子王子公侯卿大夫
　元士之適子以至<md:KR4d0226_SBCK_015-1b>¶庶人之子皆以八歳而入小學十
　有五歳而入大學必¶皆有以去其氣質之偏物欲之
<pb:KR4d0226_WYG_015-2a>
　蔽以復其性以盡其倫¶而後己焉此先王之世所以
　自天子至於庶人無一人¶之不學而天下國家所以
　治日常多而亂日常少也及¶周之衰聖賢不作於是
　小學之教廢而人之行藝不脩¶大學之教廢而世之
　道徳不明其書雖有存者皆不過¶為世儒誦說口耳
　之資而己未有能因其文以既其實¶必求其理而責
　之於身者也是以風俗敗壊人才衰乏¶為君者不知
　君之道為臣者不知臣之道為父者不知¶父之道為
<pb:KR4d0226_WYG_015-2b>
　子者不知子之道所以天下之治日常少而¶亂日常
　多皆由此學不講之故也至于我朝天運開泰¶於是
　河南程顥及其弟頤始得孔孟以來不傳之緒而<md:KR4d0226_SBCK_015-2a>¶其
　所以開示學者則於此篇之㫖深致意焉若其言曰¶
　大學乃孔氏遺書須從此學則不差又曰大學乃初
　學¶入徳之門於今可見古人為學次第者頼有此篇
　尚存¶其他則莫如論孟其可謂知言之要矣後之君
　子欲脩¶己以治人而及於天下國家者豈可以舍是
<pb:KR4d0226_WYG_015-3a>
　而他求哉¶臣以無能獲奉明詔使以此篇進講謹誦
　所聞釋其名¶義如右惟聖明之留意焉¶
大學之道在明明徳在親民在止於至善(臣熹曰大學/者大人之學)
(也明¶明之也明徳者人之所得乎天至明而不昧者也/但為氣禀所拘人欲所蔽則有時而昏故當有以明之)
(而復其初¶也親程氏以為字當作新是也其義則去其/舊而新之云爾言既能自明其明徳又當推以及人使)
(人亦有以去其¶舊染之汙也止者必至於是而不遷之/意至善則事理當然之極也言明明徳新民皆當止於)
(至善之地而不遷蓋¶必其有以盡夫天理之極/而無一毫人欲之私也此三者大學之綱領也)<md:KR4d0226_SBCK_015-2b>¶　臣竊謂天道流行發育萬物而人物之生莫不得其
<pb:KR4d0226_WYG_015-3b>
　¶所以生者以為一身之主但其所以為此身者則又
　不能¶無所資乎陰陽五行之氣而氣之為物有偏有
　正有通¶有塞有清有濁有純有駁以生之類而言之
　則得其正¶且通者為人得其偏且塞者為物以人之
　類而言之則¶得其清且純者為聖為賢得其濁且駁
　者為愚為不肖¶其得夫氣之偏且塞而為物者固無
　以全其所得以生¶之全體矣惟得其正且通而為人
　則其所以生之全體¶無不皆備於我而其方寸之間
<pb:KR4d0226_WYG_015-4a>
　虛靈洞徹萬理粲然有¶以應乎事物之變而不昧是
　所謂明徳者也人之所以¶為人而異於禽獸者以此
　而其所以可為堯舜而參天¶地贊化育者亦不外乎
　此也然又以其所得之氣有清<md:KR4d0226_SBCK_015-3a>¶濁純駁之不齊也是
　以極清且純者氣與理一而自無¶物欲之蔽自其次
　者而下則皆已不無氣禀之拘矣又¶以拘於氣禀之
　心接乎事物無窮之變則其目之欲色¶耳之欲聲口
　之欲味鼻之欲臭四肢之欲安佚所以害¶乎其徳者
<pb:KR4d0226_WYG_015-4b>
　又豈可勝言也哉二者相因反覆深固是以¶此徳之
　明日益昏昧而此心之靈其所知者不過情欲¶利害
　之私而已是則雖曰有人之形而實何以逺於禽¶獸
　雖曰可以為堯舜而參天地然亦不能有以自知矣¶
　是以聖人施教既已養之於小學之中而後開之以
　大¶學之道其必先之以格物致知之說者所以使之
　即其¶所養之中而發其明之之端也繼之以誠意正
　心脩身¶之目者則又所以使之因其已明之端而致
<pb:KR4d0226_WYG_015-5a>
　其明之之<md:KR4d0226_SBCK_015-3b>¶實也夫既有以發其明之之端而又有以
　致其明之之¶實則吾之所得於天而未嘗不明者豈
　不超然無有氣¶質物欲之累而復得其本然之明哉
　是則所謂明明徳¶者而非有所作為於性分之外也
　然其所謂明徳者又¶人人之所同得而非有我之得
　私也向也俱為物欲之¶所蔽則其賢愚之分固無以
　大相逺者今吾既幸有以¶自明矣則視彼衆人之同
　得乎此而不能自明者方且¶甘心迷惑没溺於卑汙
<pb:KR4d0226_WYG_015-5b>
　苟賤之中而不自知也豈不為¶之惻然而思有以救
　之哉故必推吾之所自明者以及¶之始於齊家中於
　治國而終及於平天下使彼有是明¶徳而不能自明
　者亦皆如我之有以自明而去其舊染¶之汙焉是則
　所謂新民者而亦非有所付畀増益之也<md:KR4d0226_SBCK_015-4a>¶然徳之在
　己而當明與其在民而當新者則又皆非人¶力之所
　為而吾之所以明而新之者又非可以私意苟¶且而
　為也是其所以得之於天而見於日用之間者固¶己
<pb:KR4d0226_WYG_015-6a>
　莫不各有本然一定之則矣以其義理精微之極有¶
　不可得而名者故姑以至善目之而傳所謂君之仁
　臣¶之敬子之孝父之慈與人交之信乃其目之大者
　也衆¶人之心固莫不有是而或不能知學者雖或知
　之而亦¶鮮能必至於是而不去此為大學之教者所
　以慮其理¶雖復而有不純欲雖克而有不盡將無以
　盡夫脩己治¶人之道而必以是為明徳新民之標的
　也欲明徳而新¶民者誠能求必至是而不容其少有
<pb:KR4d0226_WYG_015-6b>
　過不及之差焉則¶其所以去人欲而復天理者無毫
　髪之遺恨矣<md:KR4d0226_SBCK_015-4b>¶知止而后有定定而后能静静而后能安安而後能慮
慮¶而后能得(臣熹曰止者所當止之地即至善之所在/也知之則志有定向静謂心不外馳安謂)
(所處而安¶慮謂思無/不審得謂得其所止)¶
　臣謹按此一節推本上文之意言明徳新民所以止
　¶於至善之由也蓋明徳新民固皆欲其止於至善然
　非先¶有以知其所當止之地則不能有以得其所當
<pb:KR4d0226_WYG_015-7a>
　止者而止之如射者固欲其中然不先有以知其所
　當中之地則不能有以得其所當中者而中之也知
　止云者物格知至而於天下之事皆有以知其至善
　之所在是則吾所當止之地也能知所止則方寸之
　間事事物物皆有¶定理矣理既有定則無以動其心
　而能静矣心既能静¶則無所擇於地而能安矣能安
　則日用之間從容閒暇<md:KR4d0226_SBCK_015-5a>¶事至物來有以揆之而能慮
　矣能慮則隨事觀理極深¶研幾無不各得其所止之
<pb:KR4d0226_WYG_015-7b>
　地而止之矣¶
物有本末事有終始知所先後則近道矣(臣熹曰明徳/為本新民為)
(末知¶止為始能得為終本始所先/末終所後此結上文兩節之意)¶
　臣竊謂明徳新民兩物而内外相對故曰本末知止
　能¶得一事而首尾相因故曰終始誠知先其本而後
　其末¶先其始而後其終也則其進為有序而至於道
　也不逺¶矣蓋欲治人者不可不先於治己欲體道者
　不可不先¶於知道此則天下國家之達道通義而為
<pb:KR4d0226_WYG_015-8a>
　人君者尤不¶可以不審是以臣愚竊願陛下深留聖
　意伏乞睿照¶
古之欲明明徳於天下者先治其國欲治其國者先齊
其¶家欲齊其家者先脩其身欲脩其身者先正其心欲
正其<md:KR4d0226_SBCK_015-5b>¶心者先誠其意欲誠其意者先致其知致知在格
物(臣熹曰明¶明徳於天下者使天下之人皆有以明其/明徳也心者身之所主也誠實也意者心之所發也)
(實其心之所發欲其¶一於善而無自欺也致推極也知/猶識也推極吾之知識欲其所知無不盡也格至也物)
(猶事也窮至事物之理欲¶其極處/無不到也此八者大學之條目也)
<pb:KR4d0226_WYG_015-8b>
　臣謹按此言大學之序其詳如此蓋綱領之條目也
　格¶物致知誠意正心脩身者明明徳之事也齊家治
　國平¶天下者新民之事也格物致知所以求知至善
　之所在¶自誠意以至於平天下所以求得夫至善而
　止之也所¶謂明明徳於天下者自明其明徳而推以
　新民使天下¶之人皆有以明其明徳也人皆有以明
　其明徳則各誠¶其意各正其心各脩其身各親其親
　各長其長而天下¶無不平矣然天下之本在國故欲
<pb:KR4d0226_WYG_015-9a>
　平天下者必先有以<md:KR4d0226_SBCK_015-6a>¶治其國國之本在家故欲治國
　者必先有以齊其家家¶之本在身故欲齊家者必先
　有以脩其身至於身之主¶則心也一有不得其本然
　之正則身無所主雖欲勉彊¶以脩之亦不可得而脩
　矣故欲脩身者必先有以正其¶心心之發則意也不
　能純一於善而不免為自欺則心¶為所累雖欲勉彊
　以正之亦不可得而正矣故欲正心¶者必先有以誠
　其意若夫知則心之神明妙衆理而宰¶萬物者也不
<pb:KR4d0226_WYG_015-9b>
　能推而致之使其内外昭融無所不盡則¶隱㣲之際
　私欲萌焉雖欲勉彊以誠之亦不可得而誠¶矣故欲
　誠意者必先有以致其知致者推致之謂如喪¶致乎
　哀之致言推之而至於盡也至於物則理之所在¶人
　所必有而不能無者也不能即而窮之使其精粗隱<md:KR4d0226_SBCK_015-6b>¶　顯䆒極無餘則理所未窮知固不盡雖欲勉彊以致
　¶之亦不可得而致矣故致知之道在乎即事觀理以
　格夫¶物格者極至之謂如格于文祖之格言窮之而
<pb:KR4d0226_WYG_015-10a>
　至其極¶也¶
物格而后知至知至而后意誠意誠而后心正心正而
后¶身脩身脩而后家齊家齊而后國治國治而后天下
平(臣熹¶曰物格者物理之極處無不到也知至者吾心/之所知無不盡也知既盡則意可得而實矣意既實)
(則心可得/而正¶矣)¶
　臣謹按此覆說上文之意也物格者事物之理各有
　¶以詣其極而無餘之謂也理之在物者既詣其極而
　無餘¶則知之在我者亦隨所詣而無不盡矣知無不
<pb:KR4d0226_WYG_015-10b>
　盡則心¶之所發可一於善而無不實矣意不自欺則
　心之本體<md:KR4d0226_SBCK_015-7a>¶可致其虛而無不正矣心得其正則身之
　所處可不陷¶於其所偏而無不脩矣身無不脩則推
　之天下國家亦¶舉而措之耳豈外此而求之智謀功
　利之末哉¶
自天子以至於庶人壹是皆以脩身為本(臣熹曰壹是/一切也正心)
(以上¶皆所以脩身也齊家/以下則舉此而措之耳)其本亂而末治者否矣其所
厚者¶薄而其所薄者厚未之有也(臣熹曰本謂身也所/厚謂家也此兩節結)
<pb:KR4d0226_WYG_015-11a>
(上文兩/節之意)¶
　臣竊謂以身對天下國家而言則身為本而天下國
　家¶為末以家對國與天下而言則其理雖未嘗不一
　然其¶厚薄之分亦不容無等差矣故不能格物致知
　以誠意¶正心而脩其身則本必亂而末不可治不親
　其親不長¶其長則所厚者薄而無以及人之親長此
　皆必然之理¶也孟子所謂天下國家皆本於身又謂
　於所厚者薄無<md:KR4d0226_SBCK_015-7b>¶所不薄其言皆本於此蓋君猶表也
<pb:KR4d0226_WYG_015-11b>
　民猶影也表正則¶影無不正矣君猶源也民猶流也
　源清則流無不清矣¶若夫天下之物則有親有疎有
　近有逺而心之應物則¶有重有輕有長有短親者重
　而疎者輕近者長而逺者¶短重而長者在所先輕而
　短者在所後亦理勢之必然¶非人之所能為也是以
　此章詳陳大學之條目曰格物¶曰致知曰誠意曰正
　心曰脩身曰齊家曰治國曰平天¶下凡有八事而於
　章末獨以脩身齊家二事結之亦猶¶前章知所先後
<pb:KR4d0226_WYG_015-12a>
　之云而其㫖益以深矣臣願陛下清閒¶之燕從容諷
　味常存於心不使忘失每出一言則必反¶而思之曰
　此於脩身得無有所害乎每行一事則必反¶而思之
　曰此於脩身得無有所害乎小而嚬笑念慮之<md:KR4d0226_SBCK_015-8a>¶間大
　而號令黜陟之際無一不反而思之必無害也然¶後
　從之有害則不敢也則又夙興而思之曰吾於吾親¶
　得無有未厚乎夜寐而思之曰吾於吾親得無有未
　厚¶乎以至於出入起居造次食息無時不反而思之
<pb:KR4d0226_WYG_015-12b>
　必已¶厚也然後守之而勿失一有未厚則又恐懼而
　益加厚¶焉念念如此無少間㫁則庶乎身脩親恱舉
　而措諸天¶下無難矣惟陛下深留聖意¶
　　臣又謹按自此以上皆大學經文自則近道矣以
　　上¶為前章自古之欲明明徳於天下者以下為後
　　章前¶章略提綱領後章細分條目鉅細相涵首尾
　　相應極¶為詳備蓋夫子所誦古經之言而曾子記
　　之自此以¶下傳文十章則曾子之意而門人記之
<pb:KR4d0226_WYG_015-13a>
　　也當俟異日<md:KR4d0226_SBCK_015-8b>¶詳䆒其說然必先讀經文使之習熟
　　而綱領條目羅¶列胸中如指諸掌然後博考傳文
　　隨事體察而實致¶其力使吾所以明徳而親民者
　　無不止於至善而天¶下之人皆有以見其意誠心
　　正身脩家齊國治天下¶平之效則大學之道不在
　　於書而在於我矣伏惟陛¶下深留聖意則天下幸
　　甚¶
康誥曰克明徳(臣熹曰克能也又有勝義/言文王能明其明徳也)太甲曰顧諟
<pb:KR4d0226_WYG_015-13b>
天¶之明命(臣熹曰顧目在之也諟古是字通用天之明/命即人之明徳也言先王之心常欲明其明)
(徳如目在¶夫/物不敢忘也)帝典曰克明峻徳(臣熹曰峻書作俊大也/大徳即明徳也言堯能)
(明其大/徳也)¶皆自明也(臣熹曰結所引書以釋明明徳/之意皆謂自明已之明徳也)¶
　臣謹按此傳之首章釋經文明明徳之義舊本脱誤
　今¶移在此其曰克明徳者見人皆有是明徳而不能
　明惟<md:KR4d0226_SBCK_015-9a>¶文王能明之也夫人之所以不能明其明徳者
　何哉氣¶禀物欲害之也蓋氣偏而失之太剛則有所
　不克氣偏¶而失之太柔則有所不克聲色之欲蔽之
<pb:KR4d0226_WYG_015-14a>
　則有所不克¶貨利之欲蔽之則有所不克不獨此耳
　凡有一毫之偏¶蔽得以害之則皆有所不克唯文王
　無氣禀物欲之偏¶蔽故能有以勝之而無難也其曰
　顧諟天之明命者人¶受天地之中以生所謂命也故
　人之明徳非他也即天¶之所以命我而至善之所存
　也是其全體大用蓋無時¶而不發見於日用之間事
　親事長飲食起居其所當然¶各有明法人唯不察於此
　是以氣禀物欲得以蔽之而¶不能自明常目在之無
<pb:KR4d0226_WYG_015-14b>
　少間㫁真若見其參於前倚於¶衡也則明徳常明而
　天命在我矣其曰克明峻徳者人<md:KR4d0226_SBCK_015-9b>¶之為徳未嘗不明
　而其明之為體亦未嘗不大但人自¶有以昏之是以
　既不能明而又自陷於一物之小唯堯¶為能明其大
　徳而無昏昧狹小之累是則所謂止於至¶善也皆自
　明也者言此上所引三句皆言人當有以自¶明其明
　徳也能自明其明徳則能治其天下國家而有¶以新
　民矣
<pb:KR4d0226_WYG_015-15a>
湯之盤銘曰苟日新日日新又日新(臣熹曰盤沐浴之/盤也銘名其器以)
(自警¶之辭也苟誠也湯以為人之洗濯其心以去惡如/沐浴其身以去垢故銘其盤言誠能一日有以滌其舊)
(染之汙而¶自新則當因其已新者而日/日新之又日新之不可畧有間㫁也)康誥曰作新民
(臣熹曰鼓之舞¶之之謂作/言振起其自新之民也)詩曰周雖舊邦其命維新(臣/熹)
(曰言周國雖舊至文¶王能新其/徳以及於民而始受天命也)是故君子無所不用其
極(臣熹曰自新新民/皆¶欲止於至善也)<md:KR4d0226_SBCK_015-10a>¶　臣謹按此傳之二章釋新民之義也蓋沐浴之盤者
　常¶用之噐而銘者自警之辭也古之聖賢兢兢業業
<pb:KR4d0226_WYG_015-15b>
　固無¶時而不戒謹恐懼然猶恐其意有所怠而忽忘
　之也是¶以於其常用之器各因其事而刻銘以致戒
　焉欲其常¶接乎目每警乎心而不至於忽忘也其辭
　所謂茍日新¶日日新又日新者則取沐浴之事而言
　之蓋人之有是¶徳猶其有是身也徳之本明猶其身
　之本潔也徳之明¶而利欲昏之猶身之潔而塵垢汚
　之也一旦存養省察¶之功眞有以去其前日利欲之
　昏而日新焉則亦猶其¶䟽瀹澡雪而有以去其前日
<pb:KR4d0226_WYG_015-16a>
　塵垢之汚也然既新矣而¶所以新之之功不繼則利
　欲之交將復有如前日之昏¶猶既潔矣而所以潔之
　之功不繼則塵垢之集將復有<md:KR4d0226_SBCK_015-10b>¶如前日之汙也故必
　因其已新而日日新之又日新之¶使其存養省察之
　功無少間斷則明徳常明而不復為¶利欲之昏亦如
　人之一日沐浴而日日沐浴又無日而¶不沐浴使其
　疏瀹澡雪之功無少間斷則身常潔清而¶不復為舊
　染之汙也昔成湯所以反之而至於聖者正¶惟學於
<pb:KR4d0226_WYG_015-16b>
　伊尹而有得於此故有感乎沐浴之事而刻銘¶於盤
　以自戒焉而稱其徳者亦曰不邇聲色不殖貨利¶又
　曰以義制事以禮制心又曰從諫弗咈改過不吝又¶
　曰與人不求備檢身若不及皆日新之謂也至詩所
　謂¶聖敬日躋者則其語意於日新為至近而敬之一
　字又¶見其所以日新之本蓋不如是則亦何地可據
　而能日¶繼其功哉其後伊尹復政太甲復以終始惟
　一時乃日<md:KR4d0226_SBCK_015-11a>¶新為丁寧之戒蓋於是時太甲方且自怨
<pb:KR4d0226_WYG_015-17a>
　自艾於桐處¶仁遷義而歸是亦所謂茍日新者故復
　推其嘗以告于¶湯者告之欲其日進乎此無所間斷
　而有以繼其烈祖¶之成徳也其意亦深切矣至周武
　王踐祚之初受師尚¶父丹書之戒而於几席觴豆刀
　劒户牖盥槃莫不銘焉¶則亦聞湯之風而興起者皆
　可以為萬世帝王之法矣¶傳者釋新民之義而及於
　此蓋以是為自明之至而新¶民之端也其曰作新民
　者武王之封康叔以啇之餘民¶染紂汙俗而失其本
<pb:KR4d0226_WYG_015-17b>
　心也故作康誥之書而告之以此¶欲其有以鼓舞而
　作興之使之振奮踴躍以去其惡而¶遷於善舍其舊
　而進乎新也然此豈聲色號令之所及¶哉亦自新而
　已矣其曰周雖舊邦其命維新者言周之<md:KR4d0226_SBCK_015-11b>¶有邦自后
　稷以來千有餘年至於文王聖徳日新而民¶亦丕變
　故天命之以有天下是其邦雖舊而命則新也¶蓋民
　之視效在君而天之視聼在民若君之徳昏蔽穢¶濁
　而無以日新則民徳隨之亦為昏蔽穢濁而日入於
<pb:KR4d0226_WYG_015-18a>
　亂民俗既壊則天命去之而國勢衰弊無復光華如
　人¶向老如日將暮日凋日瘁日昏日暗不覺滅亡之
　將至¶若其有以自新而推以及民使民之徳亦無不
　新則天¶命之新將不旋日而至矣其曰君子無所不
　用其極者¶盤銘言自新也康誥言新民也文王之詩
　自新新民之¶極也故曰君子無所不用其極極即至
　善之云也用其¶極者求其止於是而已矣¶
詩云邦畿千里惟民所止(臣熹曰邦畿王者之都也止/居也言物各有所當止之處)
<pb:KR4d0226_WYG_015-18b>
(也/)<md:KR4d0226_SBCK_015-12a>¶詩云緡蠻黄鳥止于丘隅子曰於止知其所止可以
人而¶不如鳥乎(臣熹曰緡蠻鳥聲丘隅岑蔚之處子曰/以下孔子說詩之辭言人當知所當止)
(之處/也)詩¶云穆穆文王於緝熙敬止為人君止於仁為人
臣止於敬¶為人子止於孝為人父止於慈與國人交止
於信(臣熹曰穆穆深¶逺之意於嘆羙辭緝繼續也熈光/明也敬止言其無不敬而安所止也引此而言聖)
(人之止無非至善五/者乃其目¶之大者也)詩云瞻彼淇澳菉竹猗猗有斐君
子如切如磋如琢¶如磨瑟兮僴兮赫兮喧兮有斐君子
終不可諠兮如切如¶磋者道學也如琢如磨者自脩也
<pb:KR4d0226_WYG_015-19a>
瑟兮僴兮者恂慄也赫¶兮喧兮者威儀也有斐君子終
不可諠兮者道盛徳至善¶民之不能忘也(臣熹曰淇水/名澳隈也菉)
(詩作緑猗猗美盛貌斐文貌切以刀鋸琢以椎鑿皆裁/物¶使成形質也磋以鑢鐋磨以沙石皆治物使其滑澤)
(也治骨角者既切而復磋之治玉石者既琢而復磨之/皆言其¶治之有緒而進進不已也瑟嚴宻之貌僴武毅)
(之貎喧詩作咺赫喧宣著盛大之貌諠詩作諼忘也道/言也學謂講<md:KR4d0226_SBCK_015-12b>¶習討論之事自脩者省察克治之功恂鄭)
(氏讀作峻恂慄戰懼也威可畏也儀可象也引詩而釋/之以見能得至善¶之所由而又以贊羙徳容之盛也)
詩云於戲前王不忘君子賢其賢而親¶其親小人樂其
樂而利其利此以没世不忘也(臣熹曰於戲嘆辭前¶王賢後/謂文武也君子謂其後)
<pb:KR4d0226_WYG_015-19b>
(王小人謂後民也此言前王盛徳至善之餘澤使天下/後世無一物不得其所所以¶雖已没世而人思慕之愈)
(久而不忘也此兩節咏嘆/滛泆其味深長當熟玩之)¶
　臣謹按此傳之三章釋經文止於至善之義其曰邦
　畿¶千里維民所止者以民止於邦畿明物之各有所
　止也¶其曰可以人而不如鳥乎者言鳥於其欲止之
　時猶知¶其當止之處豈可人為萬物之靈而反不如
　鳥之能知¶所止而止之也其引穆穆文王以下一節
　則以聖人之¶止而明至善之所在也蓋天生烝民有
<pb:KR4d0226_WYG_015-20a>
　物有則是以萬¶物庶事莫不各有當止之所但所居之
　位不同則所止<md:KR4d0226_SBCK_015-13a>¶之善不一故為人君則其所當止者在於
　仁為人臣則¶其所當止者在於敬為人子則其所當止
　者在於孝為¶人父則其所當止者在於慈與國人交則其
　所當止者¶在於信是皆天理人倫之極致發於人心之不
　容已者¶而文王之所以為法於天下可傳於後世者亦不
　能加¶毫末於是焉但衆人類為氣稟物欲之所昏故不
　能常¶敬而失其所止唯聖人之心表裏洞然無有一毫
<pb:KR4d0226_WYG_015-20b>
　之蔽¶故連續光明自無不敬而所止者莫非至善不
　待知所¶止而後得所止也故傳引此詩而厯陳所止
　之實使天¶下後世得以取法焉學者於此誠有以見
　其發於本心¶之不容已者而緝熈之則其敬止之功
　是亦文王而已¶矣詩所謂上天之載無聲無臭儀刑
　文王萬邦作孚正<md:KR4d0226_SBCK_015-13b>¶此意也然君之所以仁臣之所以
　敬子之所以孝父之¶所以慈朋友之所以信皆人心
　天命之自然非人之所¶能為也但能因事推窮以至
<pb:KR4d0226_WYG_015-21a>
　其極而又推類以盡其餘¶則天下之物皆有以見其
　至善之所在而止之矣其引¶瞻彼淇澳以下舊本脱
　誤今移在此其意則以明夫所¶以得其至善而止之
　之方與其得止之驗也夫如切如¶磋言其所以講於
　學者已精而益求其精也如琢如磨¶言其所以脩於
　身者已宻而益求其宻也此其所以擇¶善固執日就
　月將而得止於至善之由也恂慄者嚴敬¶之存乎中
　也威儀者輝光之著乎外也此其所以晬面¶盎背施
<pb:KR4d0226_WYG_015-21b>
　於四體而為止於至善之驗也盛徳至善民不¶能忘
　蓋人心之所同然聖人既先得之而其充盛宣著<md:KR4d0226_SBCK_015-14a>¶又
　如此是以民皆仰之而不能忘也盛徳以身之所得¶
　而言也至善以理之所極而言也切磋琢磨求其止
　¶於是而已矣其引於戲前王不忘以下一節則因上
　文民¶不能忘而言也蓋賢其賢者聞而知之仰其徳
　業之盛¶也親其親者子孫保之思其覆育之恩也樂
　其樂者含¶哺鼓腹而安其樂也利其利者耕田鑿井
<pb:KR4d0226_WYG_015-22a>
　而享其利也¶此皆先王盛徳至善之餘澤故雖已没
　世而人猶思之¶愈久而不能忘也¶
子曰聽訟吾猶人也必也使無訟乎無情者不得盡其
辭¶大畏民志此謂知本(臣熹曰猶人不異於人也情實/也引夫子之言而言聖人能使)
(無實之人¶不敢盡其虛誕之辭蓋我之明徳既明自然/有以畏服民之心志故訟不待聽而自無也觀於此言)
(可以知本末/之¶先後矣)<md:KR4d0226_SBCK_015-14b>¶　臣謹按此傳之四章釋經文物有本末之義也舊本
　¶脱誤今移在此蓋言聖人徳盛仁熟所以自明者皆
<pb:KR4d0226_WYG_015-22b>
　極天¶下之至善故能大有以畏服其民之心志而使
　之不敢¶盡其無實之辭是以雖其聽訟無以異於衆
　人而自無¶訟之可聽蓋已徳既明而民徳自新則得
　其本之明効¶也或不能然而欲區區於分爭辨訟之
　間以求新民之¶效其亦末矣¶
　　臣又謹按自此以上大學之傳以釋正經前章之
　　義¶者也其言克明徳者欲學者自彊其志以勝其
　　氣禀¶之偏物欲之蔽而能明其明德也其言顧諟
<pb:KR4d0226_WYG_015-23a>
　　天之明¶命者欲學者之於天理心存目在而不可
　　以頃刻忘¶也其言茍日新日日新又日新者欲學
　　者深自省察<md:KR4d0226_SBCK_015-15a>¶一日沛然有以去惡而遷善則又如
　　是日日加功而¶無間斷也其言如切如磋如琢如
　　磨者欲學者之不¶以小善自足而益進其功以求
　　止於至善亦日新之¶意也凡此數者其言雖殊其
　　意則一臣願陛下深畱¶聖意而實致其功必使一
　　日之間曉然有以見夫氣¶禀物欲之為已害脱然
<pb:KR4d0226_WYG_015-23b>
　　有以去之而無難則天理之¶明瞭然在目而有以
　　為日新之地矣然後日日新之¶又日新之如既切
　　而復磋之如既琢而復磨之以至¶於至善在我而
　　無所不用其極則宋雖舊邦而天之¶所以命陛下
　　者則新矣如其不然則臣恐天下之勢¶將有如前
　　章所謂向老而將暮者臣不勝大懼惟陛¶下之畱
　　意焉<md:KR4d0226_SBCK_015-15b>¶此謂知本(程子曰/衍文也)此謂知之至也(臣熹曰此句之/上當有闕文)
<pb:KR4d0226_WYG_015-24a>
　臣謹按此傳之五章其次當釋物格知至之義今亡
　¶其辭而獨畱此一句乃章末之結語也臣嘗竊考此
　篇之¶㫖其綱領有三其條目有八而格物致知最為
　先務今¶乃獨遺其本傳之文不知其所以發明此㫖
　者果為何¶說甚可惜也然而尚賴程氏之言有可以
　補其亡者如¶曰學莫先於正心誠意然欲正心誠意
　必先致知而欲¶致知又在物格致盡也格至也凡有
　一物必有一理窮¶而至之所謂格物者也然而格物
<pb:KR4d0226_WYG_015-24b>
　亦非一端如或讀書¶講明道義或論古今人物而别
　其是非或應接事物而¶處其當否皆窮理也但能今
　日格一件明日又格一件¶積習既多然後脱然有貫
　通處又曰窮理者非謂必窮天下之理又非謂止窮
　得一理便到但自一身之中¶以至萬物之理理㑹得
　多自當脱然有悟處又曰格物¶非欲盡窮天下之物
　但於一事上窮盡其他可以類推¶至於言孝則當求
　其所以為孝者如何若一事上窮不¶得且别窮一事
<pb:KR4d0226_WYG_015-25a>
　或先其易者或先其難者各隨人淺深¶譬如千蹊萬
　徑皆可以適國但得一道而入則可以推¶類而通其
　餘矣蓋萬物各具一理而萬物同出一原此¶所以可
　推而無不通也至於論其所以用力之本則其¶言又
　曰學道以知為先致知以敬為本又曰涵養湏是¶敬
　進學則在致知又曰致知在乎所養養知莫過於寡¶
　欲論其所以為敬之方則其言又曰主一之謂敬無
　適¶之謂一又曰但莊整齊肅則心便一一則自無非
<pb:KR4d0226_WYG_015-25b>
　僻之<md:KR4d0226_SBCK_015-16b>¶干存之久而天理明矣至其門人謝良佐之言
　則曰敬¶是常惺惺法尹焞之言則曰人能收歛其心
　不容一物¶則可以謂之敬矣此皆切至之言深得聖
　經之旨傳文¶雖亡然於此可以得其梗槩矣故臣又
　拾遺意而論之¶曰天道流行造化發育凡有聲色貎
　象而盈於天地之¶間者皆物也既有是物則其所以
　為是物者莫不各有¶當然之則具於人心而自不容
　己是皆得於天之所賦¶而非人之所能為也今且以
<pb:KR4d0226_WYG_015-26a>
　其至切而近者言之則心¶之為物實主於身其體則
　有仁義禮知之性其用則有¶惻隱羞惡恭敬是非之
　情渾然在中隨感而應各有攸¶主而不可亂也次而
　及於身之所具則其口鼻耳目四¶支之用又次而及
　於身之所接則有君臣父子夫婦長<md:KR4d0226_SBCK_015-17a>¶㓜朋友之常是
　皆必有當然之則而自不容已所謂理¶也外而至於
　人則人之理不異於已也逺而至於物則¶物之理不
　異於人也是乃書所謂降𠂻詩所謂秉彛劉¶子所謂
<pb:KR4d0226_WYG_015-26b>
　天地之中子思所謂天命之性孟子所謂仁義¶之心
　程氏所謂天然自有之中張載所謂萬物之一原¶邵
　雍所謂道之形體者但其氣質有清濁偏正之殊物¶
　欲有淺深厚薄之異是以聖之與愚人之與物相與
　殊¶絶而不能同耳以其理之同故以一人之心而於
　天下¶萬物之理無不能知以其禀之異故於其理或
　有所¶不能窮也理有未窮故其知有不盡知有不盡
　則其心之¶所發必不能純於義理而無雜乎物欲之
<pb:KR4d0226_WYG_015-27a>
　私此其所以¶意有不誠心有不正身有不脩而天下
　國家不可得而<md:KR4d0226_SBCK_015-17b>¶治也昔者聖人蓋有憂之是以於其
　始教為之小學而¶使人習於誠敬則所以養其徳性
　收其放心者已無所¶不用其至矣及其進乎大學則
　所謂格物致知云者又¶欲其於此有以窮究天下萬
　物之理而致其知識使之¶周徧精切而無不盡也若
　其用力之方則或考之事為¶之著或察之念慮之微
　或求之文字之中或索之講論¶之際使於身心性情
<pb:KR4d0226_WYG_015-27b>
　之徳人倫日用之常以至天地鬼¶神之變鳥獸草木
　之宜莫不有以見其所當然而自不¶容已者而又從
　容反覆而日從事于其間以至於一日¶脱然而貫通
　焉則於天下之理皆有以究其表裏精粗¶之所極而
　吾之聰明睿知亦皆有以極其心之本體而¶無不盡
　矣凡此推演雖出管窺然實皆聖經賢傳之意<md:KR4d0226_SBCK_015-18a>¶造道
　入徳之方也抑臣聞之治古之世天下無不學之¶人
　而王者之子弟其教之為尤密蓋自其為赤子之時
<pb:KR4d0226_WYG_015-28a>
　而教已行矣及其出就外傅則又有小學之學及其
　齒¶於胄子則又有大學之學凡所以涵養其本原開
　導其¶知識之具已先熟於為臣為子之時故其内外
　凝肅思¶慮通明之効有以見於君臨天下之日所以
　能秉本執¶要醻酢從容取是舍非賞善罰惡而姦言
　邪説無足以¶亂其心術也降及後世敎化不脩天下
　之人例不知學¶而尊且貴者為尤甚蓋㓜而不知小
　學之教故其長也¶無以進乎大學之道凡平日所以
<pb:KR4d0226_WYG_015-28b>
　涵養其本原開導其¶知識者既已一切鹵莾而無法
　則其一旦居尊而臨下¶决無所恃以應事物之變而
　制其可否之命至此而後<md:KR4d0226_SBCK_015-18b>¶始欲學於小學以為大學
　之基則已過時而不暇矣夫¶手握天下之圖身據兆
　民之上可謂安且榮矣而其心¶乃茫然不知所以御
　之之術使中外小大之臣皆得以¶肆其欺蔽眩惑於
　前騁其擬議窺覦於後是則豈不反¶為大危大累而
　深可畏哉然而尚幸有可為者亦曰敬¶而已矣若能
<pb:KR4d0226_WYG_015-29a>
　於此深思猛省痛自䇿勵兼取孟子程氏¶之言便從
　今日從事於敬以求放心則猶可以涵養本¶原而致
　其精明以為窮理之本伏惟陛下深畱聖意實¶下功
　夫不可但崇空言以應故事而已也臣義切愛君¶不
　覺煩瀆下情無任恐懼懇激之至¶
所謂誠其意者毋自欺也(臣熹曰母者禁止之辭也人/心本善故其所發亦無不善)
(但以¶物欲之私雜乎其間是以為善之意有所不實/而為自欺耳能去其欲則無自欺而意無不誠矣)如
惡惡<md:KR4d0226_SBCK_015-19a>¶臭如好好色此之謂自慊故君子必慎其獨也(臣/熹)
<pb:KR4d0226_WYG_015-29b>
(曰如惡惡臭惡¶之深也如好好色好之切也慊快也足/也獨者人所不知而已所獨知之之地也好善惡惡深)
(切如此則是意常快¶足而無自欺矣必慎其獨者所以/察之於隱微之間不使其有物欲之雜而為自欺也)
小人閒居為¶不善無所不至見君子而后厭然揜其不
善而著其善人¶之視已如見其肺肝然則何益矣此謂
誠於中形於外故¶君子必慎其獨也(臣熹曰閒居獨處/也厭然銷沮閉藏)
(之貎小人為惡於隱微之中而詐善於顯¶明之地則自/欺之甚也然既實有是惡於中則其證必見於外徒爾)
(自欺而不足以欺人也君子之謹獨不待/監此¶而後能然亦不敢不監此而加勉也)曾子曰十目
所視十手所指其嚴乎(臣熹¶曰言雖幽隱之中吾所獨/知之地而衆所共見有如此者)
<pb:KR4d0226_WYG_015-30a>
(可畏之/甚也)富潤屋徳潤身心廣¶體胖故君子必誠其意(臣/熹)
(曰胖舒也言富則能潤屋矣徳則能潤身矣故心無愧/怍則¶體常舒泰徳之潤身者然也蓋善之實於中而形)
(於外者如此又君子之所以/不可不謹獨而誠其意也)¶
　臣謹按此傳之第六章承上章之言以釋經文誠意
　<md:KR4d0226_SBCK_015-19b>¶之義者也臣又詳說之曰民之秉彛本無不善故人
　心之¶發莫不知善之當為而欲為之惟其氣禀之雜
　物欲之¶私有以害之是以為善之意有所不實而不
　免為自欺¶也所謂自欺者外有欲善之形而其隱微
<pb:KR4d0226_WYG_015-30b>
　之間常有不¶欲者以拒乎内也外有惡惡之狀而其
　隱微之間常有¶不惡者以主乎中也是以其外雖公
　而中則私其形常¶是而心則否是皆自欺之類也所
　謂誠其意者亦禁此而已矣能禁乎此則其心之所
　發在於好善則表裏¶皆好而隱微之間無一毫之不
　好心之所發在於惡惡¶則表裏皆惡而隱微之間無
　一毫之不惡是以其好善¶也如好好色其惡惡也如
　惡惡臭而方寸之間無有纎¶芥不快不足之處是則
<pb:KR4d0226_WYG_015-31a>
　所謂自慊而意之誠也能自慊<md:KR4d0226_SBCK_015-20a>¶而意誠則其隱微之
　間無非善之實者君子於此亦致¶其謹而不使一毫
　之私得以介乎其間而已若小人之¶自欺則不惟形
　於念慮之間而必見於事為之際此知¶其為惡而揜
　之則既不足以自欺人之視已如見其肺¶肝則又不
　足以欺人亦何益之有哉此君子所以又以¶為戒而
　必謹其獨也其引曾子之言以下則所以明夫¶隱微
　之間實有不善則人皆知之如十目之所同視十¶手
<pb:KR4d0226_WYG_015-31b>
　之所同指無不見之甚可畏也隱微之間實無不善¶
　則其形於外也亦然蓋多財之人其屋必羙有徳之
　人¶其身必脩其心廣大則其體必安舒此又以著理
　之必¶然而見君子所以必誠其意之指也然考之於
　經則所¶以能誠其意者乃在夫知至蓋知無不至則
　其於是非<md:KR4d0226_SBCK_015-20b>¶得失皆有以剖析於毫釐之間而心之所
　發必無外善¶内惡之弊所以有主於中有地可據而
　致謹於隱微之¶間也若知有不至則其不至之處惡
<pb:KR4d0226_WYG_015-32a>
　必藏焉以為自欺¶之主雖欲致其謹獨之功亦且無
　主之能為而無地之¶可據矣此又傳文之所未發而
　其理已具於經者皆不¶可以不察也然猶為衆人言
　之耳若夫人君則以一身¶託乎兆民之上念慮之間
　一有不實不惟天下之人皆¶得以議其後而禍亂乘
　之又將有不可遏者其為可畏¶又不止於十目所視
　十手所指而己願陛下於此深加¶省察實用功夫則
　天下幸甚如其不然則今日區區之¶講讀亦徒為觀
<pb:KR4d0226_WYG_015-32b>
　聽之美而己何益於治道有無之實以¶窒夫禍亂之
　原哉<md:KR4d0226_SBCK_015-29a>¶
<pb:KR4d0226_WYG_015-34a>
　　　　　　　　　　從後看起
　　　本朝太廟制
　
　
　
　
　
　
<pb:KR4d0226_WYG_015-34b>
　
　
　
　
　
　
　見行廟
　　　　今禮官等議　今熹擬定
　室次第
<pb:KR4d0226_WYG_015-37a>
具位¶
　準尚書吏部牒奉聖㫖令侍從兩省臺諫禮官集議
　四¶祖祧主宜有所歸者熹今竊詳羣議其說雖多而
　揆以¶禮經皆有可疑如曰藏於太廟之西夾室則古
　者惟¶有子孫祧主上藏於祖考夾室之法而無祖考
　祧主下藏¶於子孫夾室之文昔者僖祖未遷則西夾
　室者僖祖之¶西夾室也故順翼二祖之主藏焉而無
　不順之疑今既¶祧去僖祖而以太祖祭初室矣則夾
<pb:KR4d0226_WYG_015-37b>
　室者乃太祖之夾¶室自太祖之室視之如正殿之視
　朶殿也子孫坐於正¶殿而以朶殿居其祖考於禮安
　乎此不可之一也至於¶祫享則又欲設幄於夾室之
　前而别祭焉則既不可謂¶之合食而僖祖神坐正當
　太祖神坐之背前孫後祖此<md:KR4d0226_SBCK_015-29b>¶又不可之二也如曰别
　立一廟以奉四祖則不惟喪事¶即逺有毁無立而所
　立之廟必在偏位其棟宇儀物亦¶必不能如太廟之
　盛是乃名為尊祖而實卑之又當祫¶之時羣廟之主
<pb:KR4d0226_WYG_015-38a>
　祫於太廟四祖之主祫於别廟亦不可¶謂之合食此
　又不可之三也如曰藏主於天興殿則宗¶廟原廟古
　今之禮不同不可相雜而不得合食亦與别¶廟無異
　此又不可之四也凡此數者反復尋繹皆不可¶行議
　者亦皆知其不安而不知所以然者特以其心急¶欲
　尊奉太祖三年一祫時暫東向之故而為此紛紛不¶
　復顧慮殊不知其實無益於太祖之尊而徒使僖祖
　太¶祖兩廟威靈常若相與争校强弱於冥冥之中并
<pb:KR4d0226_WYG_015-38b>
　使四¶祖之神疑於受擯徬徨躑躅不知所歸令人傷
　痛不能<md:KR4d0226_SBCK_015-30a>¶自己不知朝廷方此多事之際亦何急而為
　此也今亦¶無論其他但以太祖皇帝當日追尊帝號
　之心而黙推¶之則知太祖今日在天之靈於此必有
　所不忍而不敢¶當矣又况僖祖祧主遷於治平而不
　過數年神宗皇帝¶復奉以為始祖已為得禮之正而
　合於人心所謂有其¶舉之而莫敢廢者乎且孔子論
　武王周公之孝而曰踐¶其位行其禮奏其樂愛其所
<pb:KR4d0226_WYG_015-39a>
　親敬其所尊事死如事生¶事亡如事存孝之至也今
　天下既踐太祖之位行太祖¶之禮奏太祖之樂矣則
　當愛太祖之所親敬太祖之所¶尊所以事太祖者無
　以異於生成之時乃為至孝而議¶者顧欲黜其所追
　尊之祖考置之他所而又未有一定¶之處是豈所謂
　愛敬其所親尊而事之如生存之時乎<md:KR4d0226_SBCK_015-30b>¶且議者之所
　以必為此説者無他但以太祖膺圖受命¶化家為國
　而王業之興不由僖祖耳若以此言則后稷¶本封於
<pb:KR4d0226_WYG_015-39b>
　邰而不窋已自竄於戎狄公劉太王又再遷而¶後定
　文武之興又何嘗盡出於后稷哉但推其本始為¶出
　於此故不可以不祭而祭之不可以不尊耳豈計其¶
　功徳之小大有無哉况周人雖以后稷為太祖而祭
　法¶亦曰祖文王而宗武王是乃所謂祖有功而宗有
　徳¶之意故自為世室而百世不遷以冠羣廟則亦不
　待東向¶於祫然後可以致崇極之意矣然今日宗廟
　之制未能¶如古始以權宜而論之則莫若以僖祖擬
<pb:KR4d0226_WYG_015-40a>
　周之后稷而¶祭於太祖之初室順祖為昭翼祖為
　穆宣祖為昭而藏¶其祧主於西夾室太祖為穆擬
　周之文王為祖而祭於<md:KR4d0226_SBCK_015-31a>¶太廟之第二室太宗為昭
　擬周之武王為宗而祭於太¶廟之第三室其太祖
　太宗又皆百世不遷而謂之世室¶真宗為穆其祧
　主亦且權藏於西夾室仁宗為昭為宗¶而祭於第
　四室亦為世室如太宗之制英宗為穆藏主¶如真
　宗之制神宗為昭祭第五室哲宗為穆祭第六室
<pb:KR4d0226_WYG_015-40b>
　徽宗為昭祭第七室欽宗為穆祭第八室髙宗為
　昭祭¶第九室孝宗為穆祔第十室異時髙宗亦當
　為宗為世¶室如太宗仁宗之制三歲祫享則僖祖
　東向如故而自¶順祖以下至于孝宗皆合食焉則
　於心為安而於禮為¶順矣至于古者宗廟之制今
　日雖未及議尚期異時興¶復之後還反舊都則述
　神宗之志而一新之以正千載¶之謬成一王之法
　使昭穆有序而祫享之禮行於室中<md:KR4d0226_SBCK_015-31b>¶則又善之大
<pb:KR4d0226_WYG_015-41a>
　者也蓋尊太祖以東向者義也奉僖祖以¶東向者
　恩也義者天下臣子今日之願也恩者太祖皇¶帝
　當日之心也與其伸義詘恩以快天下臣子之願
　孰¶若詘義伸恩以慰太祖皇帝之心乎韓愈所謂
　祖以孫¶尊孫以祖詘者正合此意而又以為四時
　各祭其廟則¶所伸之祭常多三年然後一祫則所
　詘之祭常少亦中¶事情故熹於此嘗有感焉竊獨
　以為今欲議四祖神位¶所祔之宜而卒不免於舛
<pb:KR4d0226_WYG_015-41b>
　逆而難通不若還僖祖於太¶廟三年而一東向之
　為順易而無事也熹孤陋寡聞所¶見如此昨日適
　以衰病不及預議伏念宗廟事重不敢¶緘黙須至申
　聞者¶
右件如前并畫到圖子四紙繳連在前謹具狀申尚書
省<md:KR4d0226_SBCK_015-32a>¶敕乞并賜詳酌敷奏施行伏候鈞㫖¶
　　　小貼子¶
　熹謹按禮家先儒之説兄弟傳國者以其嘗為君臣
<pb:KR4d0226_WYG_015-42a>
　便¶同父子各為一世而天子七廟宗者不在數中此
　為禮¶之正法若今日見行廟制則兄弟相繼者共為
　一世而¶太祖増為九世宗者又在數中皆禮之末失
　也故熹狀¶中所擬太廟世數一準先儒之説固知未
　必可用若議¶者乃用今制而反不曽詳考自僖祖以
　至孝宗方及十¶世太祖太宗為第三世尚在四昭四
　穆之中今日祧遷¶只合依孝宗初年遷翼祖例且遷
　宣祖然後為得乃不¶察此而欲一旦無故并遷僖宣
<pb:KR4d0226_WYG_015-42b>
　二祖又强析太祖太宗¶各為一世既與哲徽欽髙之
　例不同又使太廟所祀其<md:KR4d0226_SBCK_015-32b>¶實僅及八世進不及今之
　九退不成古之七尤為乖繆¶無所據依政使熹説迂
　濶多所更改不可施行其議者¶并遷二祖析一為二
　之失亦合速行改正且遷宣祖而¶合太祖太宗復為
　一世以足九世之數伏乞詳察¶
　熹既為此議續搜訪得元祐大儒程頤之説以為太
　祖¶而上有僖順翼宣先嘗以僖祧之矣介甫議以為
<pb:KR4d0226_WYG_015-43a>
　不當¶祧順以下祧可也何者本朝推僖祖為始已上
　不可得¶而推也或難以以僖祖無功業亦當祧以是
　言之則英雄¶以得天下自已力為之並不得與祖徳
　或謂靈芝無根¶醴泉無源物豈有無本而生者今日
　天下基本盖出於¶此人安得謂無功業故朝廷復立
　僖祖廟為得禮介甫¶所見終是髙於世俗之儒熹
　竊詳頤之議論素與王安<md:KR4d0226_SBCK_015-33a>¶石不同至論此事則深
　服之以為髙於世俗之儒足以¶見禮義人心之所
<pb:KR4d0226_WYG_015-43b>
　同固有不約而合者但以衆人不免¶自有爭較强
　弱之心雖於祖考亦忘遜避故但見太祖¶功徳之
　盛而僖祖則民無得而稱焉遂欲尊太祖而卑¶僖
　祖又見司馬光韓維之徒皆是大賢人所敬信其
　議¶偶不出此而王安石乃以變亂穿鑿得罪於公
　議故欲¶堅守二賢之説并安石所當取者而盡廢
　之所以無故¶生此紛紛今以程頤之説考之則可
　以見議論之公而¶百年不決之是非可坐判矣并
<pb:KR4d0226_WYG_015-44a>
　乞詳察<md:KR4d0226_SBCK_015-33b>¶
<pb:KR4d0226_WYG_015-45a>
臣竊見太祖皇帝受命之初未遑他事首尊四祖之廟
而¶又以僖祖為四廟之首累聖尊崇㒺敢失墜中間雖
以世¶數寖逺遷之夾室而未及數年議臣章衡復請尊
奉以為¶太廟之始祖宰相王安石等遂奏以為本朝自
僖祖以上¶世次不可得而知則僖祖有廟與稷契疑無
以異今欲毁¶其廟而藏其主替祖宗之尊而下祔於子
孫非所以順祖¶宗之孝心也於是神宗皇帝詔従其請
而司馬光韓維孫¶朴孫固等以為非是力奏争之其說
<pb:KR4d0226_WYG_015-45b>
甚詳然其立意不過¶以為太祖受命立極當為始祖而
祫享東向僖祖初無功¶徳親盡當祧而已臣嘗深考其
說而以人心之所安者揆¶之則僖祖者太祖之髙祖考
也雖厯世久逺功徳無傳然¶四世之後篤生神孫順天
應人以寧兆庻其為功徳盖不<md:KR4d0226_SBCK_015-34a>¶必身親為之然後為盛
也是以太祖皇帝首崇立之以為¶初廟當此之時盖已
歸徳於祖而不敢以功業自居矣今¶乃以欲尊太祖之
故而必使之奪據僖祖初室東向之位¶臣恐在天之靈
<pb:KR4d0226_WYG_015-46a>
於此有所不忍而不敢當也安石之為人¶雖不若光等
之賢而其論之正則有不可誣者世之論者¶不察乎此
但見太祖功徳之盛而不知因太祖當日崇立¶僖祖之
心以原其所自但見光等之賢非安石章衡之所¶及而
不知反之于已以即夫心之所安是以紛紛多為異¶說
臣嘗病其如此每恨無以正之不謂今者之來適逢此¶
議而又以疾病之故不獲祗赴謹已略具鄙見申尚書
省¶乞與敷奏并畫成圖本兼論古今宗廟制度得失因
<pb:KR4d0226_WYG_015-46b>
又訪¶得元祐大儒程頤所論深以安石之言為當貼說
詳盡而<md:KR4d0226_SBCK_015-34b>¶所論并祧二祖上成八世之說尤為明白未知
已未得達¶聖聴欲乞宣問詳賜覽觀并下此奏别令詳
議以承太祖¶皇帝尊祖敬宗報本反始之意上延基祚
下一民聴千萬¶幸甚取進止(乞降付/尚書省)¶
　　　貼黄¶
　臣竊見今者羣臣所議奉安四祖之禮多有未安盖
　¶不遷僖祖則百事皆順一遷僖祖則百事皆舛雖復
<pb:KR4d0226_WYG_015-47a>
　巧作¶囘互終不得其所安而又當此人心危疑之際
　無故遷¶移國家始祖之祀亦惑衆聴實為非便而或
　者以為前¶日之議已奉聖㫖恭依難復更改臣竊詳
　治平四年三¶月議者請遷僖祖已詔恭依至熙寧五
　年十一月因章¶衡王安石等申請復還僖祖又詔恭
　依盖宗廟事重雖<md:KR4d0226_SBCK_015-35a>¶已施行理或未安不容不改伏乞
　聖照¶
　　　議祧廟劄子
<pb:KR4d0226_WYG_015-47b>
臣前日面奏祧廟事伏䝉聖慈宣諭若曰僖祖自不當
祧¶髙宗即位時不曽祧壽皇即位時亦不曽祧太上即
位時¶又不曽祧今日豈可容易臣恭承聖訓仰見陛下
聖學髙¶明燭見事理尊事宗廟决定疑惑至孝至明非
羣臣所能¶及不勝嘆仰然今已多日未聞降出臣元奏
劄子付外施¶行竊慮萬機之繁未及指揮欲望聖明早
賜處分臣不勝¶幸甚(乞降付/尚書省)¶
　　　進擬詔意
<pb:KR4d0226_WYG_015-48a>
廟議劄状并圖包括古今曲盡底藴非獨可為今日之
法¶亦可留備他日稽考不若降出更令詳議如彼說妄
便可<md:KR4d0226_SBCK_015-35b>¶反覆剖析以盡同異如彼説是此便不當固執如
但含糊¶直降指揮却恐不厭衆心反有輕率偏徇之誚
若必不欲¶降出再議即當擬定詔意乞降御筆指揮然
終不若再議¶之為善也其詔意如左云昨因臣僚請遷
僖祖皇帝而尊¶太祖皇帝為初室将来祫享即正東向
之位當已恭依今¶復思之殊有未便盖太廟見祀九世
<pb:KR4d0226_WYG_015-48b>
十二室僖祖自熙寧¶以来尊為始祖祭于初室百世不
遷遇祫享日即居東向¶之位已合典禮有其舉之莫敢
廢也太祖尚在四昭四穆¶之内亦未合便居初室亟正
東向却使太廟止成八世而¶四祖不得合食不若上存
僖祖為初室東向如故而遷宣¶祖一世於西夾室太祖
太宗仁宗三室亦為百世不遷之¶廟将來永不祧毁庻
幾有以仰順祖宗之孝心不至妄減<md:KR4d0226_SBCK_015-36a>¶太祖世數且符合
食之義以副朕欽承宗廟之意其(闕/)月¶(闕/)日閏十月(闕/)
<pb:KR4d0226_WYG_015-49a>
日兩次已降指揮更不施行¶
　　　山陵議状¶
具位臣朱熹¶
　凖尚書吏部牒十月九日&KR1238;宫覆按使孫逢吉状定
　到¶大行至尊壽皇聖帝神穴事三省樞宻院同奉聖
　㫖令¶侍從臺諌限三日集議聞奏臣方欲赴臺集議
　忽聞朝¶廷已别差官前去宣諭即與衆官具状申省
　别聴指揮¶外臣竊有愚見深恐言之不早有誤大計
<pb:KR4d0226_WYG_015-49b>
　須至先具奏¶聞者¶
右臣竊惟至尊壽皇聖帝聖徳神功覆冒寰宇深仁厚
澤¶浸潤生民厭世上賓率土哀慕宜得吉土以奉衣冠
之藏<md:KR4d0226_SBCK_015-36b>¶垂裕後昆永永無極而因山之卜累月于兹議論
紛紜訖¶無定說臣嘗竊究其所以皆縁専信臺史而不
廣求術士¶必取國音坐丙向壬之穴而不博訪名山是
以粗畧茍簡¶唯欲祔於紹興諸陵之旁不惟未必得其
形勢之善若其¶穴中水泉之害地面浮淺之虞偪仄傷
<pb:KR4d0226_WYG_015-50a>
破之餘驚動諸陵¶之慮雖明知之亦不暇顧羣臣議者
又多不習此等猥賤¶之末術所以不能堅决剖判致煩
明詔博訪在廷臣實痛¶之其敢無辭以對臣盖聞之𦵏
之為言藏也所以藏其祖¶考之遺體也以子孫而藏其
祖考之遺體則必致其謹重¶誠敬之心以為安固久逺
之計使其形體全而神靈得安¶則其子孫盛而祭祀不
絶此自然之理也是以古人之𦵏¶必擇其地而卜筮以
决之不吉則更擇而再卜焉近世以<md:KR4d0226_SBCK_015-37a>¶來卜筮之法雖廢
<pb:KR4d0226_WYG_015-50b>
而擇地之說猶存士庻稍有事力之家¶欲𦵏其先者無
不廣招術士博訪名山參互比較擇其善¶之尤者然後
用之其或擇之不精地之不吉則必有水泉¶螻蟻地風
之屬以賊其内使其形神不安而子孫亦有死¶亡絶滅
之憂甚可畏也其或雖得吉地而𦵏之不厚藏之¶不深
則兵戈亂離之際無不遭罹發掘暴露之變此又其¶所
當慮之大者也至於穿鑿已多之處地氣已洩雖有吉¶
地亦無全力而祖塋之側數興土功以致驚動亦能挻
<pb:KR4d0226_WYG_015-51a>
災¶此雖術家之說然亦不為無理以此而論則今日明
詔之¶所詢者其得失大槩已可見矣若夫臺史之說謬
妄多端¶以禮而言則記有之曰死者北首生者南向皆
從其朔又¶曰𦵏於北方北首三代之達禮也即是古之
𦵏者必坐北<md:KR4d0226_SBCK_015-37b>¶而向南盖南陽而北隂孝子之心不忍死
其親故雖𦵏之¶於墓猶欲其負隂而抱陽也豈有坐南
向北反背陽而向¶隂之理乎若以術言則凡擇地者必
先論其主勢之强弱¶風氣之聚散水土之淺深穴道之
<pb:KR4d0226_WYG_015-51b>
偏正力量之全否然後¶可以較其地之美惡政使實有
國音之説亦必先此五者¶以得形勝之地然後其術可
得今乃全不論此而直¶信其庸妄之偏説但以五音盡
類羣姓而謂塜宅向背各¶有所宜乃不經之甚者不惟
先儒已力辨之而近世民間¶亦多不用今乃以為祖宗
以来世守此法順之則吉逆之¶則凶則姑亦無問其理
之如何但以其事質之則其謬不¶攻而自破矣盖自永
安遷奉以来已遵用此法而九世之¶間國統再絶靖康
<pb:KR4d0226_WYG_015-52a>
之變宗社為墟髙宗中興匹馬南渡壽<md:KR4d0226_SBCK_015-38a>¶皇復自旁支入
繼大統至於思陵亦用其法而壽皇倦勤¶之後旋即升
遐太上違豫日久以至遜位赤山亦用其法¶而荘文魏
邸相繼薨謝若曰吉凶由人不在於地不有所¶廢其何
以興則國音之說自為無用之談從之未必為福¶不從
未必為禍矣又何為信之若是其篤而守之若是其¶嚴
哉若曰其法果驗不可改易則洛越諸陵無不坐南而¶
向北固已合於國音矣又何吉之少而凶之多耶臺史
<pb:KR4d0226_WYG_015-52b>
之¶言進退無據類皆如此試加詰問使之置對必無辭
以自¶解矣若以地言則紹興諸陵臣所未覩不敢輕議
然趙彦¶逾固謂舊定神穴土肉淺薄開深五尺下有水
石難以安¶建矣而荆大聲者乃謂新定東頭之穴比之
先定神穴髙¶一尺一寸五分開深九尺即無水石臣嘗
詳考二人之言<md:KR4d0226_SBCK_015-38b>¶反復計度新穴比之舊穴只髙一尺一
寸五分則是新穴¶開至六尺一寸五分則與舊穴五尺
之下有水石處髙低¶齊等如何却可開至九尺而其下
<pb:KR4d0226_WYG_015-53a>
二尺八寸五分者無水¶石耶且大聲既知有此無水吉
穴當時便當指定何故却¶定土肉淺薄下有水石之處
以為神穴直至今日前說漏¶露無地可𦵏然後乃言之
耶其反復謬妄小人常態雖若¶不足深責然其姦心乃
欲奉壽皇梓宫置之水中而略不¶顧忌則其罔上迷國
大逆無道之罪不容誅矣脫使其言¶别有曲折然一坂
之地其廣幾何而昭慈聖皇皇后已用¶之矣徽宗一帝
二后又用之矣髙宗一帝一后又用之矣¶計其地氣已
<pb:KR4d0226_WYG_015-53b>
發洩而無餘行圍巡路下宫之屬又已迫狹¶之甚不可
移減今但就其空處即以為穴東西趲那或逺<md:KR4d0226_SBCK_015-39a>¶或近初
無定論盖地理之法譬如針炙自有一定之穴而¶不可
有毫釐之差使醫者之施砭艾皆如今日臺史之定¶宅
兆則攻一穴而徧身皆創矣是又安能得其穴道之正¶
乎若果此外别無可求則亦無可奈何而今兩浙數州
皆¶為近甸三二百里豈無一處可備選擇而獨遷就偪
仄於¶此數步之間耶政使必欲求得離山坐南向北之
<pb:KR4d0226_WYG_015-54a>
地亦當¶且先泛求壮厚髙平可𦵏之處然後擇其合於
此法者况¶其謬妄不經之說初不足信也耶臣自南来
經由嚴州富¶陽縣見其江山之勝雄偉非常盖富陽乃
孫氏所起之處¶而嚴州乃髙宗受命之邦也説者又言
臨安縣乃錢氏故¶鄉山川形勢寛平邃宻而臣未之見
也凡此數處臣雖未¶敢斷其必為可用然以臣之所已
見聞者逆推其未見未<md:KR4d0226_SBCK_015-39b>¶聞安知其不更有佳處萬萬於
此而灼然可用者乎但今¶偏信臺史之言固執紹興之
<pb:KR4d0226_WYG_015-54b>
說而不肯求耳若欲求之則¶臣竊見近年地理之學出
於江西福建者為尤盛政使未¶必皆精然亦豈無一人
粗知梗槩大畧平穩優於一二臺¶史者欲望聖明深察
此理斥去荆大聲置之於法即日行¶下兩浙帥臣監司
疾速搜訪量支路費多差人兵轎馬津¶遣赴闕令於近
甸廣行相視得五七處然後遣官按行命¶使覆按不拘
官品但取通曉地理之人參互考校擇一最¶吉之處以
奉壽皇神靈萬世之安雖以迫近七月之期然¶事大體
<pb:KR4d0226_WYG_015-55a>
重不容茍簡其孫逢吉所謂少寛日月别求吉兆¶為上
此十字者實為至論惟陛下采而用之庻幾有以少¶慰
天下臣子之心用為國家祈天永命之助臣本儒生不<md:KR4d0226_SBCK_015-40a>¶曉術數非敢事以淫巫瞽史之言眩惑聖聴自速譏誚
盖¶誠不忍以壽皇聖體之重委之水泉沙礫之中殘破
浮淺¶之地是以痛憤激切一為陛下言之譬如鄉隣親
舊之間¶有以此等大事商量吾乃明知其事之利害必
至於此而¶不盡情以告之人必以為不忠不信之人而
<pb:KR4d0226_WYG_015-55b>
况臣子之於¶君父又安忍有所顧望而黙黙無言哉惟
陛下詳賜省察¶斷然行之則天下萬世不勝幸甚謹録
奏聞伏候勅㫖(乞付¶尚書省臺/吏之恐當作史)¶
　
　
　
　
　晦菴
