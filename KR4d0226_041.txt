# -*- mode: mandoku-view -*-
#+TITLE: 晦庵集
#+DATE: 2015-09-23 10:22:22
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 41

<md:KR4d0226_SBCK_041-1a>¶
　　　答馮作肅¶
所諭兩條如叔京兄所論孔子非沮子貢乃勉其進此
意¶甚善而作肅所疑亦有不得不疑者但此章自不必
别為¶之說但看伊川先生觧云我不欲人之加諸我吾
亦欲無¶加諸人仁也己所不欲勿施於人恕也恕則子
<pb:KR4d0226_WYG_041-1b>
貢可勉而¶能仁則非子貢之所及此意極分明矣博施
濟衆之問與¶此語先後不可考疑却因能近取譬之言
用力有功而有¶欲無加人之說也熹嘗謂欲立人欲逹
人即子貢所謂欲¶無加人仁之事也能近取譬求仁之
方即孔子所謂勿施¶於人恕之事也熟玩文意似當如
此然諸先逹未之嘗言<md:KR4d0226_SBCK_041-1b>¶未知是否幸試思之更白叔京
兄質其可否復以見諭幸¶甚又所引與㸃為證恐聖人
與㸃之意不止如此亦可并¶商量也
<pb:KR4d0226_WYG_041-2a>
　　　答馮作肅¶
所諭懲創後生妄作之弊甚善然亦不可以此而緩於
窮¶理但勿好異求新非人是己則知識益明而無穿穴
之害¶矣若因陋畜疑不為勇决之計又非所以矯氣質
之偏而¶進乎日新也¶
　　　答馮作肅¶
示喻頗為他慮所牽不得一意講習只得且将明白義
理¶澆灌涵飬令此義理之心常勝便是𦂳切功夫久之
<pb:KR4d0226_WYG_041-2b>
須得¶力也<md:KR4d0226_SBCK_041-2a>¶　　　答馮作肅¶
敬義之說甚善然居敬窮理二者不可偏廢有所偏廢
則¶德孤而無所利矣動静仁智之體對下文樂夀為仁
智之¶效而言猶言其體叚如此耳非體用之謂也學者
求為仁¶智之事亦只如上章居敬窮理之說便是用力
處若欲動¶中求静静中求動却太支離然亦無可求之
理也
<pb:KR4d0226_WYG_041-3a>
以伊尹為天民盖以其事言之如耕莘應聘之事即分
明¶見得有此蹤跡也治亦進亂亦進是指五就湯五就
桀而¶言乃是就湯之後以湯之心為心非不待可行而
遽行之¶謂也傳說是大賢比伊尹須少貶其見可而後
行雖同但¶所以行者或不及耳周孔又髙直是正己而
物正之事可¶行而行亦有所不足道矣<md:KR4d0226_SBCK_041-2b>¶二南乃天子諸侯燕樂用之鄉人用之邦國所以風天
下¶也然隨事自有正樂者則兼及之(如燕禮自有/鹿鳴等詩)無正
<pb:KR4d0226_WYG_041-3b>
樂者¶則專用之(如鄉飲酒/别無詩也)恐是如此然亦未及考也¶
可欲之善與繼善之善同有諸己之信與成之者性理
雖¶一而所施則異當更深察之¶
性情等說有己見叔京書者但所與嵩卿論者今議其
得¶失於此嵩卿云理即性也不可言本此言得之(程子/亦云)
(性即理也¶今見/遺書二十二上)但其下分别感有内外則有病作肅非
之是也¶作肅又云性者自然理則必然而不可悖亂者
此意亦近¶之(語亦/有病)但下云理不待性而後有必因性而
<pb:KR4d0226_WYG_041-4a>
後著此則有¶大病盖如此則以性與理為二也下云性
者理之㑹却好¶理者性之通則又未然盖理便是性之
所有之理性便是<md:KR4d0226_SBCK_041-3a>¶理之所㑹之地而嵩卿失之於太無
分别作肅又失之於¶太分别所以各人只說得一邉也
作肅云情本於性故與¶性為對心則於斯二者有所知
覺而能為之統御者也未¶動而無以統之則空寂而已
已動而無以統之則放肆而¶已此數句却好但必以不
動為心則又非矣若心本不動¶則孟子又何必四十而
<pb:KR4d0226_WYG_041-4b>
後不動心乎須知未動為性已動¶為情心則貫乎動静
而無不在焉則知三者之說矣知言¶曰性立天下之有
情效天下之動心妙性情之德此言甚¶精宻與其他說
話不同試玩味之則知所言之失矣¶
　　　答連嵩卿¶
正顏色斯近信矣此言持養乆熟之功正其顏色即近
於¶信盖表裏如一非但色莊而已以上下兩句考之可
見非<md:KR4d0226_SBCK_041-3b>¶謂正顏色即是近信也若非持養有素則正顏色
<pb:KR4d0226_WYG_041-5a>
而不近¶信者多矣¶
宿諾者未有以副其諾而預諾之如今人未有此物而
先¶以此物許人之類(集觧不/用此義)¶
盡心以見處而言盡性以行處而言¶
易簀結纓未須論優劣但看古人謹於禮法不以死生
之¶變易其所守如此便使人有行一不義殺一不辜而
得天¶下不為之心此是𦂳要處子路仕衛之失前輩論
之多矣¶然子路却是見不到非知其非義而苟為也
<pb:KR4d0226_WYG_041-5b>
以道左為無用則道乃無用之物也而可乎但仁是直
指¶人心親切之妙道是統言義理公共之名故其言有
親䟽¶其實則無二物也中庸言修道以仁胡子亦謂人
而不仁<md:KR4d0226_SBCK_041-4a>¶則道義息意亦可見¶
天地設位而易行乎其中以造化言之也乾坤成列而
易¶立乎其中以卦位言之也¶
乾者萬物之始對坤而言天地之道也元者萬物之始
對¶亨利貞而言四時之序也錯綜求之其義乃盡
<pb:KR4d0226_WYG_041-6a>
功用妙用之說來諭得之¶
所謂天地之性即我之性豈有死而遽亡之理此說亦
未¶為非但不知為此說者以天地為主耶以我為主耶
若以¶天地為主則此性即自是天地間一箇公共道理
更無人¶物彼此之間死生古今之别雖曰死而不亡然
非有我之¶得私矣若以我為主則只是於自己身上認
得一箇精神¶魂魄有知有覺之物即便目為己性把持
作弄到死不肯<md:KR4d0226_SBCK_041-4b>¶放舍謂之死而不亡是乃私意之尤者
<pb:KR4d0226_WYG_041-6b>
尚何足與語死生¶之說性命之理哉釋氏之學本是如
此今其徒之黠者徃¶徃自知其陋而稍諱之却去上頭
别說一般𤣥妙道理雖¶若滉漾不可致詰然其歸宿實
不外此若果如此則是一¶箇天地性中别有若干人物
之性毎性各有界限不相交¶雜改名換姓自生自死更
不由天地隂陽造化而為天地¶隂陽者亦無所施其造
化矣是豈有此理乎煩以此問子¶晦渠必有說却以見
喻
<pb:KR4d0226_WYG_041-7a>
　　　答連嵩卿¶
　為其多聞也為其賢也多聞何以謂之師夫賢有小
　大¶記曰以人望人則賢者可知至於多識前言徃行
　以畜¶其德易之大畜故可以為師<md:KR4d0226_SBCK_041-5a>¶賢與多聞細分固當有别但若只如此理㑹則與王氏
新¶經何異恐不必深致意也下叚春秋補助之說放此¶
　配義與道而不言仁充塞天地之間則仁在其中矣
　孟¶子言氣主於集義故也
<pb:KR4d0226_WYG_041-7b>
更熟看上下文子細思索不可只如此草草說過
　樂正子¶有諸己之謂信與反身而誠則能動人也如
　何信有諸¶已誠則能動人也¶
信與誠大槩相似但反身而誠所指處地位稍髙亦未
論¶能動人否也¶
　孟子不見儲子謂其儀不及物夫儲子之平陸特遣
　¶人致幣交於孟子則其接也不以禮孟子何以受其
　幣而¶不見豈非不屑教誨之道與孔子不見孺悲而
<pb:KR4d0226_WYG_041-8a>
　鼓瑟之<md:KR4d0226_SBCK_041-5b>¶義同¶
初不自來但以幣交未為非禮但孟子既受之後便當
來¶見而又不來則其誠之不至可知矣故孟子過而不
見施¶報之宜也亦不屑之敎誨也¶
　楚令尹子南之子棄疾雍紏之妻一告而殺夫一不
　告¶而殺父二者亦不幸而遇此然當如何為正¶
居二者之間調䕶勸止使不至於相夷者上也勸之不
從¶死而以身悟之次也舍是亦無䇿矣
<pb:KR4d0226_WYG_041-8b>
　桓公不足以有為民不免左袵管仲之不死得為仁
　乎¶或以為管仲自信其才雖不遇而仲之仁自若也
　若夫¶成功則天也¶
孔子許管仲以仁正以其功言之耳非以管仲為仁人
也<md:KR4d0226_SBCK_041-6a>¶若其無功又何得為仁乎¶
　　　答連嵩卿¶
　恭敬二字語孟之言多矣如敬而無失與人恭而有
　禮¶居處恭執事敬行已也恭事上也敬責難於君謂
<pb:KR4d0226_WYG_041-9a>
　之¶恭陳善閉邪謂之敬伊川先生言發於外者謂之
　恭有諸¶中者謂之敬盖恭敬只一理表裏之言以此
　意觧語孟¶之言似不契莫是有輕重否¶
恭主容敬主事自學者而言則恭不如敬之力自成德
而¶言則敬不如恭之安¶
　鬼神馮依此亦有理莫見乎隱莫顯乎微而已此莫
　只¶是誠之不可揜感而遂通之意否¶
鬼神馮依之說大槩固然然先生盖難言之亦不可不
<pb:KR4d0226_WYG_041-9b>
識<md:KR4d0226_SBCK_041-6b>¶其意也¶
　窮神則無易矣¶
此言人能窮神則易之道在我矣豈復别有易哉
　乾是聖¶人道理坤是賢人道理¶
乾是自然而然坤便有用力處¶
　論性不論氣不備論氣不論性不明¶
論性不論氣則無以見生質之異論氣不論性則無以
見¶理義之同
<pb:KR4d0226_WYG_041-10a>
　兵法逺交近攻須是審行此道(智崇禮/卑之意)盖學者其知
　要¶髙明其行須切近立則見其參於前所見者何事
　竊謂¶言忠信行篤敬所主者誠敬而已所主者既誠
　敬則所¶見者亦此理而無妄矣故坐必如尸立必如
　齊此理未<md:KR4d0226_SBCK_041-7a>¶嘗不在前也¶
二說皆善¶
　顏淵問仁孔子告之以仁與禮仁與禮果異乎竊謂
　五¶常百行理無不貫仁者人此者也義者宜此禮者
<pb:KR4d0226_WYG_041-10b>
　履此¶仁之與禮其命名雖不同各有所當皆天理也
　人之¶所以滅天理者以為人欲所勝耳人能克去己
　私則天理¶者復動容周旋中禮仁孰大焉¶
仁禮之說亦得之但仁其統體而禮其節文耳¶
　　　答連嵩卿¶
德輶如毛民鮮克舉之孔子所謂為仁由己也仁以為
己¶任不亦重乎程子所謂克己最難也周子亦曰至易
而行¶難果而確無難焉盖輕故易重故難知其易故行
<pb:KR4d0226_WYG_041-11a>
之必果<md:KR4d0226_SBCK_041-7b>¶知其難則守之宜確能果能確則又何難之有
乎恐不必¶引堯舜病諸以為任重之證也¶
死生有命言禀之素定非今日所能移富貴在天言制
之¶在彼非人力所能致如所諭却費力也¶
天下歸仁熟考經文及程氏說似只謂天下之人以仁
歸¶之與吕氏贊不同盖事事合理則人莫不稱其仁如
宗族¶稱孝鄉黨稱悌之比若有毫髮之私留於胸中則
見乎外¶者必有所不可揜矣人亦必以其實而稱之又
<pb:KR4d0226_WYG_041-11b>
何歸仁之¶有¶
知化只是知化育之道不必以知為主但窮神知化存
神¶過化伊川横渠說此二義皆不同試考其說當孰從
耶¶
忠質文不見於經然亦有理盖忠則只是誠實質便有
損<md:KR4d0226_SBCK_041-8a>¶文就質之意矣¶
曾子言仁人此義宜此只就孝上說孟子言仁之實義
之¶實則兼孝悌而言程子言此雖只是一理然須分别
<pb:KR4d0226_WYG_041-12a>
得出¶是亦理一而分殊之意大凡道理皆如此也(此是/說遺)
(書第一卷中/仁¶人此一叚)¶
夫仁者已欲立而立人已欲逹而逹人所謂以己及物
仁¶也能近取譬可謂仁之方也己所謂推己及物恕也¶
並行不悖一章甚善此君子所以不謂命也但堯舜孔
子¶為䟽戚之異似未然此各是發明一事皆不以天而
廢人¶者然所謂人者是亦天而已矣此所以並行而不
相悖也
<pb:KR4d0226_WYG_041-12b>
　　　答程允夫□/)¶
(　讀蘇氏書愛其議論不為空言竊敬慕焉<md:KR4d0226_SBCK_041-8b>¶蘇氏議論切近事情固有可喜處然亦譎矣至於&KR0247;浮
華¶而忘本實貴通逹而賤名檢此其為害又不但空言
而已¶然則其所謂可喜者考其要歸恐亦未免於空言
也¶
　為學之道戞戞乎難哉¶
為學之道至簡至易但患不知其方而溺心於淺近無
<pb:KR4d0226_WYG_041-13a>
用¶之地則反見其難耳¶
　潁濵浩然一叚未知所去取¶
反復讀孟子此章則蘇氏之失自見¶
　孟子集觧先録要切處一二事如論飬氣之類¶
孟子集觧雖已具槀然尚多所疑無人商㩁此二義尤
難¶明豈敢輕為之說而妄以示人乎來書謂此二義為
甚切¶處固然然學者當自博而約自易而難自近而逺
自下而<md:KR4d0226_SBCK_041-9a>¶髙乃得其序今舍七篇而直欲論此是躐等也
<pb:KR4d0226_WYG_041-13b>
為學之序¶不當如此而來書指顧須索氣象輕肆其病
尤大¶
　窮理之要不必深求先儒所謂行得即是者此最至
　論¶若論雖髙而不可行失之迂且矯此所謂過猶不
　及其¶為失中一也¶
窮理之要不必深求此語有大病殊駭聞聽行得即是
固¶為至論然窮理不深則安知所行之可否哉宰予以
短䘮¶為安是以不可為可也子路以正名為迂是以可
<pb:KR4d0226_WYG_041-14a>
為不可¶也彼親見聖人日聞善誘猶有是失况於餘人
恐不但如¶此而已窮理既明則理之所在動必由之無
論髙而不可¶行之理但世俗以苟且淺近之見謂之不
可行耳如行不¶由徑固世俗之所謂迂不行私謁固世
俗之所謂矯又豈<md:KR4d0226_SBCK_041-9b>¶知理之所在言之雖若甚髙而未嘗
不可行哉理之所在¶即是中道惟窮之不深則無所凖
則而有過不及之患未¶有窮理既深而反有此患也易
曰精義入神以致用也盖¶惟如此然後可以應務未至
<pb:KR4d0226_WYG_041-14b>
於此則凡所作為皆出於私¶意之鑿㝠行而已雖使或
中君子不貴也¶
　前所論蘇潁濵正以其行事為可法耳¶
蘇黄門謂之近世名卿則可前書以顏子方之僕不得
不¶論也今此所論又以為行事可法本朝人物最盛行
事可¶法者甚衆不但蘇公而已大抵學者貴扵知道蘇
公早拾¶蘇張之緒餘晚醉佛老之糟粕謂之知道可乎
古史中論¶黄帝堯舜禹益子路管仲曾子子思孟子老
<pb:KR4d0226_WYG_041-15a>
耼之屬皆不¶中理未易槩舉但其辨足以文之世之學
者窮理不深因<md:KR4d0226_SBCK_041-10a>¶為所眩耳僕數年前亦嘗惑焉近歳始
覺其謬¶
　所謂行事者内以處已外以應物内外俱盡乃可無
　悔¶古人所貴於時中者此也不然得於己而失於物
　是亦¶獨行而已矣¶
處已接物内外無二道也得於己而失於物者無之故
凡¶失於物者皆未得於己者也然得謂得此理失謂失
<pb:KR4d0226_WYG_041-15b>
此理¶非世俗所謂得失也若世俗所謂得失者則非君
子所當¶論矣時中之說亦未易言若如來諭則是安常
習故同流¶合汙小人無忌憚之中庸後漢之胡廣是也
豈所謂時中¶者哉大抵俗學多為此說以開苟且放肆
之地而為蘇學者¶為尤甚盖其源流如此其誤後學多
矣¶
　　　答程允夫<md:KR4d0226_SBCK_041-10b>¶所示詩文筆力甚快書中所云則未敢聞命别紙條析
<pb:KR4d0226_WYG_041-16a>
以¶徃試熟看數過當自見得大抵自道學不明千有餘
年為¶士者習於耳目見聞之陋所識所趣不過如此如
欲為文¶章之士而已則以吾弟之才少加勉勵自應不
在人後但¶不當妄談義理徒取誚於識者若果有意扵
古人之學則¶如所示皆未得其門而入者要須把作一
件大事深思力¶究厚養力行然後可議耳但恐浮艶之
詞染習已深未能¶勇决棄彼而取此則非僕之所敢知
也
<pb:KR4d0226_WYG_041-16b>
　　　答程允夫¶
熹承寄示前書所諭皆未中理不得不相曉來書謂熹
之¶言乃論蘇氏之粗者不知如何而論乃得蘇氏之精
者此¶在吾弟必更有說然熹則以為道一而已正則表
裏皆正<md:KR4d0226_SBCK_041-11a>¶譎則表裏皆譎豈可以析精粗為二致此正不
知道之過¶也又謂洗垢索瘢則孟子以下皆有可論此
非獨不見蘇¶氏之失又并孟子而不知也夫蘇氏之失
著矣知道愈明¶見之愈切雖欲為之覆藏而不可得何
<pb:KR4d0226_WYG_041-17a>
待洗垢而索之耶¶若孟子則如青天白日無垢可洗無
瘢可索今欲掩蘇氏¶之疵而援以為比豈不適所以彰
之耶黄門比之乃兄似¶稍簡靜然謂簡靜為有道則與
子張之指清忠為仁何以¶異第深考孔子所答之意則
知簡静之與有道盖有間矣¶况蘇公雖名簡静而實隂
險元祐末年規取相位力引小¶人楊畏使傾范忠宣公
而以己代之既不效矣則誦其彈¶文於坐以動范公此
豈有道君子所為哉此非熹之言前¶輩固已筆之於書
<pb:KR4d0226_WYG_041-17b>
矣吾弟乃謂其躬行不後二程何其考<md:KR4d0226_SBCK_041-11b>¶之不詳而言之
之易也二程之學始焉未得其要是以出¶入於佛老及
其反求而得諸六經也則豈固以佛老為是¶哉如蘇氏
之學則方其年少氣豪固嘗妄觝禪學如大悲¶閣中和
院等記可見矣及其中歳流落不偶鬱鬱失志然¶後匍
匐而歸焉始終迷惑進退無據以比程氏正楊子先¶病
後瘳先瘳後病之說吾弟比而同之是又欲洗垢而索¶
孟子之瘢也又謂程氏於佛老之言皆陽抑而隂用之
<pb:KR4d0226_WYG_041-18a>
夫¶竊人之財猶謂之盗况程氏之學以誠為宗今乃隂
竊異¶端之說而公排之以盖其跡不亦盗憎主人之意
乎必若¶是言則所謂誠者安在而吾弟之所以敬仰之
意果何謂¶也挾天子以令諸侯乃權臣䟦扈借資以取
重於天下豈¶真尊主者哉若儒者論道而以是為心則
亦非真尊六經<md:KR4d0226_SBCK_041-12a>¶者此其心術之間反覆畔援去道已不
啻百千萬里之逺¶方且自為邪說詖行之不暇又何暇
攻百氏而望其服於¶己也凡此皆蘇氏心術之蔽故其
<pb:KR4d0226_WYG_041-18b>
吐辭立論出於此者十¶而八九吾弟讀之愛其文辭之
工而不察其義理之悖日¶徃月來遂與之化如入鮑魚
之肆久則不聞其臭矣而此¶道之傳無聲色臭味之可
娛非若侈麗閎衍之辭縱横捭¶闔之辨有以昡世俗之
耳目而蠱其心自非真能洗心滌¶慮以入其中真積力
久卓然自見道體之不二不容復有¶毫髮邪妄雜扵其
間則豈肯遽然舍其平生之所尊敬向¶慕者而信此一
夫之口哉故伊川之為明道墓表曰學者¶於道知所向
<pb:KR4d0226_WYG_041-19a>
然後見斯人之為功知所至然後見斯名之¶稱情盖為
此也然世衰道微邪偽交熾士溺於見聞之陋<md:KR4d0226_SBCK_041-12b>¶各自是
其所是若非痛加剖析使邪正真偽判然有歸則¶學者
将何所適從以知所向况欲望其至之乎此熹之所¶不
得不為吾弟極言而忘其僭越之罪也程氏書布在天¶
下所至有之此間所有不過是耳謾寄大全集一本龜
山¶語録一本去大全中有他人之文目録中已題出矣
恐已¶自有之如未有且留看夏中寄來未晚也程氏髙
<pb:KR4d0226_WYG_041-19b>
弟尹公¶嘗謂易傳乃夫子自著欲知其道者求之於此
足矣不必¶傍觀他書盖語録或有他人所記未必盡得
先生意也又¶言先生踐履盡一部易其作傳只是因而
寫成此言尤有¶味試更思之若信得及試用年歳之功
屏去雜學致精於¶此自當有得始知前日所謂蘇程之
室者無以異於雜薰¶蕕氷炭於一器之中欲其芳潔而
不汙盖亦難矣蘇氏文<md:KR4d0226_SBCK_041-13a>¶辭偉麗近世無匹若欲作文自
不妨模範但其詞意矜豪¶譎詭亦若非知道君子所欲
<pb:KR4d0226_WYG_041-20a>
聞是以平日每讀之雖未嘗¶不喜然既喜未嘗不厭徃
徃不能終帙而罷非故欲絶之¶也理勢自然盖不可曉
然則彼醉於其說者欲入吾道之¶門豈不猶吾之讀彼
書也哉亦無怪其一胡一越而終不¶合矣蘇程固嘗同
朝程子之去蘇公嗾孔文仲齕而去之¶也使其道果同
如吾弟之所論則雖異世亦且神交豈至¶若是之戾耶
文仲為蘇所嗾初不自知晚乃大覺憤悶嘔¶血以至於
死見於吕正獻公之遺書尚可考也吾弟未之¶見耳因
<pb:KR4d0226_WYG_041-20b>
筆及此似傷直矣然不直則道不見吾弟察之幸¶甚¶
　　　答程允夫<md:KR4d0226_SBCK_041-13b>¶　仁者天理也理之所發莫不有自然之節中其節則
　¶有自然之和此禮樂之所自出也人而不仁滅天理
　夫何¶有於禮樂¶
此說甚善但仁天理也此句更當消詳不可只如此說
過¶
　明則有禮樂幽則有鬼神鬼神者造化之妙用禮樂
<pb:KR4d0226_WYG_041-21a>
　¶者人心之妙用¶
此說亦善¶
　禮之用和為貴禮之用以和為貴也和如和羮可否
　相¶濟先王制禮所以節人情抑其太過而濟其不及
　也¶若知和而和則有所偏勝如以水濟水誰能食之
　中庸曰¶發而皆中節謂之和知和而和則不中節矣¶
以和對同則和字中已有禮字意思以和對禮則二者
又<md:KR4d0226_SBCK_041-14a>¶不可不分恐不必引和羮相濟之說
<pb:KR4d0226_WYG_041-21b>
　政者法度也法度非刑不立故欲以政道民者必以
　刑¶齊民德者義理也義理非禮不行故欲以德道民
　者必¶以禮齊民二者之决而王伯分矣人君於此不
　可不審¶此一正君而國定之機也¶
此說亦善然先王非無政刑也但不專恃以為治耳¶
　孔氏之門雖所學者有淺深然皆以誠實不欺為主
　¶子曰由誨汝知之乎知之為知之不知為不知是知
　也教¶之以誠也若未得謂得未證為證是謂自欺如
<pb:KR4d0226_WYG_041-22a>
　此人¶者其本已差安可與入道樊遲問智孔子既告
　之矣又質¶之子夏反覆不知己不敢以不知為知也
　凡此皆為學¶用力處<md:KR4d0226_SBCK_041-14b>¶此說亦善¶
　非其鬼而祭之諂也諂於鬼則於人可知矣¶
推說則如此亦可但本文諂字止謂諂於鬼神耳¶
　自孔子謂季氏八佾舞於庭至季氏旅於㤗山五叚
　皆¶聖人欲救天理於将滅故其言哀痛激切與春秋
<pb:KR4d0226_WYG_041-22b>
　同意¶
此說亦善¶
　夏殷之禮杞宋固不足徵然使聖人得時得位有所
　制¶作雖無所徵而可以義起者亦必将有以處之為
　是言¶者恐後生以私意妄議先王之典禮耳¶
夏殷之禮夫子固嘗講之但杞宋衰微無所考以證吾
言¶耳若得時有作當以義起者固必有以處之但此言
之發¶非謂後生妄議而云耳<md:KR4d0226_SBCK_041-15a>¶
<pb:KR4d0226_WYG_041-23a>
　身有死生而性無死生故鬼神之情人之情也¶
死生鬼神之理非窮理之至未易及如此所論恐墮於
釋¶氏之說性固無死生然性字須子細理㑹不可将精
神知¶覺做性字看也¶
　居上不寛為禮不敬臨䘮不哀吾何以觀之哉寛敬
　哀¶皆其本也聖人觀人必觀其本實不足而文有餘
　者皆¶不足以入道¶
此說得之
<pb:KR4d0226_WYG_041-23b>
　心有所知覺則明明則公故曰惟仁者能好人能惡
　人¶
仁者固有知覺然以知覺為仁則不可更請合仁義禮
智¶四字思惟就中識得仁字乃佳¶
　一念之善則惡消矣一念之惡則善消矣故曰苟志
　於<md:KR4d0226_SBCK_041-15b>¶仁無惡也又曰未有小人而仁者也¶
此意亦是然語太輕率似是習氣之病更當警察療治
也
<pb:KR4d0226_WYG_041-24a>
　行不由道而得富貴是僥倖也其可苟處乎行不由
　道¶而得貧賤是當然也其可苟去乎然則君子處貧
　賤富¶貴之際視我之所行如何耳行無愧於道去貧
　賤而處¶富貴可也故曰富與貴是人之所欲也不以
　其道得之¶不處也貧與賤是人之所惡也不以其道
　得之不去也¶當以不以其道為一句得之為一句(先/生)
　(批如此說則其字無/下落恐不¶成文理也)¶
此章只合依先儒說有得富貴之道有得貧賤之道為
<pb:KR4d0226_WYG_041-24b>
是¶張子韶云此言君子審富貴而安貧賤亦甚簡當¶
　朝聞道夕死可矣天下之事惟死生之際不可以容
　<md:KR4d0226_SBCK_041-16a>¶偽非實有所悟者臨死生未嘗不亂聞道之士原始
　反終¶知生之所自來故知死之所自去生死去就之
　理了然¶於心無毫髮疑礙故其臨死生也如晝夜如
　夢覺以為¶理之常然惟恐不得正而斃耳何亂之有
　學至於此然¶後可以託六尺之孤寄百里之命臨大
　節而不可奪也
<pb:KR4d0226_WYG_041-25a>
此又雜於釋氏之說更當以二程先生說此處熟味而
深¶求之知吾儒之所謂道者與釋氏迥然不同則知朝
聞夕¶死之說也¶
　君子懐德小人懐土君子懐刑小人懐惠君子安於
　德¶義如小人安於居處君子安於法度如小人之安
　於惠¶利心之所安一也所以用其心不同耳¶
此蘇氏說之精者亦可取也<md:KR4d0226_SBCK_041-16b>¶　放於利而行多怨利與害為對利於己必害於人利
<pb:KR4d0226_WYG_041-25b>
　¶於人必害於己害於己則我怨害於人則人怨是利
　者怨¶之府也君子循理而行理之所在非無利害也
　而其¶為利害也公故人不得而怨人且不得而怨而
　况於己乎¶
此說得之¶
　德不孤中德也中必有鄰夫子之道至今天下宗之
　非¶有鄰乎¶
此說非是
<pb:KR4d0226_WYG_041-26a>
　心本仁違之則不仁顏子三月不違仁不違此心也¶
熟味聖人語意似不如此然則何以不言囬也其身三
月¶不違心乎¶
　凡人有得於此必有樂於此方其樂於此也寢可忘
　<md:KR4d0226_SBCK_041-17a>¶也食可廢也盖莫能語人以其所以然者唯以心體
　之乃¶可自見周濓溪嘗使二程先生求顏子所樂者
　何事而¶先生亦謂顏子不改其樂其字有味又云使
　顏子樂道¶則不為顏子夫顏子舍道亦何所樂然先
<pb:KR4d0226_WYG_041-26b>
　生不欲學者¶作如是見者正恐人心有所繋則雖以
　道為樂亦猶物¶也須要與道為一乃可言樂不然我
　自我道自道與外¶物何異也須自體㑹乃得之¶
此只是贊咏得一箇樂字未嘗正當說著聖賢樂處更
宜¶於著實處求之¶
　易曰敬以直内義以方外敬以飬其心無一毫私念
　可¶以言直矣由此心而發所施各得其當是之謂義
　此與¶中庸言喜怒哀樂未發謂之中發而皆中節謂
<pb:KR4d0226_WYG_041-27a>
　之和相<md:KR4d0226_SBCK_041-17b>¶表裏中庸言理易言學¶
此說是也¶
　聖言其所行智言其所知聖智兩盡孔子是也若伯
　夷¶伊尹栁下惠者其力皆足以行聖人之事而其知
　不逮¶孔子故惟能於清和任處知之盡行之至而其
　他容有¶所未周然亦謂之聖者以其於此三者已臻
　其極雖使¶孔子處之亦不過如此故也前輩言人固
　有力行而不¶知道者若三子非不知道知之有所未
<pb:KR4d0226_WYG_041-27b>
　周耳知之未周¶故伯夷於清則中已於仕於和未必
　中也伊尹栁下惠¶於任於和則中而於清未必中也
　易大傳論智常與神¶相配而中庸稱舜亦以大智目
　之則智之為言非天下¶之至神孰能與於此<md:KR4d0226_SBCK_041-18a>¶此說亦是但易大傳以下不必如此說智有淺深若孔
子¶之金聲則智之極而無所不周者也學者則隨其知
之所¶及而為大小耳豈可槩以為天下之至神乎¶
　學道者始於知之終於行之猶作樂者始以金奏終
<pb:KR4d0226_WYG_041-28a>
　¶以玉節也孟子之意特取其終始言之不必於金玉
　上求¶其義¶
此說亦是但孟子正取金玉以明始終智聖之義盖金
聲¶有洪纖而玉聲則首尾純一故也¶
　不動心一也所養有厚薄所見有正否則所至有淺
　¶深觀曾子子夏子路孟子告子北宫黝孟施舍之議
　論趨¶操則可見矣¶
此章之說更須子細玩索不可如此草草說過<md:KR4d0226_SBCK_041-18b>¶
<pb:KR4d0226_WYG_041-28b>
　郭立之以不動心處已以擴充之學教人與王介父
　¶以髙明中庸之學析為二致何以異¶
郭立之議論不可曉多類此尹和靖言其自黨論起不
復¶登程氏之門伊川沒亦不弔祭則其所得可知矣此
論未¶理㑹析為二致止恐其所謂不動心者未必孟子
之不動¶心也¶
　　　答程允夫¶
去東走湖湘講論之益不少然此事須是自做工夫於
<pb:KR4d0226_WYG_041-29a>
日¶用間行住坐卧處方自有見處然後從此操存以至
於極¶方為已物爾敬夫所見超詣卓然非所可及近文
甚多未¶暇録且令寫此一銘去此尤勝他文也密院闕
期尚逺野¶性難馴恐不堪復作吏然亦姑任之不能預
以為憂耳所<md:KR4d0226_SBCK_041-19a>¶示語孟諸說深見日來進學之力别紙一
一答去更且加¶意如此探討不已當有得耳丁寧葉仁
來時去取書恐更¶有商量處一一示及孤陋無所用心
惟得朋友講論則欣¶然終日千萬有以慰此懐也可欲
<pb:KR4d0226_WYG_041-29b>
之謂善此句㝷常如何¶看因來諭及龜山易傳傳出時
已缺乾坤只有草藁數叚¶不甚完備繋辭三四叚不絶
筆亦不成書此有寫本謾附¶去然細看亦不甚滿人意
不若程傳之厭飫充足潘子淳¶書頃亦見之盖雜佛老
而言之者亦不必觀向所論蘇學¶之蔽吾弟相信未及
今竟以為如何他時於已學上有見¶處此等自然氷消
瓦觧無立脚處遊於聖人之門者難為¶言真不虚語正
蒙已領近泉州刋行程氏遺書及二先生¶語録此間所
<pb:KR4d0226_WYG_041-30a>
録旦夕得本首當奉寄也此學寂寥士友不<md:KR4d0226_SBCK_041-19b>¶肯信向吾
弟幸有其志又有其才每一得書為之增氣更¶願專一
工夫期以數年當有用力處如艮齋銘便是做工¶夫底
節次近日相與考證古聖所傳門庭建立此箇宗旨¶相
與守之吾弟試熟味之有疑却望示諭秋試得失當已¶
决早了此一事亦佳然是有命焉亦不足深留意也¶
　　　答程允夫¶
可欲之說甚善但云可者欲之不可者不欲非善矣乎
<pb:KR4d0226_WYG_041-30b>
此¶語却未安盖只可欲者便是純粹至善自然發見之
端學¶者正要於此識得而擴充之耳若云可者欲之則
已是擴¶充之事非善所以得名之意也又謂能持敬則
欲自寡此¶語甚當但純尾之意以為須先有所見方有
下手用心處¶則又未然夫持敬用功處伊川言之詳矣
只云但莊整齊<md:KR4d0226_SBCK_041-20a>¶肅則心便一一則自無非僻之干又云
但動容貌整思慮¶則自然生敬只此便是下手用功處
不待先有所見而後¶能也須是如此方能窮理而有所
<pb:KR4d0226_WYG_041-31a>
見惟其有所見則可欲¶之㡬瞭然在目自然樂於從事
欲罷不能而其敬日躋矣¶伊川又言涵養須用敬進學
則在致知又言入道莫如敬¶未有致知而不在敬者考
之聖賢之言如此類者亦衆是¶知聖門之學别無要妙
徹頭徹尾只是箇敬字而已又承¶苦於妄念而有意於
釋氏之學此正是元不曾實下持敬¶工夫之故若能持
敬以窮理則天理自明人欲自消而彼¶之邪妄將不攻
而自破矣至於鳶飛魚躍之問則非他人¶言語之所能
<pb:KR4d0226_WYG_041-31b>
與亦請只於此用力自當見得盖子思言君¶子之道費
而隱以至於天下莫能載莫能破因舉此兩句<md:KR4d0226_SBCK_041-20b>¶以形容
天理流行之妙明道上蔡言之已詳想非有所不¶觧正
是信不及耳欲信得及捨持敬窮理則何以哉所示¶宗
𣲖不知何人為之昔子貢方人而孔子自謂不暇盖以¶
學問之道為有急乎此者故也使此人而知此理則宜
亦¶有所不暇矣無見於此則又何所依據而輕議此道
之傳¶乎若云只據文字所傳則其中差互叢雜亦不可
<pb:KR4d0226_WYG_041-32a>
勝道今¶亦未暇泛論且以耳目所及與前輩所嘗論者
言之圗内¶游定夫所傳四人熹識其三皆未嘗見游公
而三公皆師¶潘子醇亦不云其出游公之門也此殆見
游公與四人者¶皆建人而妄意其為師弟子耳至於張
子韶喻子才之徒¶雖云親見龜山然其言論風㫖規摹
氣象自與龜山大不¶相似胡文定公盖嘗深闢之而熹
載其說於程氏遺書之<md:KR4d0226_SBCK_041-21a>¶後試深考之則世之以此學自
名者其真偽皆可覈矣胡¶公答仲并語切中近時學者
<pb:KR4d0226_WYG_041-32b>
膏盲之病尤可發深省也三¶年無改只是說孝子之心
如此非指事而言也存得此心¶則雖或不得已而改焉
亦無害其為孝矣元祐之於熈豐¶固有所謂不得已者
然未知當時諸公之心如何若蘇公¶野花啼鳥之句得
無亦有幸禍之心耶¶
　　　答程允夫¶
　亦足以發¶
顏子所聞入耳著心布乎四體形乎動静則足以發明
<pb:KR4d0226_WYG_041-33a>
夫¶子之言矣¶
　忠恕誠仁之别¶
誠字以心之全體而言忠字以其應事接物而言(此義/理之)
(本名/<md:KR4d0226_SBCK_041-21b>¶也)若曾子之言忠恕則是聖人之事故其忠與誠恕
與仁¶得通言之(恕本以推已及物得名在/聖人則為以己及物矣)侯氏說未嘗
誤萬物¶者誠有病¶
　有德者必有言有仁者必有勇洵竊謂有德者未必
　¶有言然因事而言則言之中理可必也仁者未必有
<pb:KR4d0226_WYG_041-33b>
　勇然¶義所當為則為之必力可必也故皆曰必有¶
有德者未必以能言稱仁者未必以勇著然(云云/)以下
各¶如所說¶
　天下有道則庻人不議不議謂不得與聞國政非謂
　禁¶之使勿言也如陽虎之流以庻人而與國政者也¶
恐不如此陽虎饋豚於孔子盖以大夫自處非庻人也
蘇¶說之誤<md:KR4d0226_SBCK_041-22a>¶　天何言哉四時行焉百物生焉天何言哉洵竊謂四
<pb:KR4d0226_WYG_041-34a>
　時¶行百物生皆天命之流行其理甚著不待言而後
　明聖¶人之道亦猶是也行止語黙無非道者不為言
　之有無¶而損益也有言乃不得已為學者發耳明道
　先生言若¶於此上看得破便信是㑹禪亦非為此語
　中有禪盖言¶聖人之道坦然明白但於此見得分明
　則道在是矣不¶必參禪以求之也¶
如此辨别甚善近世甚有病此言者每以此意曉之然
不¶能如是之快也
<pb:KR4d0226_WYG_041-34b>
　子夏曰仕而優則學學而優則仕洵竊謂仕優而不
　學¶則無以進德學優而不仕則無以及物仕優而不
　學固¶無足議者學優而不仕亦非聖人之中道也故
　二者皆<md:KR4d0226_SBCK_041-22b>¶非也仕優而不學如原伯魯之不說學是也
　學優而不¶仕如荷蓧丈人之流是也子夏之言似為
　時而發其言¶雖反覆相因而各有所指或以為仕而
　有餘則又學學¶而有餘則又仕如此則其序當云學
　而優則仕仕而優¶則學今反之則知非相因之辭也
<pb:KR4d0226_WYG_041-35a>
　不知此說是否¶
此說亦佳舊亦嘗疑兩句次序顛倒今云各有所指甚
佳¶
　遺書載司馬温公嘗問伊川先生欲除一人為給事
　中¶(云云/)洵竊謂若以公言之何嫌之足避豈先生於
　此亦¶未能自信邪¶
前賢語黙之節更宜詳味吾輩只為不理㑹此等處故
多¶悔吝耳近正有一二事可悔忽讀此問為之矍然
<pb:KR4d0226_WYG_041-35b>
　上蔡語録中有真我之語洵竊謂不必如此立論恐
　啓<md:KR4d0226_SBCK_041-23a>¶後人好奇之弊盖毋我之我與我所固有之我字
　同義¶異本自分明只下一真字便似生事二程先生
　議論不¶如此上蔡之學所造固深此亦似是其小疵
　¶也¶
　　　答程允夫¶
　龜山曰宰我問三年之䘮非不知其為薄也只為有
　疑¶故不敢隱於孔子只此無隠便是聖人作處
<pb:KR4d0226_WYG_041-36a>
龜山之意當是如此然聖人之無隱與宰我之無隱亦
當¶識其異處¶
　伊川舟行遇風端坐不為之變自以為誠敬之力烈
　風¶雷雨而舜不迷錯其亦誠敬之力歟¶
舜之不迷此恐不足以言之<md:KR4d0226_SBCK_041-23b>¶　善為說辭則於德行或有所未至善言德行則所言
　皆¶其自已分上事也¶
此說得之
<pb:KR4d0226_WYG_041-36b>
　善與人同以己之善推而與人同為之也舍己從人
　樂¶取諸人以為善以人之善為己之善也¶
此說亦善¶
　賢賢事父母事君與朋友交此四者皆能若子夏之
　¶言可以言學矣然猶有雖曰未學之語若猶頼乎學
　者¶盖雖能如是而不知其所以能如是者從何而來
　則所謂¶行之而不著習矣而不察者也¶
此句意思未見下落請詳言之方可議其得失也
<pb:KR4d0226_WYG_041-37a>
　羞惡之心義之端故人不可使之無亷恥無㢘恥則
　無<md:KR4d0226_SBCK_041-24a>¶以起其好義之心若之何而可化聖人之於民必
　使之¶有耻且格者此也¶
人自是不可無恥不必引羞惡好義為言也¶
　知敬親者其色必恭知愛親者其色必和此皆誠實
　¶之發見不可以偽為故子夏問孝孔子答之以色難¶
據下文恐是言承順父母之色為難然此說亦好¶
　君子周而不比小人比而不周君子循理之所在周
<pb:KR4d0226_WYG_041-37b>
　流¶天地之間無不可者其親之也理之所當親也其
　逺之¶也理之所當逺也何比之有¶
尊賢容衆嘉善而矜不能此之謂周溺愛狥私黨同伐
異¶此之謂比周周徧也比偏比也不必言周流天地之
間¶
　謝上蔡曰慎言其餘慎行其餘皆有深意惟近思者
　可<md:KR4d0226_SBCK_041-24b>¶以得之盖言行有絲毫不慎則於理有絲毫之失
　則與¶天地不相似矣
<pb:KR4d0226_WYG_041-38a>
慎言其餘慎行其餘藉用白茅之意似此推言於理不
害¶然恐未遽說到此也¶
　小人之陵上其初盖㣲僣其禮之末節而已及充其
　¶僭禮之心遂至於弑父弑君此皆生於忍也故孔子
　謂李¶氏八佾舞於庭是可忍也孰不可忍也¶
敢僭其禮便是有無君父之心¶
　人有中雖不然而能勉彊於其外者君子當求之於
　¶其中中者誠也外者偽也故父在當觀其事父之志
<pb:KR4d0226_WYG_041-38b>
　行者¶行其志而有成者也父沒則人子所以事父之
　大節始¶終可觀矣故父沒當觀其事父之行事父之
　行既已終<md:KR4d0226_SBCK_041-25a>¶始無愧而於三年之間又能不失其平日
　所以事父之¶道非孝矣乎¶
此說甚好然文義似未安¶
　敏於事如必有事焉之事當為即為不失其㡬也¶
事只是所行之事必有事焉不知尋常如何說請詳論
之¶乃見所指之意大抵說經以彼明此固為簡便然或
<pb:KR4d0226_WYG_041-39a>
失其¶本意則彼此皆不分明所以貴於詳說也¶
　子貢曰貧而無諂至告諸徃而知來者此為學之法
　¶也亦可以見聖賢悟入深淺處凡窮理自有極致觀
　聖人¶如此發明子貢則可見矣¶
此章論進學之實效非論悟入深淺也悟入兩字既是
釋¶氏語便覺氣象入此不得大學所謂致知格物者非
悟入<md:KR4d0226_SBCK_041-25b>¶之謂¶
　死生一理也死而為鬼猶生而為人也但有去來幽
<pb:KR4d0226_WYG_041-39b>
　顯¶之異耳如一晝一夜晦明雖異而天理未嘗變也¶
死者去而不來其不變者只是理非有一物常在而不
變¶也更思之¶
　子聞之曰是禮也三字可以見聖人氣象宏大後世
　諸¶子所不及也¶
　詩三百一言以蔽之曰思無邪與闗雎樂而不滛哀
　¶而不傷皆聖人教人讀詩之法¶
此類言之大畧不曉所主之意恐其間有差或致千里
<pb:KR4d0226_WYG_041-40a>
之¶繆也¶
　見實理是為智得實理是為仁<md:KR4d0226_SBCK_041-26a>¶惟仁者能得是理而以得實為仁則仁之名義隱矣(而/以)
(得實¶下疑/當有理字)¶
　理之至實而不可易者莫如仁義禮智信非仁不成
　如¶孝弟禮樂恭寛信敏惠皆仁之用也¶
此數句亦未見下落¶
　學者須先有所立故孔子三十而立又曰患所以立
<pb:KR4d0226_WYG_041-40b>
　然¶則若何而能立曰窮理以明道則知所立矣¶
立是操存踐履之效所說非是患所以立承不患無位
而¶言盖曰患無以立乎其位云爾¶
　古者言之不出恥躬之不逮也如諸葛孔明草廬中
　對¶先主論曹孫利害其後輔蜀抗魏吳其言無一不
　酬者¶盖古人無侈心故無侈言如此<md:KR4d0226_SBCK_041-26b>¶所引事不相類¶
　劉器之問誠之目於温公曰當自不妄語入此易所
<pb:KR4d0226_WYG_041-41a>
　謂¶脩辭立其誠也¶
近之¶
　子謂公冶長可妻也長之可妻以其平昔之行也非
　¶以無罪䧟於縲紲為可妻也¶
雖嘗陷於縲紲而非其罪則其平昔之行可知¶
　吾斯之未能信言我於此事猶未到不疑之地豈敢
　莅¶官臨政發之於用乎¶
此事是何事
<pb:KR4d0226_WYG_041-41b>
　子謂子貢曰女與囬也孰愈孔子以此問子貢則子
　貢¶之才亦顏曾之亞然其所以不及二子者正在於
　以見<md:KR4d0226_SBCK_041-27a>¶聞為學孔子未欲以見聞外事與之故姑云吾
　與女弗¶如他日乃警之曰汝以予為多學而識之者
　歟道非多¶學所能識則聞一知十亦非所以為顏子¶
子貢言聞一知二知十乃語知非語聞也見聞之外復
謂¶何事請更言之¶
　忠與清皆仁之用有覺於中忠清皆仁無覺於中仁
<pb:KR4d0226_WYG_041-42a>
　皆¶忠清¶
以覺為仁近年語學之大病如此四句尤為乖戾盖若
如¶此則仁又與覺為二而又在其下矣¶
　又敬不違非從父之令謂事親以禮無違於禮也所
　謂¶起敬起孝¶
見志不從又敬不違則不得已而從父之令者有矣勞
而<md:KR4d0226_SBCK_041-27b>¶不怨則所謂悅則復諌不敢疾怨也若不從而遂違
之則¶父子或至相夷矣
<pb:KR4d0226_WYG_041-42b>
　居簡而行簡則有志大畧小之患以之臨事必有怠
　忽¶不舉之處居敬而行簡則心一於敬不以事之大
　小而¶此敬有所損益也以之臨事必簡而盡¶
居敬則明燭事㡬而無私意之擾故其行必簡¶
　為仁固難歟曰孔子不以易啓人之忽心亦不以難
　啓¶人之怠心故曰仁逺乎哉我欲仁斯仁至矣又曰
　為¶之難言之得無訒乎¶
仁固不逺然不欲則不至仁固難為之則無難
<pb:KR4d0226_WYG_041-43a>
　致知以明之持敬以養之此學之要也不致知則難
　¶於持敬不持敬亦無以致知<md:KR4d0226_SBCK_041-28a>¶二者交相為用固如此然亦當各致其力不可恃此而
責¶彼也¶
　丘之禱乆矣聖人與天地合其德與鬼神合其吉凶
　我¶即天地鬼神天地鬼神即我何禱之有¶
自他人言之謂聖人如此可也聖人之心豈以此而自
居¶耶細味丘之禱也久矣一句語意深厚聖人氣象與
<pb:KR4d0226_WYG_041-43b>
天人¶之分自求多福之意皆可見¶
　以能問於不能以多問於寡有若無實若虚犯而不
　校¶此聖人之事也非與天同量者不能顏子所以未
　逹一¶間者正在此故第曰嘗從事於斯非謂已能爾
　也¶
此正是顏子事若聖人則無如此之迹有如此說處便
有¶合内外之意如舜善與人同舍己從人好察邇言用
中於<md:KR4d0226_SBCK_041-28b>¶民必兼言之惟顏子行而未成故其事止於如此
<pb:KR4d0226_WYG_041-44a>
耳¶
　子絶四盖以此教人也故曰毋毋者戒之之辭¶
毋史記作無當以無為正¶
　未見其止也學必止於中而止非息也於中止行耳
　百¶尺竿頭猶須進歩豈有止法乎¶
據上下章止字皆但為止息之意學止於中乃止其所
之¶止非止息之意字同用異各審其所施竿頭進歩狂
妄之¶言非長於譬喻者
<pb:KR4d0226_WYG_041-44b>
　四科乃述論語者記孔氏門人之盛如此非孔子之
　¶言故皆字而不名與上文不當相屬或曰論語之書
　出於¶曾子有子之門人然則二子不在品題之列者
　豈非門¶人尊師之意歟<md:KR4d0226_SBCK_041-29a>¶四科皆從於陳蔡者故記者因夫子不及門之歎而列
之¶
　君子之道本末一致灑掃應對之中性與天道存焉
　行¶之而著習之而察則至矣孰謂此本也宜先而可
<pb:KR4d0226_WYG_041-45a>
　傳此¶末也宜後而可倦哉譬諸草木其始植也為之
　區别而¶已灌溉之長養之自芽蘖以至華實莫不有
　序豈可誣¶也然學者多慕逺而忽近告之以性與天
　道則以為當¶先而傳教之以灑掃應對則以為當後
　而倦焉躐等陵¶節相欺以為髙學之不成常必有此
　惟聖人下學上逹¶有始有卒故自志學充而至於從
　心不踰矩自可欲之¶善充而至於不可知之神莫不
　有序而其成也不可禦¶焉觀孟子謂徐行後長者為
<pb:KR4d0226_WYG_041-45b>
　堯舜之孝悌則灑掃應對¶進退之際苟行著而習察
　焉烏有不可至於聖者<md:KR4d0226_SBCK_041-29b>¶子夏言我非以灑掃應對為先而傳之非以性命天道
為¶後而倦教但道理自有大小之殊不可誣人以其所
未至¶惟聖人然後有始有卒一以貫之無次序之可言
耳二先¶生之說亦是如此但學者不察一例大言無本
末精粗之¶辨反使此叚意指都無歸宿須知理則一致
而其教不可¶闕其序不可紊耳盖惟其理之一致是以
<pb:KR4d0226_WYG_041-46a>
其教不可闕其¶序不可紊也更細思之¶
　篤實也學當論其實論其實則與君子者乎與色莊
　¶者乎君子有實者也色莊無實者也¶
得之¶
　克己之道篤敬致知而已非禮勿視勿聽勿言勿動
　篤¶敬也所以知其為非禮者致知也<md:KR4d0226_SBCK_041-30a>¶克己乃篤行之事固資知識之功然以此言之却似不
切¶只合且就操存持養處說方見用力切要處
<pb:KR4d0226_WYG_041-46b>
　言顧行行顧言故古者言之不出恥躬之不逮也中
　庸¶曰力行近乎仁論語司馬牛問仁子曰為之難言
　之得¶無訒乎¶
答司馬牛之意更宜思之¶
　質直而好義則能修身察言而觀色則能知人内能
　¶修身外能知人而又持之以謙此盛德之士也雖欲
　不逹¶得乎此與禄在其中同意名實相稱之謂逹有
　名無實¶之謂聞察言觀色如孟子所謂聽其言也觀
<pb:KR4d0226_WYG_041-47a>
　其眸子人¶焉廋哉¶
孔子所言三句皆誠實退讓之事能如此則不期逹而
自<md:KR4d0226_SBCK_041-30b>¶逹矣非謂能修身知人而持之以謙也說知人猶逺
正意¶
　子路問政子曰先之勞之請益曰無倦凡不敎而殺
　¶不戒視成慢令致期皆無以先之也既有以先之又
　當有¶以勞之帝堯曰勞之來之凡生之而不傷厚之
　而不困¶皆勞之之謂也此堯舜之政也其要在力行
<pb:KR4d0226_WYG_041-47b>
　耳故復告¶之以無倦¶
先之謂以身率之勞之謂以恩撫之二者苟無誠心久
必¶倦矣故請益則曰無倦而已¶
　簿書期㑹各有司存然後吾得以畱意教化之事故
　曰¶先有司¶
先有司然後綱紀立而責有所歸¶
　　　答程允夫<md:KR4d0226_SBCK_041-31a>¶　張子曰天性在人猶水性之在氷凝釋雖異其為物
<pb:KR4d0226_WYG_041-48a>
　一¶也觀張子之意似謂水凝而為氷一凝一釋而水
　之性¶未嘗動氣聚而為人一聚一散而人之性未嘗
　動此所¶以以氷喻人以水性喻天性也然極其說恐
　未免流於¶釋氏兄長以為如何¶
程子以為横渠之言誠有過者正謂此等發耳觀孔子
子¶思孟子論性似皆不如此康節云性者道之形體也
心者¶性之郛郭也身者心之區宇也物者身之舟車也¶
　鬼神之理某向嘗蒙指示大意云氣之來者為神徃
<pb:KR4d0226_WYG_041-48b>
　¶者為鬼天地曰神曰祗氣之來者也人曰鬼氣之徃
　者¶也此說與張子所謂物之始生氣日至而滋息物
　生既盈¶氣日反而游散至之謂神以其伸也反之為
　鬼以其歸<md:KR4d0226_SBCK_041-31b>¶也之意同近見兄長所著中庸說亦引此
　義張子所謂¶物者通言萬物耶抑特指鬼神也若特
　指鬼神則所謂¶物者如易大傳言精氣為物之物爾
　若通言萬物則上¶四句乃泛言凡物聚散始終之理
　如此而下四句始正¶言鬼神也精氣為物嚮亦嘗與
<pb:KR4d0226_WYG_041-49a>
　季通講此渠云精氣為¶物者氣聚而為人也遊魂為
　變者氣散而為鬼神也此¶說如何更望詳賜批教¶
易大傳所謂物張子所論物皆指萬物而言但其所以
為¶此物者皆隂陽之聚散耳故鬼神之德體物而不可
遺也¶所謂氣散而為鬼神者非是¶
　　　答程允夫¶
　程子曰鬼神者天地之妙用造化之迹也(凡氣之徃/來聚散無)
　(非天<md:KR4d0226_SBCK_041-32a>¶地之用而鬼神尤其妙者也然既已動於/氣見於用矣是形而下者也故曰造化之迹)吕氏
<pb:KR4d0226_WYG_041-49b>
　曰萬¶物之莫不有是氣氣也者神之盛也莫不有是
　魄魄¶也者鬼之盛也故人亦鬼神之㑹爾中庸說曰
　鬼神之為¶德雖不可以耳目見聞接然萬物之聚散
　始終無非二¶氣之屈伸徃來者是鬼神之德為物之
　體而無物能遺¶棄之者也(向按此二說則張子所謂/物之始生氣日至而滋息)
　(物生既盈氣日返而游散乃泛言萬¶物聚散始終之/理如此而鬼神者亦物之一爾但其德在物之中為)
　(尤盛故為物之體而莫有能遺之者人亦¶物之一也/其斂散終始亦二氣之屈伸徃來與鬼神同故吕氏)
　(曰人亦鬼神之㑹耳然則非特人也凡天地之¶間禽/獸草木之聚散始終其理皆如此也其理一而其得)
<pb:KR4d0226_WYG_041-50a>
　(於氣者有隱顯偏正厚薄之不同/兹其所以有鬼神¶人物之異歟)謝氏曰鬼神是天
　地妙用流行充塞觸目皆是¶欲其有則有欲其無則
　無(鬼神氣也人心之動亦氣也以氣感氣故能相為/有無吕¶氏曰鬼神周流天地之間無所不在雖寂)
　(然不動然因感而/必通即此意也)<md:KR4d0226_SBCK_041-32b>¶詳此兩叚皆是人物鬼神各為一物是殆見廟中泥塑
鬼¶神耳吕氏所謂人亦鬼神之會者甚精更詳細推之¶
　　　答程允夫¶
　太極觧義以太極之動為誠之通麗乎陽而繼之者
<pb:KR4d0226_WYG_041-50b>
　善¶屬焉静為誠之復麗乎隂而成之者性屬焉其說
　本乎¶通書而或者猶疑周子之言本無分𨽻之意陽
　善隂惡¶又以類分又曰中也仁也感也所謂陽也極
　之用所以¶行也正也義也寂也所謂隂也極之體所
　以立也或者¶疑如此分配恐學者因之或漸至於支
　離穿鑿不審如¶何¶
此二義但虚心味之久當自見若以先入為主則辯說
紛¶拏無時可通矣<md:KR4d0226_SBCK_041-33a>¶
<pb:KR4d0226_WYG_041-51a>
　仁義中正洵竊謂仁義指實德而言中正指體叚而
　言¶然常疑性之德有四端而聖賢多獨舉仁義不及
　禮智¶何也¶
中正即是禮智¶
　觧義曰程氏之言性與天道多出此圖然卒未嘗明
　¶以此圖示人者疑當時未有能受之者也是則然矣
　然今¶乃遽為之說以傳之是豈先生之意耶¶
當時此書未行故可隱今日流布已廣若不說之却令
<pb:KR4d0226_WYG_041-51b>
學¶者枉生疑惑故不得已而為之說爾¶
　濂溪作太極圖發明道化之原横渠作西銘掲示進
　¶為之方然二先生之學不知所造為孰深¶
此未易窺測然亦非學者所當輕議也<md:KR4d0226_SBCK_041-33b>¶　程子曰無妄之謂誠不欺其次矣無妄是聖人之誠
　¶不欺是學者之誠如何¶
程子此叚似是名理之言不為人之等差而發也¶
　近思録載横渠論氣二章其說與太極圖動静隂陽
<pb:KR4d0226_WYG_041-52a>
　¶之說相出入然横渠立論不一而足似不若周子之
　言¶有本末次第也¶
横渠論氣與西銘太極各是發明一事不可以此而廢
彼¶其優劣亦不當輕議也¶
　程子曰孔子言語句句是自然孟子言語句句是事
　實¶所謂事實者豈非是當行可行底事耶然未可謂
　自然¶者豈以其猶有思焉而得之歟¶
大槩如此更翫味之<md:KR4d0226_SBCK_041-34a>¶
<pb:KR4d0226_WYG_041-52b>
　所教學者看精義說甚善然竊以為學者須先從師
　友¶講貫粗識梗槩然後如此用工不然恐眩於衆說
　之異¶同也¶
此乃憚煩欲速之論非所敢聞然亦非獨此書為然若
果¶有志無書不可讀但能剖析精微翫味久熟則衆說
之異¶同自不能眩而反為吾磨礪之資矣¶
　　　答程允夫¶
昨來疑義久不奉報然後來長進又見得前說之是非
<pb:KR4d0226_WYG_041-53a>
也¶每與吾弟講論覺得吾弟明敏看文字不費力見得
道理¶容易分明但以少却玩味踐履功夫故此道理雖
看得相¶似分明却與自家身心無干渉所以滋味不長
久纔過了¶便休反不如遲鈍之人多費功夫方看得出
者意思却久<md:KR4d0226_SBCK_041-34b>¶逺此是本原上一大病非一詞一義之失
也記得向在髙¶沙因吾弟說覺得如此講論都無箇歸
宿處曾奉答云講¶了便将來踐履即有歸宿此語似有
味更告思之草此為¶報不能多及餘惟力學自愛
<pb:KR4d0226_WYG_041-53b>
　　　答程允夫¶
版籍固所職然勢有所壓而不得為則亦無可奈何潘
憲¶却要理㑹事俟出入少定試更白之咸能相聽亦百
里之¶幸也版籍分明自是縣道理財之急務今人只見
重疉催¶稅之利而不察鄉吏隱瞞之害故不肯整理此
是上下俱¶落在厮兒計中甚可歎也石鼓之役意思甚
好但恐擇之¶却難處耳魏公好佛敬夫無如之何此正
明道先生所謂¶今之入人因其髙明所以為害尤甚不
<pb:KR4d0226_WYG_041-54a>
知這些邪見是壞<md:KR4d0226_SBCK_041-35a>¶却世間多少好人破却世間多少好
事也誠字得力甚善¶然知之亦已晚矣凡百就實事上
更着力為佳¶
　　　答黄子厚¶
知讀精義有得尤以為喜大指固不出二先生之說然
並¶觀博考見其淺深疎宻於毫釐之間尤能發人意思
使人¶益信二先生之說不可易也忠信只是一事但自
我而觀¶謂之忠自彼而觀謂之信此先生所以有盡已
<pb:KR4d0226_WYG_041-54b>
為忠盡物¶為信之論也鄙意如此試思之然否却見諭
登山之興前¶日失之於跬歩之間今復冐暑而徃則有
所不能矣或恐¶欲㝷舊約即請見過却議行計也伯恭
甚愛上嵐山水前¶日經行適值風雨尤快心目也<md:KR4d0226_SBCK_041-35b>¶
<pb:KR4d0226_WYG_041-55a>
考異¶
　程允夫問答　此其心跡之間(跡一/作術)¶
　　　此句更索消詳(索一/作當)¶
　　　至於鳶飛魚躍之問(問一/作間)¶
　　　理之至實(理一/作道)¶
　
　
　
<pb:KR4d0226_WYG_041-55b>
　
　
　
　
　
　
　
　晦庵集卷四十一

<pb:KR4d0226_WYG_042-1a>
欽定四¶庫全書
　晦菴集卷四十二　　　　　宋　朱子　撰
　　書(知舊門/人問答)
　　　答
