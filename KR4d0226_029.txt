# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:55.980292
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0282-029晦庵先生朱文公文集-卷第二十九.
<pb:KR4d0226_SBCK_029-1a>¶
晦庵先生朱文公文集卷第二十九¶
　書(時亊出處)¶
　　　與趙尚書書¶
竊以仲春之月氣候暄和伏惟某官茂對明恩神人恊相¶
台候起居萬福兹者竊聞榮&KR0013;追詔入長天官夫以尚書¶
望實之隆宜在廟堂參斷國論之日乆矣去&KR0010;入朝登用¶
在即而抗論極言不以利害之私少有囬屈士論益以歸¶
重而深恨其不少留也乃今幸甚天啓聖心召還故官是¶
盖將授以政無可疑者有識傳聞交相慶賀盖不獨爲門¶
下之私喜也然今日之亊盖有甚難於爲力者不審明公¶
何以䖏之竊計雅懐於其大者素有定論不待愚者之言¶
矣惟其小者之一二區區鄙懐竊有所疑於平日輙忘僣¶
<pb:KR4d0226_SBCK_029-1b>¶
易而一言之惟髙明之垂聴焉盖天下之事决非一人之¶
聦明才力所&KR0014;獨運是以古之君子雖其德業智謀足以¶
有爲而未甞不慱求人才以自禆益方其未用而収寘門¶
墻勸奨成就巳不勝其衆是以至於當用之日推挽成就¶
布之列位而無事之不成也今日明公之立朝不爲不乆¶
而未聞天下有卓然可用之才出於門墻之下自頃出臨¶
藩服而熹始得觀於進退官屬之際則見明公之所與者¶
率多碌碌凡庸睢盱偵伺以希寸進之流未有以職修事¶
舉爲衆所&KR0091;以爲當舉而得之者也而况於其學行醖畜¶
真有以大過於人者乎今者進位於輔相之列則所資於¶
天下之才者益衆而所進退於天下之才者益重若但以¶
前日進退官屬之尺度取之則熹恐天下之士所以望於¶
<pb:KR4d0226_SBCK_029-2a>¶
明公者有未厭也時事如此之難明公之任如此之重而¶
所以求助者如此之狹熹雖至愚猶竊爲明公慮之而辱¶
知有素不敢不及此而一言也伏惟寛宏恕其狂易試加¶
察焉盖不惟明公所自舉而凡所爲屬之同列以妨賢者¶
之路若宜皆在詘指之中則熹之虗實可覩矣來使還自¶
三山熹前此巳屡拜啓薄冗姑此少伸賀禮而亦不敢爲¶
無益之空言也末由趨拜&KR0130;舄伏乞以時爲國自重¶
　　　答趙尚書¶
四月二十六日熹扣首&KR0175;拜上覆吏部尚書台座熹乆病¶
不得拜書第切馳仰即日&KR0075;雨寒凉伏惟論思多暇神人¶
交相台候起居萬福竊聞清蹕巳御外朝尚書首奉延訪¶
忠言至論聳動上心有識傳聞無不感歎但以疇昔所嘗¶
<pb:KR4d0226_SBCK_029-2b>¶
商較者揆之似巳太勁切矣豈忠肝義膽得全於天有不¶
可得而抑者抑以論議不齊事功難必而故出此以趨勇¶
退之塗耶以出處語黙之常理言之二者誠皆有當然非¶
海内深思逺識之士所以望於明公者也顧今指&KR0208;巳聞¶
標的巳建而未見幡然聴納之效不審髙明又當何以繼¶
此此恐更宜廣詢慱訪以善其後未可以便謂無䇿而付¶
之不可如何也朝士下僚中恐不能無可咨訪者願自今¶
以來稍加延納虗心降意採其所長庶乎其有&KR0024;耳東府¶
復留&KR0020;豈能乆意其亦必自知如此而姑爲偷安引日之¶
計以媚羣小冀無後災此其爲害又將有不可勝言者尚¶
書與之情義不薄&KR0154;若勸之乗此必不能乆之&KR0020;力言於¶
上極陳安危治亂之機大明忠邪枉直之辨以爲國家乆¶
<pb:KR4d0226_SBCK_029-3a>¶
逺之計其濟則宗社之靈生民之幸不濟則與其抑首下¶
心前迫後畏以保此湏&KR0119;之光景纎芥之榮禄而不能自¶
㧞於小人之羣以誤國家以此易彼豈不浩然而無愧悔¶
於心哉但其人自無逺識親狎庸佞全身保妻子之慮深¶
而憂國愛民之念淺恐未必能聽此大度之言耳但尚書¶
旣與之厚而不乘此機發此䇿則於吾之心有不盡者嘗¶
試一言之政使未必能用亦未至於有害又與建白於朝¶
事體不同也不審髙明以爲如何劉德脩忽自蜀中&KR0009;一¶
書來慷&KR0099;振厲略不少衰眞竒士也觀其書意似亦甚悔¶
前日欠人商量失&KR0077;事機此眞可太息爾然事變無窮又¶
安知後之視今不猶今之視昔人之視巳不猶巳之視人¶
耶士居平世處下位視天下之事意&KR0002;無足爲者及居大¶
<pb:KR4d0226_SBCK_029-3b>¶
位遭事㑹便覺無下手處信乎義理之難窮而學問之不¶
可巳也病中信手亂抽得通鑑一兩卷㸔正值難處置處¶
不覺骨寒毛聳心膽墮地向來只作文字看過却全不自¶
覺眞是枉讀了他古人書也熹一春病脚至今未能出入¶
醫藥雜進灸灼滿身殊未見效只今兩脛細弱飲食減少¶
自度非能乆於世者所幸小屋略就旦夕可以定居便與¶
世相忘矣向來小報幸是誤傳不然又費分踈愈增罪累¶
耳閩中自得林辛一路巳甚幸若象先来更能爲上四州¶
整頓得財賦源流即更爲乆逺之惠但恐其意只如所謂¶
去㤗甚者則又失望耳近日此等議論真全軀保位之良¶
藥而病國殄民之烏喙也無由瞻晤寫此紆欝切冀深爲¶
人望千萬自重不宣¶
<pb:KR4d0226_SBCK_029-4a>¶
　　　與趙尚書論舉子田事¶
熹拜書將遣而周宰見訪&KR0003;及近降指揮出賣絶戸官田¶
此間舉子義莊絶院二十五所田収米四百八十餘石或¶
云史公所買而無明文可考只有淳熈三年陳公政内劄¶
下催督義莊租課開列二十五院與今一同又有八年梁¶
公政内劄下丞&KR0550;亦云拖照淳熈元年買建陽縣絶産田¶
充義莊即是當時巳買分明今自不合隨例出賣唯是兩¶
縣絶戸江驥江大受作過人程如岡三家田収米七百三¶
十餘石即係元不曾買今日難以拘占然今倉司施行甚¶
峻縣吏奉承唯謹固不容辨其當賣與否矣若不及早整¶
理則此田日下便爲他人之有而舉子之政遂成中輟甚¶
可惜也欲望詳酌特爲申明乘此機㑹别降指揮依贍學¶
<pb:KR4d0226_SBCK_029-4b>¶
田與免出賣則不唯巳買者不爲奪去而未買者亦可因¶
而撥正無復動揺其元降指揮恐隨行無本今并錄呈其¶
間所引淳熈三年指揮本路絶産不許出賣通融以充一¶
路養子之費者或恐亦可再與拈出且只免賣上四州絶¶
院使朝廷易於聽從而其他未舉行處亦可漸次接續措¶
置誠爲永乆之利周宰亦巳有書懇丘侍郎言之但湏自¶
尚書發之彼乃有据而行爾此事甚急切幸早賜留念熹¶
皇恐上覆吏部尚書¶
　後項所禀若只云住賣上四州絶院則又礙江&KR0185;江大受¶
　程如岡田湏云乞將巳買及巳撥充舉子田免行出賣¶
　外將来上四州軍如有絶産寺院並免出賣撥充舉子¶
　之費令安撫司拘収措置如此則無病矣¶
<pb:KR4d0226_SBCK_029-5a>¶
　　　與趙尚書書¶
熹向託廷老面禀一二事不審台意如何今日之事第一¶
且是勸得人主収拾身心保惜精神常以天下事爲念然¶
後可以講磨治道漸次更張如其不然便欲破去因循苟¶
且之弊而&KR0108;然有爲决無此理旣無此理則莫若且静以¶
俟之時進陳善閉邪之&KR0003;以冀其一悟此外庶事則唯其¶
甚害於君心政體而立致患害者不得不因事捄正&KR0002;其¶
它閑慢非安危存亡所繫者皆可置而不論如學校之政¶
是也此等事欲大更張非唯任事者未必肯行亦恐主議¶
之人未必究知先王學校教育之本意良法政使行之未¶
能有益而反有害若欲因議而發且如来教所謂就見行¶
法中略與修整則熹前書&KR0083;尾四五條者最爲穏當不驚¶
<pb:KR4d0226_SBCK_029-5b>¶
動人耳目而可以坐消奔馳僞冐請囑之弊然其行與不¶
行亦非安危存亡之所繫議而不行正亦不必固請也今¶
所規畫皆是創立條貫多所更革安得謂之就見行法中¶
修整乎又况教官未必得人將来姦弊百出旣巳慮之而¶
未知所以爲計又何必抗言極論以争此嘗試踈濶之䇿¶
而使旁觀者重有紛更不静之譏乎前日山間拜書不能¶
盡此曲折深有遺恨盖䇿之未善猶未足言所深慮者尚¶
書人望之重本所拳拳者當爲何事而今乃切切於此不¶
急之務以取嫌忌嘲&KR0015;於流俗知時識勢者固如是乎然¶
欲爲前所謂時進陳善閉邪之&KR0003;以冀上心之悟者又在¶
反之於身以其所欲陳於上者先責於我使我之身心安¶
静精神專一然後慱延天下之賢人智士日夕相與切磋¶
<pb:KR4d0226_SBCK_029-6a>¶
&KR0355;磨使於天下之事皆有以洞見其是非得失之正而深¶
得其所以區處更革之宜又有以識其先後緩急之序皆¶
無毫髮之弊然後并心一力潜伺黙聴俟其間隙有可爲¶
者然後徐起而圖之乃庶㡬乎其有益耳尚書天資髙明¶
而於當世之務講之熟矣至於前世名臣議奏又嘗慱觀¶
而精擇之以爲一書宜其投機合變慮無遺䇿而今者之¶
議以大言之則不時以小言之則不巧不唯熹之至愚以¶
爲未安而天下有識亦無不竊恠其不當出於明者之口¶
也抑其言又有大於此者盖又皆以爲尚書頗以簡貴自¶
髙憚於降屈而無好士受言之美也不識尚書何以得此¶
於梁楚之間哉其必有以取之矣願反諸身而熟察之有¶
諸巳而後可以求諸人無諸巳而後可以非諸人雖敵巳¶
<pb:KR4d0226_SBCK_029-6b>¶
以下猶然而況於南嚮萬乘之主乎尚書誠以天下之事¶
爲巳任則當自格君心之非始欲格君心則當自身始盖¶
非獨熹之所望於下執事者如此計善&KR0011;之所望莫不然¶
也乆欲言之而不得暇今日偶病怯風不敢出戸因得極¶
陳其愚伏惟恕其狂率幸甚幸甚他所欲言無大此者請¶
俟後便不宣¶
　　　與留丞相劄子¶
熹竊以季冬極寒伏惟丞相國公鈞候起居萬福熹伏自¶
春間一再干冐竟&KR0041;恩厚&KR0023;安祠館區區感戴蓋不勝言¶
顧以罪戾之餘不敢復以姓名自通門墻之下不意今者¶
曾未踰年又叨除目付以一路軍民之&KR0009;此蓋某官愛惜¶
人才不忍使其終身棄於無用之地故以及此德意良厚¶
<pb:KR4d0226_SBCK_029-7a>¶
感激難勝但熹衰病益侵精神益耗使之從政其所施爲¶
悖眊顚錯必有甚於前者而廣西一路地廣民貧邉面闊¶
逺得失所繫又非内地&KR0101;司郡守之比在熹自度實難冐¶
受以誤使令之意謹巳具狀辤免欲望鈞&KR0268;俯察愚誠特¶
與將上令熹終滿今任祠禄之後别聽指揮若其精神筋¶
力足以堪之熹不敢復辤避也干冐威嚴俯伏俟命惟某¶
官裁之熹瞻望台&KR0292;無由趨拜履舄伏乞上爲兩宫垂意¶
茵鼎之衛光輔神聖永福寰區熹不勝願望之至伏惟鈞¶
照¶
　　　與執政劄子¶
云云熹伏自違逺門墻積有年所疾病不間無從脩致暬¶
御者之問邇者竊承延登宥宻中外交慶辱知有素欣賀¶
<pb:KR4d0226_SBCK_029-7b>¶
尤深而亦不敢進越輙以姓名自通不意今者誤恩横&KR0013;¶
擢自閑散付以一路軍民之&KR0009;此盖某官顧念疇昔曲借¶
推&KR0045;有以及此(餘同前)¶
　　　與漕司劄子(癸丑)¶
政和縣有小路數條通羅源寧徳海鄉歩行不過兩三程¶
可到故私鹽毎斤不過四十五文而官鹽則必泝流運綱¶
或半&KR0010;而後逹脚費不貲故官鹽立價不得不髙每斤之¶
直遂至不下九十文所以從來民間只喫私鹽而官鹽自¶
非科抑雖銖兩無售者蓋縣道空乏狼狽而州府漕司不¶
得此縣財賦之入者有年矣中間知縣&KR0061;采始爲出賣落¶
草私鹽之術其實乃自買私鹽而分置數坊賣之以給&KR0010;¶
計自此以來縣道稍可支吾而州府漕司亦&KR0023;其助但民¶
<pb:KR4d0226_SBCK_029-8a>¶
間本自不願買喫官坊貴鹽而不買者又有申舉追呼之¶
擾故行之未乆即以違法致訟而罷於是本縣一&KR0010;但起¶
兩綱盡數折還州府版帳漕司増鹽之屬本錢雖不易辦¶
而官吏免得冐法賣鹽致訟民間免得買喫官坊貴鹽以¶
致申舉追呼之擾比之&KR0061;宰之術尤爲穏便上下方以爲¶
安而漕使陳右司政内有司偶失契勘&KR0077;將本司積下諸¶
州縣增鹽用船裝載泝流般上政和勒令出賣每月責認¶
解錢五百貫文殊不知若使政和官鹽可賣則本縣必須¶
自般自賣以供公上而積其餘以爲循環之本前不至爲¶
冐法行險販私之詭計後不至爲逐綱撰本盡以還州之¶
拙謀矣正縁鹽不可賣是以不得巳而爲此今乃不察而¶
必使之抱賣他州外縣可賣不賣之増鹽至於移貴就賤¶
<pb:KR4d0226_SBCK_029-8b>¶
倒置煩擾則又未論於民有無利害而善理財者似亦不¶
肯如此自此之後本縣遂復置坊出賣此鹽然實計每斤¶
只賣得四十五文其餘四十五文無所從出又官鹽在倉¶
日乆亦有走滷欠折之數乃用&KR0061;宰之餘謀隂許管坊人¶
潜販私鹽以足其數後来趂賣不上雖巳量減鹽價月額¶
然病根不除使官吏日懼譴責百姓湏喫貴鹽而漕司一¶
&KR0010;所得不過三四千貫而巳於民有害於官無利其理甚¶
明竊恐髙明未詳本末敢採民言以獻欲望台慈特不下¶
司密行考究特賜住罷百里幸甚¶
　　　與留丞相書¶
熹輙有愚悃仰塵鈞聴孤賤鄙儒迂闊有素中間諸公不¶
知其不肖往往誤有収拾使令之意而熹方拙不能奉承¶
<pb:KR4d0226_SBCK_029-9a>¶
是以多致齟齬而不能無遺恨於其後爰自戊申之夏狼¶
狽出&KR0028;杜門空山蓋已無復當世之念矣不意相公曽未¶
識其靣目乃於秉鈞之&KR0004;首加㧞用熹以衰&KR0180;不堪劇部¶
爲辤又蒙改命更&KR0140;郡符到官一年有請必遂如襃贈漳¶
浦髙公減免經緫制錢之屬皆前日守臣所屢請而不得¶
者是相公於熹知之不爲不深而於漳之士民愛之不爲¶
不厚矣至於經界一事乃獨屢上而不報至其甚不得巳¶
而陽許之則又多爲疑貳之言以來䜛賊之口曽不一年¶
而卒罷之則熹於是始疑相公所以知熹者不&KR0002;其於郷¶
里小兒之深所以愛夫漳之士民者不如其於&KR0200;&KR0200;姻婭¶
之厚而匹夫之志因以&KR0099;然自知其决不可以復入相公¶
之門矣是以湖南廣西再命再辤蓋不唯以粗伸巳志亦¶
<pb:KR4d0226_SBCK_029-9b>¶
庶㡬隂以解謝臨漳千里狼狽失業之民而於相公則不¶
敢以爲恨也今者相公郊居累月一旦來歸未遑他事而¶
復首以不肖之姓名言於上前付以湖南一路之&KR0009;聖主¶
以相公之言爲重即使出命而相公又申以手扎之賜慰¶
喻勸勉禮意勤渥有加於前君相之恩隆厚&KR0002;此政使賤¶
軀羸頓不堪上道神識昏昧不任治劇亦當黽勉拜命走¶
伏官次以&KR0091;所&KR0041;而熹之私心反復思之終以前事有未¶
能忘者又竊惟念相公自居大位悉引海内知名之士無¶
一不聚於朝今兹之事雖相公出舎於郊不得親回天意¶
而諸賢在列各攄忠悃並進苦言不遺餘力是乃無異出¶
於相公之口相公於此得士之多致君之效其亦以無愧¶
古人矣然則若熹之愚姑亦勿問而置之度外似亦未足¶
<pb:KR4d0226_SBCK_029-10a>¶
以虧盛徳之萬分而况啓擬之恩謙尊之美相公又巳行¶
之乎夫宰相以得士爲功下士爲難而士之所守乃以不¶
自失爲貴今相公之得士如此下士如此巳爲盛美&KR0002;又¶
能容熹使不自失其所守則是古人所謂人有其寳者亦¶
何必使之回靣汚行而爲終身之羞哉抑今日之&KR0020;天意¶
雖&KR0002;暫回而恐未固禍機雖&KR0002;暫息而恐未除事㑹之來¶
乃有大於漳州之經界者而恐不但如前日之易平也願¶
相公深以前事爲戒公其心逺其慮母使天下之士賢於¶
熹者復有所激而不肯出於門墻則熹今日之言猶未爲¶
無以報德也區區此意但欲相公知之所有省狀公劄則¶
不敢盡吐所懐矣儻蒙將上早賜施行勿使至於再瀆則¶
熹千萬幸甚¶
<pb:KR4d0226_SBCK_029-10b>¶
　　　與留丞相書¶
昨者伏蒙丞相少保國公降屈威重先辱手書雖以奏記¶
略陳謝悃而語意狂率不知所裁竊意相公必將怒而絶¶
之則熹因得以伸匹夫之志而相公方且坦懐虚受不以¶
爲忤加賜眞筆眷眷益勤此已出於望外矣至於所乞&KR0230;¶
罷誤恩則又未蒙賛可顧以元日奉觴盛禮之次開陳督¶
遣且因書指喻以宜行熹誠狹中不足以窺大人之度然¶
私心猶竊不能無所疑者則以爲此雖足以見相公含垢¶
納汙之量屈巳下士之誠而未知相公之心以熹前日之¶
事今日之言爲果何如也熹今承命再三固巳不敢必於¶
退避但恐衰年精力不足以勝一道之責欲丐相公都俞¶
之際委曲一言換一小壘&KR0002;帥幕謀曹之屬庶㡬可以扶¶
<pb:KR4d0226_SBCK_029-11a>¶
曵衰殘仰承恩指然其所以事相公者則不敢少有毫髪¶
異於前日之心也亦願相公深以前事爲戒於天下之事¶
有可否則斷以公道而勿牽於内顧偏聴之私於天下之¶
議有從違則開以誠心而勿誤以陽開隂闔之計則庶乎¶
德業盛大表裏光明中外逺邇心悅誠服非獨如熹等輩¶
終身服役而不敢有議於萬分矣如其不然則殆不&KR0002;及¶
其去就之未定而遂其本志之爲愈也干冐罄竭恐懼殊¶
深進之退之唯相公之所以命¶
　　　答吳茂才書(益/茂一本作從)¶
熹衰繆亡狀謬忝召除業巳在官不容辤避然亦以病告¶
而&KR0043;留前途以俟報罷之命矣所論時務衆共知其如此¶
而未知所以處之之方來誨又若有所難言而不欲盡者¶
<pb:KR4d0226_SBCK_029-11b>¶
反復思之未得其要若便得請固無所預萬一不免一到¶
臨安或恐當路有問焉者尚望髙明不鄙而瀆告之然必¶
直書其事而勿爲材語使愚者一見而曉然乃爲厚幸不¶
然又將有所不解而虚辱諄諄之誨矣至懇至望¶
　　　與臨江王倅書¶
熹昨臨罷郡見邸報䑓諌集議素服事巳有指揮施行時¶
彼中尚未著紫衫然即巳榜客位預告賔客官屬矣過&KR0061;¶
見郡縣官皆已素服獨盛府未之行心竊疑之欲以奉扣¶
而匆匆不暇也不知後來别有指揮衝改耶抑偶未之省¶
也至此又有豊城縣官亦如宜春恐隆興亦巳如此竊慮¶
更當檢校討論白守侯而正之乃爲宜爾向以將赴江西¶
入辤時永思巳入土而壽皇所御衣冠皆以大布此爲革¶
<pb:KR4d0226_SBCK_029-12a>¶
去千古之弊而百官皆用紫衫皂帶乃王丞相以親老爲¶
嫌不肯素服議者皆有有君無臣之譏近日之論乃鍳其¶
失然猶未能彷彿古制也又記在長沙&KR0004;奉諱時方語從¶
吏車惟當易紫以青適未即出而何漕巳易之如所言矣¶
蓋於心有不安故不約而同也并幸知之¶
　　　答汪長孺書¶
熹到官三月無日不病扶曵此來良非&KR0023;巳上恩過厚辤¶
謝不&KR0023;叨冐供職愧恨難勝所幸無他而主上留神問學¶
得以少效區區丞相時得間見可以吐露心腹但事&KR0020;牽¶
掣亦有不得如人意處天變未銷人情未靖如渉大水不¶
見津涯尚深憂懼耳今日入侍方講大學頗蒙開納歸來¶
疲倦來使索書草草附此¶
<pb:KR4d0226_SBCK_029-12b>¶
　　　與王樞使謙仲劄子¶
熹昨者到官長沙嘗&KR0023;一脩記府之問伏蒙鈞慈還答之¶
寵捧領感慰不勝下懐繼以病作不能嗣致牋敬惟是尊¶
仰不忘于中未㡬遂以&KR0053;召去郡行未兩日即聞大纛移¶
鎭是&KR0022;甚恨不得&KR0043;留以俟參展然甚爲一路軍民喜於¶
將蒙惠澤而三月之間頗纇之政亦幸有以陶冶於大專¶
槃物之中也伏想今兹巳遂開府輙因還役敬具公牘脩¶
賀而復以此布其腹心伏幸鈞察¶
熹麋鹿之性乆放山林老入脩門尤以爲苦雖荷閔勞之¶
意職務優閒而其實則有甚難副者日夕悚懼未知所以¶
逃責伏惟髙明有以敎之則千萬之幸也長沙版築不容¶
中輙軍屯未得專制皆不得不言者比已僣易陳及亦皆¶
<pb:KR4d0226_SBCK_029-13a>¶
得㫖施行想今巳有所處矣湘西精舎漕臺想巳禀聞得¶
賜一言俾遂其役千萬之望昨欲廟祀一二忠賢以厲凡¶
百巳委官相視矣不知亦可并垂念否二事皆&KR0028;名教計¶
所樂聞故敢&KR0186;以爲請并㡬矜察¶
　　　與王樞使劄子¶
熹昨在任日因準赦書修葺忠臣祠廟契勘晉譙閔王及¶
近世孟趙二龍圖劉大夫趙將軍皆以忠義死於國事合¶
立廟像歳時奉祠以勵臣節即巳牒州委官措置并檢到¶
晉志譙王衣冠制度外及申太常寺乞㑹孟龍圖等衣冠¶
製度今取到太常寺回牒一道并令人塑到孟龍圖等小¶
様兩身責付承局&KR0061;超齎回投納伏望鈞㫖檢㑹元案特¶
賜處分熹又嘗支錢令進奏官製造本州&KR0021;祀三獻官法¶
<pb:KR4d0226_SBCK_029-13b>¶
服冠冕等恐未發到亦乞并令催促免致遺墜不勝幸甚¶
　其譙王等廟熹巳具奏乞賜敕額候得指揮别具禀次¶
　熹上覆¶
　　　答李季章書¶
熹扶曵殘骸幸抵田舎行藏之計無復可言但向來職事¶
不能無遺恨此獨深愧耳東府爲況如何故宇凄凉新居¶
鼎盛行路之人忘其前事頗復有爲之不平者此處不早¶
調護將有乗人之隙者此大可慮又向來放過大體巳多¶
今亦不容坐視不爲&KR0053;救之計此外則無他&KR0003;唯有去耳¶
欲去則不可不早然未去之間亦不可一日不葺理季章¶
相與之深不可不力爲言此也近事因來語及一二大者¶
幸幸¶
<pb:KR4d0226_SBCK_029-14a>¶
　　　與趙丞相書¶
熹竊以獻&KR0010;&KR0036;春伏惟丞相國公鈞候起居萬福熹伏蒙¶
賜敎并示差敕得備祠官之數皆出陶鎔豈不知感但鐫¶
職之請未蒙敷奏特從所請區區私分深所未安復有祈¶
懇切乞留念熹今未敢請俸必以得遂爲期非若異時一¶
再不獲尚可黽勉冐受也奏牘所陳之外又有一事蓋向¶
來祧廟之議上意巳自開納而丞相持之不下便將太廟¶
毀拆及臺諌有言不知只作如何處分致後省復有云云¶
据其所言亦未敢深以熹&KR0003;爲非但云未見本議欲乞降¶
出而丞相又不降出便從其請以此而觀其罪不在樓陳¶
而丞相實任之也夫絀始祖之尊置之别廟不使與於合¶
食之列而又并遷二祖止祀八世熹固巳議之矣而亦未¶
<pb:KR4d0226_SBCK_029-14b>¶
敢盡其詞也今太上聖壽無&KR0416;方享天下之養而於太廟¶
遽虚一世略無諱忌此何禮也熹本欲於免奏自劾前議¶
不明致此踈脫又聞彼中他議方作不欲以此&KR0135;其指摘¶
姑從刋削然不可不使丞相聞之也聞今别廟乃是向來¶
二后所祔不知是否夫以十世之祖考而下列於孫婦之¶
廢廟此不論而知其得失也相公何忍爲之耶歸來因閱¶
所編奏議乃知平日巳不主荆公之論此乃向來講究未¶
精之失今乃必遂其非而不肯改其誤益甚矣熹愚暗不¶
見事機向者誤謂丞相有相知之意及今而後知丞相之¶
大不相知而平日相與之意&KR0004;不出於誠實也然則今日¶
不唯得罪於人主而丞相固亦謂其不堪言語侍從之選¶
矣但恨日前不合受過恩數不容一一回納故且乞收還¶
<pb:KR4d0226_SBCK_029-15a>¶
職名以贖後咎&KR0002;又不&KR0170;白從其請則熹不得巳將出下¶
䇿不復能計世道之消息盛衰矣然丞相以宗枝入輔王¶
室而無故輕納鄙人之妄議毁撤祖宗之廟以快其私其¶
不祥亦甚矣欲望神靈降歆垂休錫羡以永國祚於無窮¶
其可得乎言及於此令人痛心疾首不如無生丞相其亦¶
念之熹自此不敢復通記府之問矣周吳二劄亦巳拜領¶
皇恐之劇專此具禀目盲不辨白黒不能他及唯乞以時¶
爲國自重千萬至懇¶
　　　别幅(録示所擬奏藁)¶
向來嘗竊妄論僖祖皇帝實本朝始祖之廟不合祧遷巳¶
荷聖明延問嘉納而竟不蒙廟堂講究施行遂致太廟并¶
遷二祖止祀八世不唯上簡宗廟失禮違經而尤非所以¶
<pb:KR4d0226_SBCK_029-15b>¶
仰稱陛下孝養夀康祝延萬夀之意由臣淺陋不學言無¶
足採致累聖朝貽灾後世自知不堪言語侍從之選不免¶
再干旒扆自劾以聞¶
　　　答李季章書¶
熹歸來粗遣但左目全盲右目昏甚又脾泄時作頗妨應¶
接耳前日始拜祠命職名義不當受已復上免章賤跡何¶
繫重輕計必得之也昨聞子夀德夫之去方爲歎惜忽報¶
德脩繼徃令人尤不能爲懐今日之&KR0020;政使衆賢交輔未¶
必能濟顧乃㭬之如此其將柰何不知德脩徑歸蜀耶或¶
且留江湖間也一書煩附便幸勿沉浮計此刑&KR0020;與集賢¶
不能無&KR0028;渉不知能復㡬許時耳¶
　　　答李季章書¶
<pb:KR4d0226_SBCK_029-16a>¶
台鼎動揺想諸事又一新外日聞茂獻亦&KR0024;外是何故耶¶
文叔除命可喜且歸鄉里作村監司亦不惡也德脩赴湖¶
南否近皆得書目疾未暇報因書更煩道意旦夕冩得&KR0077;¶
别&KR0009;也去相彈文云何因風語及聞當序遷者乃下兼參¶
與然則當卜相於外矣不知果誰得之也¶
　　　答黃仁卿書¶
所示劄子語簡意足李倉必須留意但恐見黃商伯狼狽¶
後打草蛇驚亦不敢放手做事耳鹽利向時不暇整頓但¶
&KR0004;出&KR0028;時陳時中(名庸台州人時作檢/正清和豈弟人也)相訪於浙江亭&KR0003;¶
此利害甚詳時不甚曉又失於詢訪且以捄荒方急不暇¶
及旣而悔之今得來諭乃審曲折甚愧見事之遲也趙公¶
相見有何語當時大事不得不用此輩事定之後便須與¶
<pb:KR4d0226_SBCK_029-16b>¶
分界限立紀綱若不能制而去亦全得朝廷事體不就自¶
家手裏壊却去冬亦嘗告之而不以爲然乃謂韓是好人¶
不愛官職今日弄得朝廷事體郎當自家亦立不住畢竟¶
何益且是羣小動&KR0186;以&KR0434;逆之罪加人置人於族滅之地¶
以苟自巳一時之利亦不復爲國家計此可爲寒心者惜¶
乎此公有憂國之心而無其術以至於此也熹一目巳盲¶
其一亦漸昏暗勢亦必盲而後巳今年脚氣幸未發而脾¶
胃先衰飲食不化兀坐更無好況辤職趙公巳相諾再請¶
可得而今巳去方復請之未知如何然勢不可巳或只得¶
次等職名不作從官亦便可受却是來書所&KR0003;鄙夫見識¶
蓋位卑勢逺只得如此亦不柰何也¶
　　　答李公晦書¶
<pb:KR4d0226_SBCK_029-17a>¶
兩請旣皆不遂不免再吿鄙意休官尚可少緩而辤職不¶
容不力正與諸人之見相友然又未知今此果能遂此志¶
否累書所喻得所未聞然事巳爾無可柰何只得任之耳¶
試後去住如何鄉里雖窮寂然却無閑是非亦可樂也¶
　　　答李公晦書¶
别&KR0083;或者以爲鄉來封贈奏&KR0024;磨勘之屬皆巳引用次對¶
恩數今日不當反有辤避逺近知識所&KR0003;亦多如此而熹¶
鄙意竊謂前此供職講筵之日帶此職名便合受此恩例¶
今年巳罷講職則自不合帶此職名便不合受此恩例前¶
日之受今日之辤彼此一時自不相須設使前日爲不當¶
受則今日只有改正納還豈可却因巳嘗誤受而終遂其¶
非之理至於所謂巳罷講職不當復帶侍從職名則其理¶
<pb:KR4d0226_SBCK_029-17b>¶
亦甚分明但人不察耳且如侍郎給舎班皆在待制上及¶
其&KR0024;外則徃徃止帶論撰職名如近日鄧舎人是也豈可¶
以其在内嘗任侍從差遣而&KR0024;外亦必待帶侍從職名乎¶
嘗試屏去一切利害之私而平心以觀之則此理暁然不¶
難知也¶
　　　與鄭參政劄子¶
熹竊以仲冬之月陽氣潜萌伏惟參政相公鈞候起居萬¶
福熹伏蒙鈞慈還賜手教捧讀感悚不知所言區區之請¶
又復不遂雖荷容庇得免大戾然非素心所望於門下也¶
今復有狀申奏并懇諸公矣此事直自去冬此等時節勞¶
攘至今&KR0002;使鄙意止爲備禮辤譲亦何苦冐觸天威煩瀆¶
朝聴更使不相樂者得以議其後而終不自巳耶寔以從¶
<pb:KR4d0226_SBCK_029-18a>¶
&KR0004;不欲虚受巳有狀申省甚詳後來旣以罪去其無分豪¶
之&KR0024;可知即是全無義理可受官職其勢不得不辤前此¶
却荷趙公察知此意許以再上當爲開陳&KR0002;渠更得一兩¶
月不去則此事巳定乆矣不然則及國論未變善&KR0011;未逐¶
之時冐昧受了今亦無由追悔却是後來過了許多時月¶
入了許多文字&KR0003;了許多道理下稍&KR0077;只如此閔黙受却¶
則熹雖無狀豈有顔靣可見友朋今不得巳湏至再上以¶
得爲期&KR0077;望參政力賜主張恊賛諸公同爲敷奏謂其所¶
請實出誠意則天意必須可回或恐不欲盡奪即得降一¶
二等却得舊來所帶閣撰熹亦不敢固辤矣況此因熹力¶
辤而改即非責降而可以保庇&KR0012;蹤免遭彈射又可以仰¶
全國家退人之禮於事體殊無所傷廟堂何憚而不肯爲¶
<pb:KR4d0226_SBCK_029-18b>¶
乎如更不&KR0170;留意則是參政略無矜念之意而直付之言¶
路之筆端使得肆其詆毀而諉曰我無所預也熹不得請¶
即湏得罪決於此行&KR0002;使未然亦不容茍止但自此不復¶
敢以告于門下而坐待譴訶之及耳伏惟少垂意焉貼黃¶
内事恐只䕃&KR0024;磨勘兩事須合改正蓋熹去年本是帶職¶
貟郎前此一郊中子巳叨恩命去年自不合奏請非但不¶
應得京官也磨勘則所供考第不知比之庶官月日如何¶
恐或不足則亦當鐫改其餘雖不繫利害然得盡削去亦¶
一快也熹今年遣人來徃虚費不貲今亦不能復遣&KR0004;欲¶
附遞致懇適龔提幹過門謹此脩敬并致下懐切幸情照¶
無由瞻望馳仰良深切㡬以時爲國自重熹千萬至禱¶
　　　與鄭參政劄子¶
<pb:KR4d0226_SBCK_029-19a>¶
熹山野伉拙處世不諧然自少日即蒙當世一二鉅公教¶
誨期許待以國士居常厲志不敢少貶以辱其門亦庶㡬¶
得因濟㑹少有毫髪以自效於當世不意暮年此志不遂¶
而又適遭時論大變威福下移忠賢奔波海内震駭病中¶
聞之憤悶欝結覔死無路亟欲草䟽自通㡬或開悟而子¶
弟諸生交謁更諌以爲如此適増國家之累而無益紛拏¶
累日疾勢遂侵此乃窮命使然是亦無足言者今&KR0002;得因¶
病辤官并脫無名之職則與世長辤含&KR0015;入地無所恨矣¶
伏惟參政矜憐有素切望乗此機㑹曲賜保全萬一更有¶
&KR0414;撓不遂所懐則熹素心尚在本未能平一旦遇事感觸¶
不能自巳更以垂死之年自貽投竄之禍亦非參政之所¶
欲也抑時事如此有識寒心而參政從容其間未肯身任¶
<pb:KR4d0226_SBCK_029-19b>¶
其責此亦中外所深疑者而熹猶竊恐髙明之有待而&KR0036;¶
也不知其果然耶其不然耶如其果然則安危之機相去¶
日逺亦不可以少緩矣垂絶之言無復倫次唯此一念炳¶
然如丹伏惟明公念之¶
　　　與李季章書¶
　平生少年日分手易前期及此同衰暮非復别離時勿¶
　言一樽酒明日難重持夢中不識路何以慰相思¶
史院同僚餞别靈芝坐間或誦此言李季章見謂平生亦¶
甚愛此盍書以見贈予謂如僕乃知此味季章未也胡爲¶
亦愛此耶旣而思之解携之際但有一人衰暮便足令滿¶
坐作惡乃知隠侯之言猶有所未盡也因并書以&KR0009;季章¶
以爲如何也¶
<pb:KR4d0226_SBCK_029-20a>¶
巳作前幅送行之處渠未遣行而熹復從渠借人去上謝¶
表方得并令帶去衡陽之訃聞者傷歎况吾人相與之厚¶
耶歸葬之恩可見上意未嘗忘之復書雖未遂恐終不能¶
乆沮格也熹前所請封贈䕃&KR0024;等五事未得指揮不免再¶
申朝廷只得付之有司使以法裁之足矣&KR0002;不可辤熹亦¶
無固必但衆議論紛紛至今未巳熹非固欲如此也幸因¶
見諸公一言及之仍懇鄭丈早得回降付去人歸爲幸此¶
是借人難令乆伺候也昨聞宣入試闈今想巳出前書所¶
&KR0003;歸計果如何耶行之昨日過此亦疑乆未踐也¶
　　　與留丞相書¶
熹自少鄙拙凡事不能及人獨聞古人爲巳之學而心竊¶
好之又以爲是乃人之所當爲而力所可勉遂委巳從事¶
<pb:KR4d0226_SBCK_029-20b>¶
焉庶㡬粗以塞其受中以生之責&KR0004;不敢爲異以求名也¶
旣而閭里後生有相問者因以所聞告之而流傳之誤乃¶
有自逺至者其才之髙下質之厚薄雖爲不同然皆以是¶
心至熹不得拒也不謂熹之無狀偶自&KR0023;罪於世而詿誤¶
連染上累斯道下及衆賢例得詭僞之名詆以不道之法¶
至有&KR0004;不相識而横罹其禍者杜門循習私竊&KR0018;愧雖欲¶
悔之而厥路無繇矣顧其繼而來者又未忍郤然每對之¶
未嘗不自&KR0015;其愚而又憐彼之愚甚於熹也今幸旬月以¶
來各以事歸計亦聞知外間風色自不敢復來矣垂問之¶
及深感鈞慈風諭保全之意故敢詳布委折昨日李&KR0061;州¶
過此能言近事又知僥冐&KR0023;附下風之義尤竊自慶幸也¶
　　　答任行甫書¶
<pb:KR4d0226_SBCK_029-21a>¶
衰病益侵無足言者今有申府公狀及府公手書爲乞保¶
明申請休致煩爲投之仍計㑹申奏一宗文字付之去人¶
仍作來年正月押下申&KR0036;乃佳幕僚二書併以囑之矣又¶
此休致文字不知更要錄白繳申脚色之&KR0011;否案中&KR0083;札¶
及省部亦應有合用常例悉煩問之此間者巳批付幹人¶
依例支與幸呼來付之省部者得子細批報爲佳¶
　　　答任行甫書¶
休致文字極荷留念所以亟欲得之只爲欲因赴省人帶¶
行然亦不敢令到日即投計程未合到湏令正月下旬以¶
後投之決不至爲州郡之累也今再有書懇文昌及託林¶
推言之想必可得也錄白俟檢法看如何&KR0002;湏用即續&KR0009;¶
去數日來頗有講論之樂恨賢者不聞之也¶
<pb:KR4d0226_SBCK_029-21b>¶
　　　答任行甫書¶
熹病愈甚蓋是天意催促休致消息可見悠悠之論殊無¶
所謂府公聞巳許開正&KR0036;文字而俞建安亦數爲游&KR0003;又¶
今再與書致懇此中&KR0004;六七間有人入都湏趂此前到此¶
乃佳書中巳&KR0003;託建安及賢者靣言幸早留念&KR0002;難相見¶
只建安言之可也林推書&KR0003;要錄白文字等今亦有書報¶
之但陳乞狀不欲全依式恐有嫌疑其他建安書中可互¶
見此不能盡布也¶
　　　答任行甫書¶
謝事文字極荷留念林推所喻印&KR0083;巳借人冩湏更兩三¶
日方可得即遣人送去且煩爲道鄙意謝之俟遣人别上¶
狀也保官俞宰書中已&KR0003;但亦恐其難之故不欲直求之¶
<pb:KR4d0226_SBCK_029-22a>¶
但云託其宛轉而巳今果如所料可付一&KR0015;所&KR0003;諸人或¶
恐未升朝或恐亦有所畏不欲更啓口只南劒田右司雖¶
是放罷然屢巳經赦罷後又曾磨勘轉官恐或可作巳專¶
令呉定徃求之今&KR0002;不是乞兒不肯與&KR0746;子作保然亦煩¶
更問法意如何以狀式觀之但非分司致仕等人自可作¶
也亦巳喻幹請人令勿幇正月以後俸錢并煩爲收起劵¶
身之屬便中示及也¶
　　　與任行甫書(坐恐主/字之誤)¶
保官乆求不得巳絶意不求只欲懇州府乞一申省狀又¶
聞府坐移鎭巳亟作書賀之并别緘致此懇遣行矣忽得¶
昭武黄衡州書自求作保人之識度相越乃如此不免趕¶
回且&KR0036;去賀書煩爲投之亦一靣遣人去昭武僉圎文字¶
<pb:KR4d0226_SBCK_029-22b>¶
借印&KR0083;來俟到即&KR0036;去求奏狀内有一書至林推今亦且¶
抽回只劵身仍煩取回俟有回便&KR0077;付來也¶
　　　與楊子直書¶
熹一病沈綿遂不能起今遣人去下致仕文字不知尚及¶
拜受否也世間喻於義者則爲君子喻於利者即是小人¶
而近年一種議論乃欲周旋於二者之間回互委曲費盡¶
心機卒旣不得爲君子而其爲小人亦不索性亦可謂悞¶
用其心矣人之將死其言也善惟老兄念之¶
　　　與項平父書¶
熹老病死矣無復可言今漫遣人去下致仕文字念公平¶
生故人不可無數字之訣時論一變盡言者得禍求全者¶
得謗利害短長之間亦明者所宜審處也¶
<pb:KR4d0226_SBCK_029-23a>¶
　　　答張定叟書¶
熹昧於攝理百病交攻&KR0004;亦只是常年脚氣而根本巳衰¶
不能與病爲敵遂至沈困日甚一日今巳無復生全之望¶
亟上掛冠之請矣自惟平生無所肖似雖不及趨拜先忠¶
獻公幕府而荷知遇之意不薄及逰兄伯仲間又以道義¶
徳業相期於千載敬夫棄我而先巳十餘年而熹今衰病¶
又如此則亦不得乆留矣昨蒙朝廷不棄累加収用訖無¶
&KR0024;報狼狽而歸方此省愆尚期後效而時論一變中外震¶
駭忠賢斥逐下及韋布盖近世所無有病中憤悶無聊悲¶
歎累日顧念踈逺言之無益竟不能發一語以效其愚適¶
㑹疾亟遂姑出此下計庶㡬旦夕&KR0578;目有以見兄家父兄¶
平生師友於地下耳此外尚何言哉時事如此有識寒心¶
<pb:KR4d0226_SBCK_029-23b>¶
黙計中外羣公威望隠然忠義明白誰如吾定&KR0369;者異時¶
扶傾&KR0024;敗洪濟艱難熹雖&KR0578;目實不能不以此望於門下¶
也更願勉思令猷益求彊輔燕居深念恬養本原逺耳目¶
之細娯圖國家之大計此又區區所深望也游誠之才力¶
可仗不但捄荒一事得収置門下異時儘有用處但亦更¶
願兼収並蓄更得方正嚴重有餘識逺慮可敬畏者參錯¶
其間使勤攻吾闕如崔州平法孝直之於孔明則天下之¶
事庶乎其可濟也承喻先正經解寳藏無恙今謹封納其¶
間頗有續記所聞處蓋亦疑而未定之詞今固不容&KR0186;有¶
増損不審尊意以爲如何也熹病甚不能作字口占布此¶
氣巳不相屬矣即此永訣切望俯念愚言千萬自愛至懇¶
至懇¶
<pb:KR4d0226_SBCK_029-24a>¶
　　　答劉季章書¶
告老得謝固爲甚幸而無狀之蹤乃復累及從之方此踧¶
踖不能自安忽得來書乃聞其訃尤深痛惜欲&KR0009;一書慰¶
其子弟不知曽作何差遣來有便幸批報也子夀憂悴殊¶
可念近日樓大防又巳行遣一時流輩芟夷略盡其勢必¶
從頭别尋題目整頓一畨聞鄉日湖南所按吏有訴&KR0072;於¶
朝者巳下本路體量改正次第首見及矣知在晉輔處相¶
聚甚善可更勉其収拾身心向裏用力不湏向外枉費心¶
神非唯無益當此時節更生患害不可知鄉日石刻及今¶
所刋三&KR0125;勸其且急收藏不可印出鄉後或欲更爲此舉¶
千萬痛止之也無疑志&KR0208;誠實但惜其横起猜疑自立界¶
限不肯鄉上進歩書中枉費心力分踈¶
<pb:KR4d0226_SBCK_029-24b>¶
　　　與黄直卿書¶
三月八日熹啓人還得書知巳至三山一行安樂又知授¶
學次第人益信向所示告文規約皆佳深以爲慰今想愈¶
成倫理凡百更宜加勉力吾道之託在此者吾無憾矣衰¶
病本自略有安意爲俞夣逹薦一張醫來用&KR1504;砂巴豆等¶
攻之病遂大變此兩日愈甚將恐不可支吾㤗兒又逺在¶
千里外諸事無分付處極以爲撓然凡百巳定只得安之¶
耳異時諸子諸孫切望直卿一一推誠力賜教誨使不大¶
爲門戸之羞至祝至祝(恩老昏事餘千有許意彼所言/者上有外家之嬚不可問也)禮¶
書今爲用之&KR0130;之不来亦不濟事無人商量耳可使報之¶
可且就直卿處折&KR0168;如向來䘮禮詳略皆巳得中矣臣禮¶
一篇兼舊本今先附案一靣整理其他并望參考條例以¶
<pb:KR4d0226_SBCK_029-25a>¶
次脩成就諸處借來可校作兩様本行道大小并附去并¶
&KR0083;各千畨可&KR0053;也謙之公庶各煩致意不意遂成永訣各¶
希珎重仁卿未行亦爲致意病昏且倦作字不成所懐千¶
萬徒切悽黯不具¶
　　　與陳建寧劄子¶
伏見本府夏稅小麥秋稅糯米除折錢外並納淨利錢聞¶
之故老本府酒課舊來元係官榷至宣政間故御史中丞¶
翁公出鎭郷&KR0022;始以官務煩費&KR0053;息不多而民以私醸破¶
業䧟刑者不勝其衆於是申請罷去官務而㑹計一年酒¶
課所入除米麥本柄官吏請給之外緫計淨利&KR0002;干均在¶
二稅小麥糯米折錢數内别項送納民間遂得除去酒禁¶
甚以爲便但今竊詳淨利二字不見本是酒課之意竊慮¶
<pb:KR4d0226_SBCK_029-25b>¶
將來官司不知本末或有再&KR0358;之議欲望台慈詢究本末¶
申明省都將淨利二字改作酒息庶㡬翁公所以惠于鄉¶
&KR0022;者垂於永乆不勝幸甚¶
　此事曲折舊見妻家尊長&KR0003;及當時以鄉黨親戚之故¶
　親見翁公措置此事至今爲利中間偶聞官司有再榷¶
　之意因以此&KR0003;告之得寢其議然數年以來&KR0132;舊凋零¶
　巳無知其&KR0003;者深慮日乆無復稽考必有後患伏惟知¶
　府尚書於姻戚間必嘗知其本末今又屈臨此&KR0022;得賜¶
　台念幸甚幸甚¶
　　　乞給由子與納稅戸條目¶
一諸縣舊例每遇二稅起催前期印造由子開具逐戸産¶
　錢出入及合納稅物逐項數目給付人戸以慿送納近¶
<pb:KR4d0226_SBCK_029-26a>¶
年諸縣間有都不印給由子致人戸無憑送納或有所¶
納過多旣成虚費或有少欠些小又&KR0013;追呼欲乞行下¶
約束依例及時印給¶
一諸縣人戸送納稅物官司交訖合給朱鈔縣鈔即&KR0028;主¶
簿勾銷戸鈔即付人戸執照使人戸免致重疊追呼搔¶
擾近年諸縣間有受納錢物不即印鈔即以鈔單給付¶
人戸旣無官印不可行用及至追呼不爲&KR0039;對勘斷監¶
納山谷細民&KR0013;害尤甚欲乞檢坐勑條行下約束諸縣¶
倉庫交到人戸稅物一錢以上須管當日印給朱鈔令¶
所納人當官交領不得似前只將鈔單脫賺人戸¶
一諸縣受納亦有即印鈔者又不即時&KR0028;過簿㕔巳&KR0028;過¶
者主簿又不即時勾銷正簿雖承使府倉庫&KR0036;下朱鈔¶
<pb:KR4d0226_SBCK_029-26b>¶
亦是如此怠慢不即勾銷以致縣道妄行追呼人戸雖¶
有執到戸鈔者又不與照應釋放及將鄉司案吏重作¶
行遣&KR0077;將巳納人决撻監繫追胥案吏誅求乞覔至有¶
　只欠三五十錢而所費十數千者甚者又遭送獄禁繫¶
　勘斷監納人不聊生欲乞檢坐勑條行下約束嚴責主¶
簿湏管依限勾銷其催稅官司如有人戸執到戸鈔即¶
　仰畫時踈放仍將鄉司案吏重行勘斷¶
右具如前並乞行下約束仍印小榜簡約其詞令人戸通¶
知其有奉行違戾去處許人戸徑赴使府陳訴將官吏重¶
作行遣¶
　　　與李彦中帳幹論賑濟劄子¶
示喻勸分之&KR0003;足見仁人之心區區所慮蓋亦如此但閑¶
<pb:KR4d0226_SBCK_029-27a>¶
中不敢數與外事前日但以船粟盡輸城中鄉落細民無¶
所得食恐有他患不免以書扣府公乆未得報未知竟如¶
何但此&KR0003;又與來喻浦城發米之&KR0003;正相戾恐不容自有¶
異同竊意莫若邀率鄉里諸長上先次相與合議可行之¶
䇿使城郭鄉村富民貧民皆無不便然後共以白於當路¶
而施行之蓋此事利害稍廣非一夫之智所能獨決又筆¶
札敷陳未必盡意不&KR0002;靣言之可究底藴也但此事之行¶
於富民必不能無所不利但以救民之急不得不小有所¶
忍權以濟事&KR0002;爲富民計較太深則恐終無可行之䇿也¶
告急朝廷丐糴鄰部恐亦不能有&KR0024;吾鄉在重山複嶺之¶
中朝廷縦有應副不識何路可以運致鄰部唯有廣東船¶
米可到泉福然彼中今年亦旱近得福州知識書言之甚¶
<pb:KR4d0226_SBCK_029-27b>¶
詳此固無可指凖就使有之亦如何運得到此浦城之米¶
想亦不能甚多&KR0036;之無節恐山谷間細民饑餓將復有貽¶
州郡諸司之憂者尤不可不深慮也度今城下惟有兩縣¶
勸分之&KR0003;湏作措置然亦且令愛惜撙節接續長逺乃爲¶
至策&KR0002;乗快督迫數日之間散盡所畜則無以爲後日之¶
計矣但上戸有米無米之實最爲難知&KR0002;一槩用産錢髙¶
下爲數此最不便顧恐今&KR0020;巳迫不暇詳細不免只用此¶
法耳&KR0002;&KR0003;不拘多少勸諭任其自糶則萬無是理也要湏¶
别有一法以核其實乃佳耳浦城之米必不得巳可就糴¶
而不可通販蓋就糴猶爲有限而通販則其出無窮必傾¶
此縣而後巳凡此數端恐可以禆商論之末故略陳之不¶
識髙明以爲如何也¶
<pb:KR4d0226_SBCK_029-28a>¶
¶
晦庵先生朱文公文集卷第二十九¶
考異¶
　與趙丞相書論祧廟世道消息(一作消長)¶
<pb:KR4d0226_SBCK_029-28b>¶
¶
　　　　　　　　　　　　　　　　　閩縣學訓導何器校¶
