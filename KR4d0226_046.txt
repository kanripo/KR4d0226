# -*- mode: mandoku-view -*-
#+TITLE: 晦庵集
#+DATE: 2015-09-23 10:22:24
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 46

<md:KR4d0226_SBCK_046-1a>¶
晦庵集卷四十六¶　　　　　宋　朱子　撰
　　書(知舊門/人問答)¶
　　　答李濱老(吕/)¶
熹愚陋無聞於世足下不鄙辱貺以書甚盛禮也熹少
好¶讀程氏書年二十許時始得西山先生所著論孟諸
説讀¶之又知龜山之學横岀此枝而恨不及見也既而
得從何¶兄叔京遊乃知足下葢得其家傳者是時家居
<pb:KR4d0226_WYG_046-1b>
西距髙隠¶不能甚逺而以事牽不得一往質其所疑徒
日往來於心¶不忘也不謂此來各去其家數百里之外
乃承惠音許以¶臨辱奉讀驚喜不可言既又聞以微疾
東轅為之悵然累¶日也示喻向來為學之意有以知家
庭授受之要感歎無¶已葢竊嘗病今世學者幸得諸老
先生為之先唱指示要<md:KR4d0226_SBCK_046-1b>¶途以趨聖賢之域而不能自淺
及深自近及遠循序以進¶或乃探測幽微馳騖於言意
之表以是徒為談説之資而¶卒無所得於造理行事之
<pb:KR4d0226_WYG_046-2a>
實其幸不至於中道而廢者則¶必流於老佛之歸而不
悟今足下之學之傳逺有端緒其¶必有以異於此者顧
恨未得面扣其詳耳通鑑之書頃嘗¶觀考病其於正閏
之際名分之實有未安者因嘗竊取春¶秋條例稍加櫽
括别為一書而未及就衰眊浸劇草藁如¶山大懼不能
卒業以為終身之恨今聞足下亦嘗有所論¶著又恨其
未得就正以資博約之誨也廬阜固為東南雄¶麗竒特
之觀而又有陶靖節祖孫劉西澗父子之遺風濂¶溪暮
<pb:KR4d0226_WYG_046-2b>
年嘗守其地而西山舅氏陳忠肅公亦嘗謫居焉今¶老
儒生猶有及見之者然前此未嘗有留意者區區此來<md:KR4d0226_SBCK_046-2a>¶適㑹學官楊君訪得西澗遺象與元祐李公擇尚書並
祠¶於學因與復議并取靖節忠肅及西澗之子秘丞公
合而¶祠之更立濂溪之祠於其右配以程氏二夫子焉
陶公有¶醉石在郡西北數十里所謂栗里者也劉公之
墓在西門¶外荒草中㡬無復知其處者今皆作亭以表
之以來敎之¶語及之知足下之有意乎此也故并以告
<pb:KR4d0226_WYG_046-3a>
想聞之亦為一¶太息也叔京進德未已遂為古人毎一
念之澘然出涕往¶時見其遺藁有與足下往來詩句竊
計傷惜之懷不減於¶此不獨為姻戚之好也端明黃公
盛德髙年中間一病亦¶甚可駭今聞其已能步履豈弟
君子神明所扶固當如此¶抑亦見其平日持養之功矣
凡此皆因來教之及所欲為¶足下言者葢不止此也來
使還自九江撥冗修復草草幸<md:KR4d0226_SBCK_046-2b>¶察不宣¶
　　　與汪伯虞
<pb:KR4d0226_WYG_046-3b>
正月十一日同郡朱熹頓首復書伯虞茂才鄉丈執事
熹¶之外家於門下有姻㜕之好而執事丈人行也久客
閩中¶未獲一見獨幸從親故間講聞聲譽之美差以自
慰兹承¶不鄙逺致長書禮意既隆而所以稱道期許之
者又過其¶實熹不敢當也示諭尚書金公名堂之意俾
得贊一詞焉¶幸甚幸甚金公亦先友也熹頃嵗嘗獲拜
之臨安俯仰十¶有七年矣三復來誨若復得望見其衣
冠而聞其謦欬者¶甚矣金公之厚於執事而所以相告
<pb:KR4d0226_WYG_046-4a>
者之切而當也邕州¶使君往見張荆州吕著作皆稱其
才今讀記文又有以見¶其所存者益恨未得一聴議論
之餘也顧二公之意所以<md:KR4d0226_SBCK_046-3a>¶望於執事者皆非它人所能
與獨在明者精擇而力行之¶耳况如熹之淺陋其又將
何以辱禮命之勤哉加以拙疎¶乍親吏事公私倥&KR1555;日
不暇給尤覺荒澀不能一吐胸中¶所欲言者因風敬謝
先辱旦夕儻得脱此羈馽歸卧田間¶呻吟之暇乃當有
報執事耳惠墨甚富且珍未有以報此¶間石刻各往一
<pb:KR4d0226_WYG_046-4b>
通幸視至未有承晤之日正惟進德自重¶慰此願言不
宣¶
　　　答汪太初¶
四月八日同郡朱熹頓首復書汪君太初茂材足下熹
於¶足下雖得幸同土壤而自先世流落閩中以故少得
從故¶里之賢人君子遊顧其心未嘗一日而忘父母之
邦也屬¶隨宦牒來官廬阜同郡諸生間有肯相過者而
足下乃以<md:KR4d0226_SBCK_046-3b>¶手書先之三復誨諭喜幸無窮又承示以文
<pb:KR4d0226_WYG_046-5a>
編益欽德學¶之盛而恨其未得少奉従容也然間嘗竊
病近世學者不¶知聖門實學之根本次第而溺於老佛
之説無致知之功¶無力行之實而常妄意天地萬物人
倫日用之外别有一¶物空虚𤣥妙不可測度其心懸懸
然惟徼幸於一見此物¶以為極致而視天地萬物本然
之理人倫日用當然之事¶皆以為是非要妙特可以姑
存而無害云爾盖天下之士¶不志於學則泛然無所執
持而狥於物欲幸而知志於學¶則未有不墮於此者也
<pb:KR4d0226_WYG_046-5b>
熹之病此久矣而未知所以反之¶盖嘗深為康胡二君
言之而復敢以為左右之獻不識髙¶明以為然否抑嘗
聞之學之雜者似博其約者似陋惟先¶博而後約然後
能不流於雜而不揜於陋也故中庸明善<md:KR4d0226_SBCK_046-4a>¶居誠身之前
而大學誠意在格物之後此聖賢之言可攷¶者然也足
下其試思之未即㑹晤惟進學自愛為禱匆匆¶不宣熹
再拜¶
　　　答方耕道(耒/)
<pb:KR4d0226_WYG_046-6a>
開喻詳悉足見進學不倦之意以左右明敏彊毅之資
厲¶志於此何患於不得然以愚見論之詞氣之間似猶
未免¶過急迫而於所謂平心和氣寛以居之者恐未有
得力處¶也願更於日用語黙動靜之間立規程以深為
&KR0509;養毋急¶近效要以氣質變化為功若程夫子所謂敬
者亦不過曰¶正衣冠一思慮莊整齊肅不慢不欺而已
但實下功夫時¶習不懈自見意味不必懸加揣料著語
形容亦不可近捨¶顯然悔尤預憂微細差忒也其它尚
<pb:KR4d0226_WYG_046-6b>
多有可論處來書偶<md:KR4d0226_SBCK_046-4b>¶留墳庵不能盡記曲折然其大槩
亦具此矣大抵學問之¶道不敢自是虚以受人乃能有
益若一有所聞便著言語¶撑拄過去則終無實得矣¶
　　　答方耕道¶
示問詳複具審比日進學不倦之志甚善甚善顧淺陋
何¶足以及此然荷意之厚不敢虚也向者妄謂自立規
程正¶謂正衣冠一思慮荘整齊肅不慢不欺之類耳此
等雖是¶細微然人有是身内外動息不過是此數事其
<pb:KR4d0226_WYG_046-7a>
根於秉彛¶各有自然之則若不於此一一理㑹常切操
持則雖理窮¶𤣥奥論極幽微於我亦有何干涉乎𢎞毅
之云雖聖賢所¶示之要然恐其間更須細密方有實用
功處不然則所謂¶只作一場話説務髙而已者不可以
不戒也若必謂有所<md:KR4d0226_SBCK_046-5a>¶見然後有所主則程子所謂未有
致知而不在敬者是為¶敬有待於見乎見有待於敬乎
果以徒然之敬為不足事¶而必待其自然乎長沙有二
先生文集朋友間亦必有遺¶書本子暇日更求此二書
<pb:KR4d0226_WYG_046-7b>
反覆熟讀不計近功則智益當¶明而有以審乎此矣前
書所謂捨顯過憂小失正謂放飯¶流歠而問無齒決之
類舍此憂彼則為失其序耳若日用¶工夫果能謹之於
微不使至於形顯則善何以加但恐言¶太髙而難踐則
非所謂切問而近思耳¶
　　　答方耕道¶
老兄以明敏果決之資挾凌髙厲逺之志士友間所難
得¶今兹需次暫得閒日所宜&KR0343;心味道益進所學以副
<pb:KR4d0226_WYG_046-8a>
區區¶期望之意向來所探似亦太髙所存似亦太簡又
毎有自<md:KR4d0226_SBCK_046-5b>¶喜已材獨任己見之意今當小立課程而守之
以篤博窮¶物理而進之以漸常存百不能百不解之心
而取諸人以¶為善則德之進也不可禦矣愛慕之深不
覺縷縷幸恕僣¶易也¶
　　　答曾節夫(撙/)¶
所喻夷狄之云恐不當以此為比只此一語便是十數
年¶汹汹之根願平心定氣徐以疇昔所聞於湖湘者考
<pb:KR4d0226_WYG_046-8b>
校此¶語所從來則於此其必有處矣不然平日之言却
似與此¶心此事不相入恐非亡友所望於賢者也¶
　　　答吕士瞻(竦/)¶
道一逺來甚慰孤陋天資明敏極不易得到此數日適
值¶小冗撥置與語令人不倦觀其意趣事事通曉但於
為己<md:KR4d0226_SBCK_046-6a>¶一著未有肯心此區區所深惜故其告歸再三留
之今日¶乃言有信得及處此事體大日月長逺政使實
得亦須接¶續工夫常不間斷方可保任况一時意思未
<pb:KR4d0226_WYG_046-9a>
知果如何須¶更於過庭之際入大鑪&KR1992;與之鍛鍊始可
放行耳示喻艮¶背之説周程先生意是如此尋常亦只
如此曉㑹於道理¶功夫無不是處但近讀易見得彖辭
解云艮其止止其所¶也正説此句之意則所謂艮乃止
也背乃當止之所也程¶先生於此句下亦作此説却不
本上文卦辭之義盖理自¶兩通但文王意則只當依孔
子所解為是不須更引不見¶之説以雜之也不審尊意
以為如何南軒辨吕與叔中庸¶其間病多後本已為刪
<pb:KR4d0226_WYG_046-9b>
去矣但程先生云涵養於未發之¶前則可求中於未發
之前則不可此語切當不可移易李<md:KR4d0226_SBCK_046-6b>¶先生當日用功未
知其於此兩句為如何後學未敢輕議¶但今當只以程
先生之語為正則欽夫之説亦未為非但¶其意一切要
於閙處承當更無程子涵養之意則又自為¶大病耳渠
後來此意亦改晚年説話儘不干事也¶
　　　答吕道一¶
三復來示詞義通暢為之爽然但其所論有於鄙意未
<pb:KR4d0226_WYG_046-10a>
安¶者大凡論學當先辨其所趨之邪正然後可察其所
用之¶能否茍正矣雖其人或不能用然不害其道之為
可用也¶如其不正則雖有管仲晏子之功亦何足以稱
於聖賢之¶門哉且古之君子所以汲汲於學者不為其
終有異於物¶而勤故亦不為其終無異於物而肆也不
為其有名而勸¶故亦不為其無名而沮也不為其有利
而為故亦不為其<md:KR4d0226_SBCK_046-7a>¶無利而止也是其設心盖儻然一無
有所為者獨以天理¶當然而吾不得不然耳若夫萬物
<pb:KR4d0226_WYG_046-10b>
散為太虚之説則雖若¶有以小異於輪囘之陋然於天
地之化育盖未得為深知¶之者也此未易言今且當熟
讀聖賢之書而以漸求之耳¶
　　　答吕道一¶
示諭已悉但為學之功且要行其所知行之既久覺有
窒¶礙方好商量今未嘗舉足而坐談逺想非惟無益竊
恐徒¶長浮薄之氣非所以變化舊習而趨於誠實也¶
　　　答詹兼善
<pb:KR4d0226_WYG_046-11a>
示喻儒釋之分益見潛心之力所謂釋氏一覺之外更
無¶分别不復事事而吾儒事事無非天理此語是也然
吾儒¶亦非覺外有此分别只此覺處便有天髙地下萬
物散殊<md:KR4d0226_SBCK_046-7b>¶毫髪不可移易所謂天叙天秩天命天討正在
是耳所論¶孟子甚善其大槩不外此矣更於其間子細
研窮見得曲¶折處方有意味願益勉旃以慰所望¶
　　　答曾致虚¶
所論誠敬之説甚善但欽夫之意亦非直謂學者可以
<pb:KR4d0226_WYG_046-11b>
不¶誠葢以為既曰持敬便合實有持敬之心不容更有
不誠¶之敬必待别著誠字然後為誠也大抵誠字在道
則為實¶有之理在人則為實然之心而其維持主宰全
在敬字今¶但實然用力於敬則日用工夫自然有總㑹
處而道體之¶中名實異同先後本末皆不相礙若不以
敬為事而徒曰¶誠則所謂誠者不知其將何所錯且五
常百行無非可願¶雜然心目之間又將何所擇而可乎
鄙意如此不審髙明<md:KR4d0226_SBCK_046-8a>¶以為如何願於日用間一驗其實
<pb:KR4d0226_WYG_046-12a>
因風語其可否焉¶
　　　答曾致虚(乙卯二/月一日)¶
南康從祀畫象乃取法監學已詳報呉廣文矣白鹿當
時¶與錢子言商量只作禮殿不為象設只依開元禮臨
祭設¶席最為得禮之正不然則日用燕居之服以石為
席而坐¶於地亦適古今之宜免有匍匐就食之誚子言
皆不謂然¶但今已成恐毁之又似非禮此更在尊意斟
酌報之也盖¶幼年間先君子嘗過鄭圃謁列子廟見其
<pb:KR4d0226_WYG_046-12b>
塑象地坐則此¶不為無據也¶
　　　答宋魯叔¶
劉守請祠未報計須且留知早晚得親炙又與程弟講
學¶甚善甚善風俗不好直道而行便有窒礙然在吾人
分上<md:KR4d0226_SBCK_046-8b>¶只論得一箇是與不是此外利害得喪有所不足
言也為¶學之要先須持已然後分别義利兩字令趣向
不差是大¶節目其它隨力所及為之務在精審而不貴
於汎濫涉獵¶也
<pb:KR4d0226_WYG_046-13a>
　　　答黄商伯(灝/)¶
心喪問大意甚善但云本生之服視其屬之親疎却似
不¶然盖不問其親疎而槩以齊衰不杖期服之也本生
繼母¶盖以名服如伯叔父之妻於己有何撫育之恩但
其夫屬¶乎父道則妻皆母道况本生之父所再娶之妻
乎此兩節¶幸再攷之恕説亦佳但大學絜矩常在格物
之後盖須理¶明心正則吾之所欲所不欲莫不皆得其
正然後推以及¶物則其處物亦莫不皆得其正而無物
<pb:KR4d0226_WYG_046-13b>
我之間如其不然<md:KR4d0226_SBCK_046-9a>¶而以私己自便之心為主又欲以是
而及人則人道不立¶而驅一世以為姑息茍且之場矣
此處亦幸更思之也熹¶嘗於大學治國平天下或問中
極論此事此便遽未及奉¶寄旦夕别附致也¶
　　　答黄商伯¶
熹請祠人未還計亦不出數日盖其去已餘兩旬計程
當¶歸已久必是己如所請等候出敕留滯耳萬一未遂
愚計¶所處正如來喻之云也年來衰病支離日甚今無
<pb:KR4d0226_WYG_046-14a>
它望但¶願殘年飽喫飯耳晩年遊豫章毎至東湖之上
未嘗不慨¶然有懷陳仲舉徐孺子之髙風出處之間禍
福不同然亦¶各行其志未知此漂漂者竟如何耳示喻
向來喪服制度¶私固疑之幞頭四脚所喻得之矣但後
來報狀中有幞頭<md:KR4d0226_SBCK_046-9b>¶又有四脚各為一物與此注文又不
同不知當日都下百¶官如何奉行固無一人來問以書
扣禮官竟亦未報也至¶於直領襴衫上領不盤此間無
人曉得遂有為之説者云¶但用布夾縫繞頸直過略作
<pb:KR4d0226_WYG_046-14b>
盤領之状而不用斜帛接續¶盤繞州縣多用此制詳此
只是杜撰但禮官之意却未必¶不是如此然想官人亦
未必曉只是手分世界中化現出¶來耳竊疑直領者古
禮也(撿三禮/圖可見)襴衫者今禮也(如公服之状/乃¶有横襴)必是故事中
曾有兩説各用一説而今遂合為一既¶矛盾而不合於
是為此杜撰之説以文之耳更以報中第¶一項證之既
有斜巾又有帽又有四脚又有冠一日之中¶一元之上
并加四服此亦并合古今之誤盖斜巾本未成¶服之冠
<pb:KR4d0226_WYG_046-15a>
如古之免帽却與四襏衫為稱四脚即與襴衫為<md:KR4d0226_SBCK_046-10a>¶稱冠
即見三禮圖者當與直領衫裙為稱今則并加四者¶而
下服有襴有裙亦是重複而真直領之衣遂廢只此一¶
事便令人氣悶今幸有討論之命然亦未見訪尋士大
夫¶之好古知禮者次第又只是茅纒紙裹不成頭緒近
報作¶百日禮數此亦不經之甚且唐制本為王公以下
豈國家¶所宜用邪禮器之失不但一爵今朝廷所用宣
和禮制局¶様度雖未必皆合古然庶㡬近之不知當時
<pb:KR4d0226_WYG_046-15b>
禮部印本何¶故只用舊制向來南康亦無力但以爵形
太醜而句容有¶新鑄者故易之耳其實皆當遣人問於
禮寺而盡易之乃¶為盡善但恐其費不貲州郡之力不
能辦耳福州余丞相¶家有當時所賜甚精然今亦莫能
用也濂溪之祠郡將乃¶能留意如此并及陶劉亦甚善
此等事自世俗言之似無<md:KR4d0226_SBCK_046-10b>¶𦂳要然自今觀之於人心政
體所繫亦不輕如今日荒政¶便與此事相表裏若如庚
子年中守令見識彼安肯作此¶事邪
<pb:KR4d0226_WYG_046-16a>
　　　答黄商伯¶
方喪無&KR0941;見於通典云是鄭康成説而遍檢諸篇未見
其¶文不敢輕為之説但今日不可謂之方喪則禮律甚
明不¶可誣耳儀禮喪服傳為君之祖父母父母條下疏
中趙商¶問答極詳分明是畫出今日事往時妄論亦未
見此歸乃¶得之始知學之不可不博如此非細事也左
杜所記多非¶先王禮法之正不可依憑要之三代之禮
吉凶輕重之間¶須自有互相降厭處如顧命康王之誥
<pb:KR4d0226_WYG_046-16b>
之類自有此等權¶制禮畢却反喪服不可為此便謂一
向釋服也心喪無&KR0941;<md:KR4d0226_SBCK_046-11a>¶亦見通典乃是六朝時太子為母
服期已除而以心喪終¶三年當時議者以為無&KR0941;亦非
今日之比也此事本不欲¶言以自是講學一事故及之
切勿為外人道也跪坐近得¶楊子美書引僧人禮懺道
士宣科為比彼盖未嘗以為難¶只是慣耳其説亦為得
之皇祐祭式却未之見如有本幸¶因的便借及彼時所
用只是開寳通禮此有其書欲一㕘¶校也開寳與開元
<pb:KR4d0226_WYG_046-17a>
大槩相襲開元只有先師二位無諸從¶祀或是開寳所
增也位碑於法亦只卧之於地與獻官位¶版相似非此
為神位也(今獻官位版亦有植之/以趺而立之者皆誤也)塑象如開¶元禮則無
之想當時初加夫子王號即内出衮冕以被之¶則為有
象不知何故牴牾如此豈所修禮書亦姑以存古¶而實
未必行邪而韓退之劉禹錫諸廟學碑亦皆言有象<md:KR4d0226_SBCK_046-11b>¶本
朝則固有之久矣可更試攷之也¶
　　　答黄商伯
<pb:KR4d0226_WYG_046-17b>
　大學知止能得或問云知止云者物格知至而於天
　下¶之事皆有以知其至善之所在又曰能知止則事
　事物¶物皆有定理至能慮則又曰隨事觀理極深研
　㡬無不¶各得其所止之地而止之程子則曰格物非
　欲盡窮天¶下之物又曰今日格一件明日格一件積
　習多後脱然¶有貫通處妄謂一物既格則能知一物
　至善之所在而¶亦可得其所止然猶有定静安慮之
　四節學者必知止¶而用其力然後求得所止也今或
<pb:KR4d0226_WYG_046-18a>
　問以為必盡窮天下¶之理然後可以知至善所在而
　得所止與程子所言格¶物工夫似若不同得非或問
　所指是舉大學之全體極<md:KR4d0226_SBCK_046-12a>¶致而言之歟¶
經文物格猶可以一事言知至則指吾心所可知處不
容¶更有未盡矣程子一日一件者格物工夫次第也脱
然貫¶通者知至効驗極致也不循其序而遽責其全則
為自罔¶但求粗曉而不期貫通則為自畫故古經程子
之言未見¶其有不同也
<pb:KR4d0226_WYG_046-18b>
　中庸章句言人物之生各得其所賦之理以為健順
　五¶常之徳所謂性也竊謂二五之精妙合而凝則賦
　健順¶五常之徳理無可疑然自昔秪言五常而不及
　健順體¶之於心得非敏於為善者是其健循其自然
　者是其順¶乎然自昔秪言五常而不及健順何邪¶
隂陽之為五行有分而言之者如木火陽而金水隂也
有<md:KR4d0226_SBCK_046-12b>¶合而言之者如木之甲火之丙土之戊金之庚水之
壬皆¶陽而乙丁巳辛癸皆隂也以此推之健順五常之
<pb:KR4d0226_WYG_046-19a>
理可見¶
　中庸章句謂人物之生各得其所賦之理以為健順
　五¶常之德或問亦言人物雖有氣稟之異而理則未
　嘗不¶同孟子集注謂以氣言之則知覺運動人與物
　若不異以¶理言之則仁義禮智之稟豈物之所得而
　全哉二説似¶不同豈氣既不齊則所賦之理亦隨以
　異歟¶
論萬物之一原則理同而氣異觀萬物之異體則氣猶
<pb:KR4d0226_WYG_046-19b>
相¶近而理絶不同也氣之異者粹駁之不齊理之異者
偏全¶之或異幸更詳之自當無可疑也¶
　石氏集解引生之謂性性即氣氣即性一章竊謂此
　章¶先明理與氣不相離遂言氣質之性雖有善惡然
　性中<md:KR4d0226_SBCK_046-13a>¶元無此兩物相對而生其初只是善而已由氣
　稟有昬¶濁又私欲汚染其善者遂變而為惡當為惡
　時非别有¶一善性也故有惡不可不謂之性濁不可
　不謂之水之¶説似指成之者性以後而言與孟子拔
<pb:KR4d0226_WYG_046-20a>
　本窮源性善之¶論不同然惡或不萌則本體亦有時
　發見若能澄治則¶復其初矣至於水流而就下以為
　繼之者善則是以喜¶怒哀樂已發之後皆指為繼竊
　謂須如易解之説在成¶之者性以前方是本旨以濁
　比惡亦是專指欲動情流¶之後竊謂須如大學集解
　之説因氣稟之不齊而又私¶欲生其間分比兩節然
　後精盡也未審是否¶
繼之者善易中本是就造化上説到下句成之者性方
<pb:KR4d0226_WYG_046-20b>
以¶人物而言程子所引乃借上一句便就人性上説而
指其<md:KR4d0226_SBCK_046-13b>¶已發動之所為也不容説處即性之本體如水則
只是水¶别著一字不得至謂之善則性之發如水之下
矣清濁之¶喻又是一節來喻已得之矣大抵此一條説
性字最多須¶分别得甚句是本來之性甚句是氣質之
性即語脈自分¶明矣¶
　未發之前唯當敬以持養既發之後又當敬以察之
　未¶發之中不待推求而已瞭然於心目一有求之之
<pb:KR4d0226_WYG_046-21a>
　心則¶其未發者固已不得而見矣剖析可謂明白吕
　氏欲求¶中於未發之前而執之誠無是理然既發之
　情是心之¶用審察於此未免以心觀心前章或問謂
　别以一心求¶此一心見此一心為甚悞論語或問觀
　過知仁章亦有¶此説豈非學者不能居敬以持養格
　物以致知專務反<md:KR4d0226_SBCK_046-14a>¶求於心迫急危殆無科級依據或
　流入於異端與始終¶持教體用相涵意味接續者為
　不同也
<pb:KR4d0226_WYG_046-21b>
已發之處以心之本體權度審其心之所發恐有輕重
長¶短之差耳所謂物皆然心為甚是也若欲以所發之
心别¶求心之本體則無此理矣此胡氏觀過知仁之説
所以為¶不可行也¶
　中庸第二十章之問語誠始詳明善擇善所以為誠
　之¶基本者亦始於此章併言之舊嘗觀乾九三九四
　與坤¶六二覺聖人説乾之修為易而坤則工夫𦂳實
　似有聖¶賢之分大學初説致知格物中庸首章惟言
<pb:KR4d0226_WYG_046-22a>
　戒懼謹獨¶工夫規模覺得似比大學為髙逺直至二
　十章始言明¶善擇善與大學所以教者同亦似二書
　隨學者器質為<md:KR4d0226_SBCK_046-14b>¶教也¶
大學是通言學之初終中庸是直指本原極致處巨細
相¶涵精粗相貫皆不可闕非有彼此之異也¶
　五行各一其性宜五行亦各一其德舊聞先生説義
　理¶分界至處須要截然要貫通處又自貫通竊謂仁
　發而¶為愛愛而得宜便是義有品節便是禮之類則
<pb:KR4d0226_WYG_046-22b>
　體雖各¶立而亦相貫通竊恐五行亦如此嘗見人言
　五行之體¶質便是土如木之堅則亦有金金之從革
　亦有曲直之¶性也未審是否理有未明雖於事非急
　亦不可終於不¶知畧乞賜教¶
曲直稼穡各是兩事餘亦合準此例潤下者潤而下也
炎¶上者炎而上也從革者一從一革互相變而體不變
也<md:KR4d0226_SBCK_046-15a>¶　一曰水二曰火三曰木四曰金五曰土竊謂氣之初
<pb:KR4d0226_WYG_046-23a>
　温¶而已温則蒸溽蒸溽則條達條達則堅凝堅凝則
　有形¶質五者雖一有俱有然推其先後之序理或如
　此¶
向見呉斗南説五事庶徴皆當依此為序其言亦有理
幸¶試推之¶
　鬼神之理未易測識然學者亦欲隨所見決其是非
　祀¶先之義向來因聖人不言有無之説竊謂氣散而
　非無¶茍誠以格之則有感通之理况子孫又其血氣
<pb:KR4d0226_WYG_046-23b>
　之所傳¶則其感格尤速也未審是否¶
三條皆善横渠説五行數段甚精可并攷之¶
　陳勝私嘗説雷霆震擊真有鬼物先生不答次日乃
　言¶學者當於正理上立得見識然後理之變者可次
　第而<md:KR4d0226_SBCK_046-15b>¶通若將理之變者先入於心立為定見則正理
　終不能¶曉矣竊嘗服膺妄謂夫子所言與答宰我之
　問程子張¶子之論無非正理但張子神與性乃氣所
　固有之語似¶主氣而言却恐學者疑性出於氣而不
<pb:KR4d0226_WYG_046-24a>
　悟理先於氣語¶似未瑩未審然否上蔡之説或問以
　為善竊疑石氏所¶集其言有及於理之變者如自家
　要有便有要無便無¶始得又似以心起滅不問有無
　之正理上蔡之意必不¶如是其因致死不仁致生不
　智之訓思之恐宗廟祭祀¶不致死之也葬埋壇墠不
　致生之也理之有者聖人制¶禮使人誠意以感通其
　間曲折精微莫非仁智之盡若¶理所無者聖人不道
　也至於理之變者竊謂皆氣之所¶為而皆因於人雖
<pb:KR4d0226_WYG_046-24b>
　復多端似可以次第而曉所謂天地<md:KR4d0226_SBCK_046-16a>¶之妙用豈非造
　化隂陽之理人心精神之聚上下感化¶之所自歟妄
　意如此殊未明徹乞指教¶
此論甚善但張子語不記子細然論鬼神則氣為近未
至¶遽有先於理之嫌也上蔡論語為政卒篇論鬼神甚
詳大¶槩亦如來喻恐可㕘攷也¶
　　　答黄商伯¶
熹自少日幸蒙師友之訓得窺聖學門户退與朋友講
<pb:KR4d0226_WYG_046-25a>
之¶聞而信者固多然能終始用力而不為中道之廢者
甚少¶况年大官達則其忽然忘之者益以速矣區區以
此每深¶憂之恐先師傳付之旨至此而遂絶之今得來
問每以此¶事為念而其論説亦多與鄙意合乃知此道
猶有望也幸¶甚幸甚如前時所論仁義禮智之説(此是/去年)
(信州發/來書)今者所<md:KR4d0226_SBCK_046-16b>¶論讀易之説真無欲之説皆平正精切
非一槩悠悠之論¶且年亦過中而更閲世故又已多矣
乃能切切用力於此¶愈於年少新學之為者是可尚已
<pb:KR4d0226_WYG_046-25b>
更願勉旃有以卒副所¶望則又大幸之甚也熹再拜¶
　　　答詹元善(體/仁)¶
雅聞左右才雋行馴好學不倦私竊歎慕以為天之賦
予¶如是其不茍然矣獨恨未獲從容未知所學者果何
學耳¶世衰道喪俗學多岐天理不明人心頗僻未有甚
於此時¶者熹竊不自知其淺陋方以其所聞於師友者
夙夜勉焉¶而志力不强未有攸濟是以樂聞賢者之風
而有望於切¶磨之助伏惟益厲初心求知所至而用力
<pb:KR4d0226_WYG_046-26a>
焉有以慰此懷¶也僣易皇恐皇恐承喻請祠之意深所
未曉然元履已歸<md:KR4d0226_SBCK_046-17a>¶不知曾為辦此事否若熹之意則以
為政煩民困正有官¶君子盡心竭力之時若人人内顧
其私各為自逸之計則¶分義廢矣至於盜賊公行善良
蒙害尉捕之職也何不忍¶之有若以為實有可哀矜者
則當明言於上而求所以振¶業之使不至於為盜雖以
獲戾所不辭也又何避此而求¶去之亟乎若夫祠官無
事之祿本非義理所安前輩盖非¶辭尊辭富則莫之肯
<pb:KR4d0226_WYG_046-26b>
為熹之不肖固不足言然居此官最¶久前後三請亦皆
有故非以辭難就逸而為之也故區區¶之意願左右少
俟終更而後求之未去之前盡心所職思¶其職於分義
之所當為而無敢有厭斁之心焉則庶乎其¶可以自安
矣慕用之深不覺覼縷伏惟有以亮之元履一¶出未能
有為然士大夫始復知天下之有正論廉貪激懦<md:KR4d0226_SBCK_046-17b>¶所助
多矣熹官期已及坐此未敢遽出然亦不敢有忘當¶世
之意賢者當有以識此心耳未由面論臨風耿耿
<pb:KR4d0226_WYG_046-27a>
　　　答詹元善¶
昨致書後宋臣見過能道比來賢者所誦書若將應科
目¶之為者已竊憂之又於元履處見所著書及孟子説
然後¶慨然發歎不意賢者用心之差乃至於此便欲致
書相曉¶而久不值便以至於今盖未嘗一日不往來於
懷也夫義¶利之間所差毫末而舜跖之歸異焉是以在
昔君子之為¶學也莊敬涵養以立其本而講於義理以
發明之則其口¶之所誦也有正業而心之所處也有常
<pb:KR4d0226_WYG_046-27b>
分矣至於希世取¶寵之事不惟有所愧而不敢為亦有
所急而不暇焉今左¶右乃方讀水經而治詞業是何外
慕之重而自待之輕邪<md:KR4d0226_SBCK_046-18a>¶竊謂此心不除決無入道之理
至於談經之際則又專以¶人欲之私妄意聖賢其言險
譎乖戻不近人理聞之使人¶耳䏊心悸不謂斯言一旦
而出於賢者之口也養氣之説¶雖不至是然掇拾老莊
荒誕之餘以求入乎聖賢敬義之¶實亦非熹之所敢聞
也前書所謂儒名而釋學潘張特其¶小小者耳蘇氏兄
<pb:KR4d0226_WYG_046-28a>
弟乃以儀秦老佛合為一人其為學者¶心術之禍最為
酷烈而世莫之知也前書微發其端盖預¶憂左右之將
陷焉而不知其深入之久已如此矣感下問¶之勤不忍
隠默不識能聴之否¶
　　　答詹元善¶
歸宗之請計已報可此於人情恩義之間有難處者而
輕¶重本末事理甚明自見賢者之不安於此者有年矣
今追<md:KR4d0226_SBCK_046-18b>¶贈之榮既及泉壤則於恩意已為曲盡但異時所
<pb:KR4d0226_WYG_046-28b>
以益致¶其惓惓不忘之意如范公之於朱氏者此論想
已素定也¶但近至城中見羅養蒙之孫示及祖事狀有
此一條事¶與今日亦極相類今謹錄去恐更合稽㕘禮
律以盡情文之¶變乃為盡善此非小節不可草草耳近
日大除拜一番紛¶紜雖公議幸伸然自此中外之責愈
重而其人之才智局¶度猶昔人也不知何以處此乎來
書所賦蕩之卒章真可¶為流涕痛哭也進對之際言之
不切不足以盡吾心而吾¶言雖切度亦未有轉移之勢
<pb:KR4d0226_WYG_046-29a>
不知明者又將何以處此也¶偶得黄子由奏疏謾録去
其言至此不為不切蓋已下到¶大承氣湯矣而略無動
意奈何境外之事彼若為萬全之¶計固不輕發但恐萬
一狂謀輕襲而我之邊障未有以當<md:KR4d0226_SBCK_046-19a>¶之此則慮外之慮
而所繫亦不小也故都之事不成乃是¶天幸如其不然
趙豹無故之疑梁武金甌之戒直可為寒¶心不知今日
諸公何以處之大抵近年風俗浮淺士大夫¶之賢者不
過守文墨按故事説得㡬句好話而已如狄梁¶公㓂萊
<pb:KR4d0226_WYG_046-29b>
公杜范富韓諸公規模事業固未嘗有講之者下¶至王
介甫做處亦摸索不著其有讀得楚漢孫劉楊李問¶數
十巻書者則又便有不作士大夫之意善人君子莫能¶
抗也端居深念為之永慨未知天意竟如何耳季通一
出¶飽觀江湖表裏形勢不為無補甚恨匏繫不能與之
俱行¶其律書法度甚精近世諸儒皆莫能及但吹律未
諧歸來¶更須細尋訂耳此行所資亦足為晩年休息之
計元善篤¶於友誼固自不薄而張帥之傾盖勝流今之
<pb:KR4d0226_WYG_046-30a>
君子亦鮮能<md:KR4d0226_SBCK_046-19b>¶及也子靜旅櫬經由聞甚周旋之此殊可
傷見其平日大¶拍頭胡叫喚豈謂遽至此哉然其説頗
行於江湖間損賢¶者之志而益愚者之過不知此禍又
何時而已耳許教似¶亦小中毒也如何如何¶
　　　答潘叔度¶
邵子文説明道先立標準之言深中近日朋友之病且
孟¶子亦有襲而取之之戒尤當深念也¶
　　　答潘叔度
<pb:KR4d0226_WYG_046-30b>
所論標準襲取之戒極為精密然所謂有為若是如舜
而¶已者必自有的實平穏下功夫處非是徒然晝思夜
度以¶己所為校舜所為而切切然惟恐不如舜也譬如
病人正¶當循序服藥積漸將理使氣體浸充可及平人
而後已豈<md:KR4d0226_SBCK_046-20a>¶可責効於一丸一散一朝一夕之間而遽怪
其不及平人¶哉默誦中庸一巻於寐覺之時此亦甚善
然與其必誦一¶過不若虚心玩理之従容而有味也¶
　　　答潘叔度
<pb:KR4d0226_WYG_046-31a>
來喻縷縷備見立志之逺歎服良深但所謂敬之為言
所¶以名持存之理者於鄙意似未安盖人心至靈主宰
萬變¶而非物所能宰故纔有執持之意即是此心先自
動了此¶程夫子所以毎言坐忘即是坐馳又因黙數倉
柱發明其¶説而其指示學者操存之道則必曰敬以直
内而又有以¶敬直内便不直矣之云也葢惟整齊嚴肅
則中有主而心¶自存非是别有以操存乎此而後以敬
名其理也此類初¶若名言小失不足深辨然欲放過則
<pb:KR4d0226_WYG_046-31b>
恐於日用之功不能<md:KR4d0226_SBCK_046-20b>¶無害故輒言之子約書中有所反
覆亦是此意幸㕘攷而¶互評之則其辨益明而儒釋之
殊亦可因以判矣横渠集¶云云大凡作事匆匆不能博
盡異同便有遺恨前輩所謂¶甚事不因忙後錯了者誠
有味也¶
　　　答潘叔度¶
所喻敬者存在之謂此語固好然乃指敬之成功而言
若¶只論敬字下功夫處葢所以持守此心而欲其存在
<pb:KR4d0226_WYG_046-32a>
之術¶耳只著一畏字形容亦自見得故和靖尹公只以
収斂身¶心言之此理至約若如來喻却似太瀾翻也大
抵諸所誨¶諭似皆傷於語言道理頭緒多云云愚意且
欲賢者於此¶稍加屏置而虚心觀理於平易專一之地
不審於意果如¶何也<md:KR4d0226_SBCK_046-21a>¶　　　答潘叔度¶
熹衰病今嵗幸不至劇但精力益衰目力全短看文字¶
不得瞑目閒坐却得収拾放心覺得日前外面走作不
<pb:KR4d0226_WYG_046-32b>
少頗恨盲廢之不早也看書鮮識之喻誠然然嚴霜大¶
凍之中豈無些小風和日暖意思要是多者勝耳江南¶
之業恐自是慶厯元祐之功不當以此論也此話甚長¶
非面莫既大抵鄙見與彼中議論不同處非一而此為¶
其最是乃天理人欲之分直截剖判不相交雜處安得¶
相與極論以㑹至當之歸乎忿疾之意發於羞惡之端¶
固有不可已者然至於加一忿字便和自家這裏有病¶
了此亦深欲面諭之尤𦂳切者恨未有其便耳醍醐毒
<pb:KR4d0226_WYG_046-33a>
藥之喻恐亦過當聖賢只得立言垂世従違真偽却在
它<md:KR4d0226_SBCK_046-21b>¶人如何必得况吾輩所急在於自明正不當常以此
念横¶在胸中也陳膚仲近得書云欲旦夕過此此等人
未欠講¶論却是欠收斂此又是别一箇話頭要之須面
論乃究耳¶吾人無用於世只自己身心一段事又不曾
講究得徹衆¶盲摸象各説異端不知却如何収殺可慮
可慮奈何奈何¶
　　　答潘叔昌
<pb:KR4d0226_WYG_046-33b>
熹講聞雋譽為日葢久毎恨未及際晤以慰所懷兹承
不¶鄙逺貽誨帖傾倒甚至自顧涼薄何以堪之反復再
三有¶愧而已即日冬寒伏惟進德日新尊履多福熹蚤
獲執¶侍先生君子之側粗知以問學為事而躬行不力
老大無¶聞顧省平生第有愧恨左右才髙識明所以自
期盖已不淺¶乃不知其如此而辱垂問焉則已誤矣况
所謂日用之間<md:KR4d0226_SBCK_046-22a>¶不放不亂者又熹之所以早夜竭力而
未能彷彿者其何¶以有助於髙明之萬一乎然先其所
<pb:KR4d0226_WYG_046-34a>
難而不計其獲聖賢¶所以示人為仁之方也熹雖不敏
願與賢者共勉焉因風¶脩報未究所懷繼此有可以開
警者願日聞之幸甚幸甚¶
　　　答潘叔昌¶
細讀來喻足見為已之力但學者先須置身於法度規
矩¶中使持於此者足以勝乎彼則自然有進步處如孔
子之¶告顔淵以非禮勿視聴言動為克己之目亦可見
矣若自¶無措足之地而欲搜羅抉剔於思慮隠㣲之中
<pb:KR4d0226_WYG_046-34b>
以求所謂¶人欲之難免者而克之則亦代翕代張没世
窮年而不能¶有以立矣躬所未逮姑誦所聞已深愧靦
惟明者有以裁¶之<md:KR4d0226_SBCK_046-22b>¶　　　答潘叔昌¶
示喻讀史曲折鄙意以為看此等文字但欲通知古今
之¶變又以觀其所處義理之得失耳初不必於玩味究
索以¶求變化氣質之功也若慮其感動不平遂廢不讀
則進退¶之間又恐皆失之太過而兩無所據也
<pb:KR4d0226_WYG_046-35a>
昨聞叔度兄頗為佛學因獻所疑大蒙峻却愧悚深矣
今¶不敢復言而其未已之意不免因子約達之恐其過
江未¶還煩為畧道鄙意大抵近世儒者於聖賢之言未
嘗深求¶其義理之極致而惟以多求劇讀為功故往往
遂以吾學¶為容易之空言而求所以進實功除實病者
皆必求之於¶彼殊不知將適千里而迷於所向吾恐其
進步之日逺而¶税駕之日賒也今若未能決意自拔得
且姑置其説而專<md:KR4d0226_SBCK_046-23a>¶意於吾學捐去雜博專讀一書虚心
<pb:KR4d0226_WYG_046-35b>
游意以求夫義理之¶所在如此三年不得而後改圖則
朋友之心無所復恨而¶於其所以進功除病之實亦未
為晩也如何如何¶
　　　答潘叔昌¶
承喻讀李陸孫氏之書慨然有感此見進學不倦之意
然¶熹愚意學者當且就聖門文字中研究得箇入頭處
却看¶此等其合者固所不遺而其不合者亦易看破自
然不費¶功力也嘗竊私怪彼中朋友不肯於論語孟子
<pb:KR4d0226_WYG_046-36a>
中庸大學¶深下功夫而泛觀博取於一時議論之間所
以頭緒多而¶眼目少規模廣而意味不長試以孟子論
子路管仲處觀¶之可見其得失矣不審明者以為如何
沈叔晦章疏出於¶何人大抵世俗近年一種議論愈見
卑狹令人擡頭不起<md:KR4d0226_SBCK_046-23b>¶轉身不得看此頭勢只有山林是
安樂處别無可商量也¶
　　　答潘叔昌¶
示喻天上無不識字底神仙此論甚中一偏之弊然亦
<pb:KR4d0226_WYG_046-36b>
恐¶只學得識字却不曾學得上天即不如且學上天耳
上得¶天了却旋學上大人亦不妨也中年以後氣血精
神能有¶㡬何不是記故事時節熹以目昏不敢著力讀
書閒中靜¶坐收歛身心頗覺得力間起看書聊復遮眼
遇有㑹心處¶時一喟然耳蜀學之弊誠如所喻唐論却
未暇細看也六¶國表議論乃是衰世一種卑陋之説吾
輩平日講誦聖賢¶何為却取此等議論以為標的殊不
可曉建州有徐柟者¶常言秦始皇賢於湯武管仲賢於
<pb:KR4d0226_WYG_046-37a>
夫子朋友間毎毎傳以¶為笑不謂來説亦頗似之也此
恐是日前於根本上不曾<md:KR4d0226_SBCK_046-24a>¶大段用功而便於討論世變
處著力太深所以不免此弊¶向答子約一書亦極言之
正恐赤幟已立未必以為然耳¶熹老矣不復有意於此
世區區鄙懷猶欲勉率同志之士¶熟講勤行以趣聖賢
之域不謂近年異論蠭起髙者溺於¶虚無下者淪於卑
陋各執己見不合不公使人憂歎不知¶所以為計而今
而後亦不復敢以此望於今世之人姑抱¶遺經以待後
<pb:KR4d0226_WYG_046-37b>
之學者而已不審明者以為如何¶
　　　答潘叔昌¶
示諭漢唐初事以兩家論優劣則然以三代之天吏言
之¶則其本領恐不但如此若子房孔明之所黽勉亦正
是渠¶欠闕處吾輩正當以聖賢為師取其是而監其非
不當以¶彼為準則也今人只為不見天理本原而有汲
汲以就功<md:KR4d0226_SBCK_046-24b>¶名之心故其議論見識往往卑陋多方遷就
下梢頭只是¶成就一箇私意更有甚好事若必以為然
<pb:KR4d0226_WYG_046-38a>
即程正叔寧可¶終身只作國子祭酒却讓他陳正已作
宰相也可怪可怪¶
　　　答潘叔昌¶
前書示及易傳二義隂陽交和恐非是指君子小人而
言¶君子之於小人固不當過為忿疾然無交和之理韓
富當¶時事力盖不足以勝二姦非固欲與之和也元祐
誠有過¶甚處然當時事勢恐不如此亦不免禍要當有
以開悟人¶主之心乃絶後患耳東漢誅宦官事前輩
<pb:KR4d0226_WYG_046-38b>
多論之大畧皆¶如來喻然嘗細考其事恐禍根不除終無
可安之理後人¶據紙上語指㸃前人甚易為力不知事
到手頭實要處斷¶毫髪之間便有成敗不是容易事若
使陳竇只誅得首惡<md:KR4d0226_SBCK_046-25a>¶一二人後來未必不取王允五王
之禍也¶
　　　答潘叔昌¶
向來鄙論初無深旨來書誦及足見不遺一善之意然
所¶謂有主於中者亦只是此持守之意耳遺書首篇答
<pb:KR4d0226_WYG_046-39a>
李端¶伯之問者正是此意不可離此持守别想像一物
以主乎¶中也¶
　　　答潘叔昌(書社生/二論後)¶
荀彧之死胡文定引宋景文説以為劉穆之宋齊丘之
比¶最為得其情狀之實無復改評矣考其議論本末未
見其¶有扶漢之心也其死之何足悲又据本傳彧乃唐
衡之壻¶則彧之失其本心久矣顔公之智誠有所不足
非獨棄平¶原一事也但仁義禮智信列於五常聖人皆
<pb:KR4d0226_WYG_046-39b>
顯之為敎<md:KR4d0226_SBCK_046-25b>¶未嘗偏有所隠也今曰聖人獨顯仁義忠信
以為教而神¶智以為㡬不知何據而言若果然是仁義忠信
乃無¶用之樸而智乃仁義忠信之賊矣學術不正使人心頗
僻¶如此甚可憂懼不知老兄曾見此論否聞其託於賓
館必¶嘗相與講學者幸有以警之毋使東萊宗旨轉而
為權謀¶機變之學也¶
　　　答潘叔昌¶
所示内外交養勿使偏枯聞斯行之不必猶豫此正今
<pb:KR4d0226_WYG_046-40a>
日¶應病良藥也薛氏書已領觀其用功纎宻良可歎服
而昨¶得其論語及春秋却有難曉解處豈其用力於彼
者深固¶所謂藝之至者不兩能邪學者於此要當知所
擇耳仁傳¶正類南軒所為鄙意亦所未安伯恭昨補外
書震澤語錄<md:KR4d0226_SBCK_046-26a>¶問聖賢之言要切處思一段意思却極好
也陳齊之文乃¶如此尤所不解亦嘗究其失否微言既
絶大義益乖甚可¶悼懼不覺傾倒至此此紙不可以示
人也只欲賢者知¶不枉用心耳
<pb:KR4d0226_WYG_046-40b>
　　　答劉文叔¶
所謂理與氣此決是二物但在物上看則二物渾淪不
可¶分開各在一處然不害二物之各為一物也若在理
上看¶則雖未有物而已有物之理然亦但有其理而已
未嘗實¶有是物也大凡看此等處須認得分明又兼始
終方是不¶錯只看太極圖熹所解第一段便見意思矣
若未㑹得且¶虚心平看未要硬便主張久之自有見處
不費許多閒説¶話也如此虚心理㑹不得時却守取舊
<pb:KR4d0226_WYG_046-41a>
來所見亦未為晩<md:KR4d0226_SBCK_046-26b>¶耳如或未然且放下此一説别看他
處道理尚多或恐别¶因一事透著此理亦不可知不必
守此膠漆之盆枉費心¶力也¶
　　　答劉叔文¶
細詳來喻依舊辨别性氣兩字不出須知未有此氣已
有¶此性氣有不存性却常在雖其方在氣中然氣自氣
性自¶性亦自不相夾雜至論其偏體於物無處不在則
又不論¶氣之精粗而莫不有是理焉不當以氣之精者
<pb:KR4d0226_WYG_046-41b>
為性性之¶粗者為氣也來説雖多只以此意思之便見
得失如云精¶而又精不可名狀所以不得已而强名之
曰太極又曰氣¶愈精而理存焉皆是指氣為性之誤又
引通書解云云亦¶是不察隂陽二字是形而下者便指
為誠不知此是誠之<md:KR4d0226_SBCK_046-27a>¶流行歸宿處不可便指為誠也又
引無極之真以為真固¶是理然必有其氣是以可與二
五妙合而凝此尤無理矣¶夫真者理也精者氣也理與
氣合故能成形豈有理自有¶氣又與氣合之理乎其間
<pb:KR4d0226_WYG_046-42a>
瑣細不暇一一辨論但更看太¶極圖解第一段初兩三
行便見理之與氣各有去著不待¶如此紛紜矣¶
　　　答王子充¶
老兄深靜篤實天資甚美平時於輩流中心所敬仰顧
恨¶相従日淺未得深扣所存以自警策今讀來敎乃有
懶弱¶自安之語何邪大抵今日之弊務講學者多闕於
踐履而¶專踐履者又遂以講學為無益殊不知因踐履
之實以致¶講學之功使所知益明則所守日固與彼區
<pb:KR4d0226_WYG_046-42b>
區口耳之間<md:KR4d0226_SBCK_046-27b>¶者固不可同日而語矣不然所存雖正所
發雖審竊恐終¶未免於私意之累徒為拘滯而卒無所
發明也愚意如此¶不審髙明以為如何¶
　　　答胡伯逢¶
赤子之心固無巧偽但於理義未能知覺渾然赤子之
心¶而已大人則有知覺擴充之功而無巧偽安排之鑿
故曰¶不失赤子之心著箇不失字便是不同處南軒所
説固善¶然必謂從初不失此恐太拘既失而反之却到
<pb:KR4d0226_WYG_046-43a>
此地位亦¶何害其為不失乎¶
　　　答胡伯逢¶
男女居室人事之至近而道行乎其間此君子之道所
以¶費而隠也然幽闇之中袵席之上人或䙝而慢之則
天命<md:KR4d0226_SBCK_046-28a>¶有所不行矣此君子之道所以造端乎夫婦之微
宻而語¶其極則察乎天地之髙深也然非知㡬慎獨之
君子其孰¶能體之易首於乾坤而中於咸恒禮謹大昏
而詩以二南¶為正始之道其以此歟知言亦曰道存乎
<pb:KR4d0226_WYG_046-43b>
飲食男女之事¶而溺於流者不知其精又曰接而知有
禮焉交而知有道¶焉惟敬者能守而不失耳亦此意也¶
　　　答胡伯逢¶
昨承喻及知仁之説極荷開曉之詳然愚意終覺未安
來¶喻大抵專以自知自治為説此誠是也然聖人之言
有近¶有逺有緩有急論語一書言知仁處亦豈少耶大
抵讀書¶須是虚心平氣優游玩味徐觀聖賢立言本意
所向如何¶然後隨其逺近淺深輕重緩急而為之説如
<pb:KR4d0226_WYG_046-44a>
孟子所謂以<md:KR4d0226_SBCK_046-28b>¶意逆志者庶乎可以得之若便以吾先入
之説横於胸次¶而驅率聖賢之言以從已意設使義理
可通已涉私意穿¶鑿而不免於郢書燕説之誚况又義
理窒礙亦有所不可¶行者乎竊觀來敎所謂茍能自省
其偏則善端已萌此聖¶人指示其方使人自得必有所
覺知然後有地可以施功¶而為仁者亦可謂非聖賢之
本意而義理亦有不通矣熹¶於晦叔廣仲書中論之已
詳者今不復論請因來教之言¶而有以明其必不然者
<pb:KR4d0226_WYG_046-44b>
昔明道先生嘗言凡人之情易發¶而難制者惟怒為甚
能於怒時遽忘其怒而觀理之是非¶亦可以見外誘之
不足惡而於道亦思過半矣若如來敎¶之云則自不必
忘其怒而觀理之是非第即夫怒而觀夫¶怒則吾之善
端固已萌焉而可以自得矣若使聖賢之門<md:KR4d0226_SBCK_046-29a>¶已有此法
則明道豈故欲捨夫徑捷之塗而使學者支離¶迂緩以
求之哉亦以其本無是理故爾且孟子所謂君子¶深造
之以道欲其自得之者正謂精思力行從容涵泳之¶久
<pb:KR4d0226_WYG_046-45a>
而一日有以泮然於中此其地位亦已髙矣今未加克¶
復為仁之功但觀宿昔未改之過宜其方且悔懼愧赧
之¶不暇不知若何而遽能有以自得之邪有所知覺然
後有¶地以施其功者此則是矣然覺知二字所指自有
淺深若¶淺言之則所謂覺知者亦曰覺夫天理人欲之
分而已夫¶有覺於天理人欲之分然後可以克己復禮
而施為仁之¶功此則是也今連上文讀之而求來意之
所在則所謂覺¶知者乃自得於仁之謂矣如此則覺字
<pb:KR4d0226_WYG_046-45b>
之所指者已深非¶用力於仁之久不足以得之不應無
故而先能自覺却於<md:KR4d0226_SBCK_046-29b>¶既覺之後方始有地以施功也觀
孔子所以告門弟子莫¶非用力於仁之實事而無一言
如來諭所云指示其方使¶之自得者豈子貢子張樊
遲之流皆已自得於仁而既有¶地以施其功邪其亦必不
然矣然熹前説其間亦不能無¶病(如云為仁淺深之驗/觀人觀已之説皆有)
(病/)以今觀之自不必更為之説但¶以伊川和靖之説明
之則聖人之意坦然明白更無可疑¶處矣
<pb:KR4d0226_WYG_046-46a>
　　　答胡伯逢¶
知言之書用意深逺析理精微豈末學所敢輕議向輒
疑¶之自知己犯不韙之罪矣兹承誨喻尤切愧悚但鄙
意終¶有未釋然者知行先後已具所答晦叔書中其説
詳矣乞¶試取觀可見得失也至於性無善惡之説則前
後論辨不<md:KR4d0226_SBCK_046-30a>¶為不詳近又有一書與廣仲文論此尤詳於
前(因龜山中庸前章而¶發及引易傳/大有卦及遺書第二十二卷者)此外盖已無復可
言者矣然既蒙¶垂諭反復思之似亦尚有一説今請言
<pb:KR4d0226_WYG_046-46b>
之盖孟子所謂性¶善者以其本體言之仁義禮智之未
發者是也(程子曰止於至善不¶明乎善此言善者義理/之精微無可得而名姑以至善目之是也又)
(曰人之生也其本真而静其未/發也五性具焉¶曰仁義禮智信)所謂可以為善者以其
用處言之四端之情發而¶中節者是也(程子曰繼之者/善此言善却言)
(得輕但謂繼斯道者莫/非善也不可謂惡是也)盖性¶之與情雖有未發已發之
不同然其所謂善者則血脈貫¶通初未嘗有不同也(程/子)
(曰喜怒哀樂未發何嘗不善發/而中節則無往而不善是也)此¶孟子道性善之本意
伊洛諸君子之所傳而未之有改者¶也知言固非以性
<pb:KR4d0226_WYG_046-47a>
為不善者竊原其意盖欲極其髙逺以¶言性而不知名
言之失反陷性於搖蕩恣睢駁雜不純之地也(所謂極/其髙逺)
(以言性者以性為未發以善為已發而推恕夫已發者/之混夫未發者也所謂名言之失者不察乎至善之本)
(然而槩謂善為已發也所謂反陷性於摇蕩恣睢駁雜/不純之<md:KR4d0226_SBCK_046-30b>¶地者既於未發¶之前除却善字¶即此性字便無)
(著實道理只成一箇空虚底物隨善隨惡無所不為所/以有發而中節然後為善發不中節然後為¶惡之説又)
(有好惡性也君子好惡以道小人好惡以已之説是皆/公都子所問告子所言而孟子所闢者已非所以¶言性)
(矣又其甚者至謂天理人欲同體異用則是謂/本性之中已有此人欲也尤為害理不可不察)竊意此¶
等偶出於前輩一時之言非其終身所守不可易之定
<pb:KR4d0226_WYG_046-47b>
論¶今既未敢遽改則與其争之而愈失聖賢之意違義
理之¶實似不若存而不論之為愈也知仁之説亦已累
辨之矣¶大抵如尊兄之説則所以知之者甚難而未必
是而又以¶知仁為仁為兩事也(所謂觀過知仁因過而/觀因觀而知然後即夫)
(知者而謂之仁其求之也¶崎嶇切促不勝其勞而其所/謂仁者乃智之端也非仁之體也且雖如此而亦曠然)
(未有可行之實又須别求為仁¶之本然後可以守之此/所謂知之甚難而未必是又以知與為為兩事者也)
如熹之言則所以<md:KR4d0226_SBCK_046-31a>¶知之者雖淺而便可行而又以知仁
為仁為一事也(以名義言¶之仁特愛之未發者而已程/子所謂仁性也愛情也又謂仁性也孝)
<pb:KR4d0226_WYG_046-48a>
(弟用也此可見矣其所謂豈可專以愛為仁者¶特謂不/可指情為性耳非謂仁之與愛了無交涉如天地&KR0227;復)
(之不相近也而或者因此求之太過便作無限𤣥妙¶奇/特商量此所以求之愈工而失之愈逺如或以覺言仁)
(是以知之端為仁也或以是言仁是以義之用為仁也/夫¶與其外引智之端義之用而指以為仁之體則孰若)
(以愛言仁猶不失為表裏之相須而可以類求也哉故/愚謂欲¶求仁者先當大槩且識此名義氣象之彷彿與)
(其為之之方然後就此慤實下功尊聞行知以踐其實/則所知愈深¶而所存益熟矣此所謂知之甚淺而便可)
(行又以知與為/為一事者也)不知今將從其難而¶二者乎將從其易
而一者乎以此言之則兩家之得失可¶一言而決矣來
教又謂方論知仁不當兼及不仁夫觀人¶之過而知其
<pb:KR4d0226_WYG_046-48b>
愛與厚者之不失為仁則知彼忍而薄者之¶決不仁如
明暗黑白之相形一舉目而兩得之矣今乃以¶為節外
生枝則夫告往知來舉一反三聞一知十者皆適<md:KR4d0226_SBCK_046-31b>¶所以
重得罪於聖人矣竊謂此章只合依程子尹氏之説¶不
須别求𤣥妙反失本指也直敘胸臆不覺言之太繁伏¶
惟髙明裁擇其中幸甚幸甚¶
　　　答黄仁卿(東/)¶
所示春秋大旨甚善此經固當以類例相通然亦先須
<pb:KR4d0226_WYG_046-49a>
隨¶事觀理反復涵泳令胸次開闊義理貫通方有意味
若便¶一向如此排定説殺正使在彼分上斷得十分的
當却於¶自己分上都不見得箇從容活絡受用則亦何
益於事邪¶大抵不論看書與日用功夫皆要放開心胸
令其平易廣¶闊方可徐徐旋看道理浸灌培養切忌合
下先立己意把¶捉得太𦂳了即氣象急迫田地狹隘無
處著功夫也此非¶獨是讀書法亦是仁卿分上變化氣
質底道理也然看春<md:KR4d0226_SBCK_046-32a>¶秋外更誦論孟及看近思錄等書
<pb:KR4d0226_WYG_046-49b>
以助其趣乃佳若只如¶此實恐枯燥難見功耳¶
　　　答黄仁卿¶
示諭食貧之狀深為歎息向見擬此闕意官期必甚近
不¶謂尚許久也然從官兩世清貧如此益見家法之有
傳足¶使貪濁知所愧矣所恨自困涸轍不能少致濡沫
之助但¶有歎恨耳改葬之議既非人謀所及假卜筮以
決之亦古¶人所不廢更詳思之如何熹自劾之章已批
上旨喻以事¶不相闗則是已經進呈矣遜詞避寵亦事
<pb:KR4d0226_WYG_046-50a>
之宜紛紛不已¶又似過甚今已幸得請矣只用省劄令
還故官更不再出¶勅牒亦甚省事位髙言廢又是上一
等人今人則位未髙¶時已無及物之志矣可為深太息
也此間親知有仕於汀<md:KR4d0226_SBCK_046-32b>¶者書來説彼民望行經界尤切
韜仲歸説趙書亦請行之¶當軸頗難之彼於汀無利害
只恐牽連并及泉漳耳¶(闕/)　之政且得如此亦善人固
難得毎事皆善也漳人亦淳但¶淳者太淳故其有勢力
者得肆殘暴為可憐耳向來繆政¶撫其淳者甚至而治
<pb:KR4d0226_WYG_046-50b>
其豪猾不少貸亦有精力不及而誤¶縱舍者然或者至
今以為嚴殊不可曉深自愧恨不得如¶仁卿者為寮友
而規正之也¶
　　　答黄直卿(榦/)¶
别紙之喻如此處心甚善然亦似有先立標準之病武
侯¶所謂鞠躬盡力死而後已成敗利鈍非能逆睹者非
獨建¶立事功為然也如此則知處不期寛而自寛行處
不期逺¶而自逺矣試更思之<md:KR4d0226_SBCK_046-33a>¶
<pb:KR4d0226_WYG_046-51a>
　　　答黄直卿¶
子春聞時相過甚善為學直是先要立本文義却可且
與¶説出正意令其寛心玩味未可便令考校同異研究
纎悉¶恐其意思促迫難得長進將來見得大意略舉一
二節目¶漸次理㑹盖未晩也此是向來差誤今幸見得
却須勇革¶不可茍避譏笑却誤人也¶
　　　答黄直卿¶
前書所論先天太極二圖久無好况不暇奉報先天乃
<pb:KR4d0226_WYG_046-51b>
伏¶羲本圖非康節所自作雖無言語而所該甚廣凡今
易中¶一字一義無不自其中流出者太極却是濂溪自
作發明¶易中大槩綱領意思而已故論其格局則太極
不如先天¶之大而詳論其義理則先天不如太極之精
而約盖合下<md:KR4d0226_SBCK_046-33b>¶規模不同而太極終在先天範圍之内又
不若彼之自然¶不假思慮安排也若以數言之則先天
之數自一而二自¶二而四自四而八以為八卦太極之
數亦自一而二(剛/柔)¶自二而四(剛善剛惡/柔善柔惡)遂加其一(中/)以
<pb:KR4d0226_WYG_046-52a>
為五行而遂下及於¶萬物盖物理本同而象數亦無二
致但推得有大小詳略¶耳近日講論及脩改文字頗多
當候相見面言之¶
　　　答黄直卿¶
示喻讀書次第甚善但所諭先天太極之義覺得大段
局¶促日用之間只敎此心常明而隨事觀理以培養之
自當¶有進才覺如此狹隘拘迫却恐不能得展拓也子
細已别¶錄去可更詳之
<pb:KR4d0226_WYG_046-52b>
　　　答黄直卿<md:KR4d0226_SBCK_046-34a>¶所論太極散為萬物而萬物各具太極見得道不可須
臾¶離之意而與一貫之指川上之歎萬物皆備之説相
合學¶者當體此意造次顛沛不可間斷此説大槩得之
但周子¶之意若只如此則當時只説此一句足矣何用
更説許多¶隂陽五行中正仁義及通書一部種種諸説
邪(通書中所謂誠無為¶者太極也㡬善惡者隂陽也德/曰仁義禮智信者五行也皆就圖上説出其餘如静)
(虚動直禮先樂後淡且和果而¶確/之類亦是圖中隂陽動静之意)盖既曰各具太極則
<pb:KR4d0226_WYG_046-53a>
此處便又有隂陽¶五行許多道理須要隨處一一盡得
如先天之説亦是太¶極散為六十四卦三百八十四爻
而一卦之爻莫不具一¶太極其各具一太極處又便有
許多道理須要隨處盡得¶皆不但為塊然自守之計而
已也然此亦只是大槩法象¶若論日用功夫則所守須
先有箇自家親切要約處不可<md:KR4d0226_SBCK_046-34b>¶必待見圖而後逐旋安
排其隨處運用亦須虚心平氣徐¶觀事理不可只就圖
上想像思惟也既先有箇立脚處又¶能由此推考證驗
<pb:KR4d0226_WYG_046-53b>
則其胸中萬理洞然通透活絡而其立¶處自不費力而
愈堅牢開闊矣若但寸寸銖銖比量凑合¶逐旋將來做
工夫則亦何由有進步處邪¶
　　　答黄直卿¶
前書所論大學兩條似未然如此則是明德新民其初
且¶茍簡做一截到止於至善處又子細做一截也知至
之至¶向來却是誤作切至之至只合依舊為極至之至
然此至¶字雖與至善之至皆訓極字而用處不同至善
<pb:KR4d0226_WYG_046-54a>
是自然極¶至之至知至是功夫極至之至難作一例説
也可試思之¶此義非獨熹不謂然以示季通諸人亦皆
疑直卿不知何<md:KR4d0226_SBCK_046-35a>¶故作此見也病中看得孟子要略數章
分明覺得從前多¶是衍説已畧脩正寫去此書似有益
於學者但不合顛倒¶却聖賢成書此為未安耳大學諸
生看者多無入處不如¶看語孟者漸見次第不知病在
甚處似是規模太廣令人¶心量包羅不得也¶
　　　答黄直卿
<pb:KR4d0226_WYG_046-54b>
　喪服篇(所説析出經傳破碎重/複不相連屬不可行也)¶
此篇已畧修定似有條理且其間有見上條見本條之
類¶尚涉重複然去之又似太疎畧可更裁之(或於本條/下依重出)
(例注之而¶逐條之下/却皆削去亦自簡便)後有通例一條甚好恐更有可入
者當補¶之¶
　喪服義<md:KR4d0226_SBCK_046-35b>¶此篇都未編可更考之恐當以三年問一篇為首葢其
言¶所以制服行喪出於人情之實最為明切又包三年
<pb:KR4d0226_WYG_046-55a>
期功¶以下皆盡其後乃取諸篇中論喪輕重意義者附
之(若此類不¶多即不若依舊/只附前篇作傳記亦得)¶
　士喪禮上下¶
兩卷略定更詳之¶
　士虞禮¶
當以士卒哭祥禫之禮附其後而於篇目下注云祔卒
哭¶祥禫禮附¶
　喪大記上下
<pb:KR4d0226_WYG_046-55b>
自天子達於庶人者居喪之禮也若其送死之節禮文
制¶數則貴賤之等固不同矣今以天子諸侯大夫之禮
附於<md:KR4d0226_SBCK_046-36a>¶士禮之篇殊不相入自合採集别為一篇但以世
俗拘忌¶不敢别立篇名故欲只因喪大記篇包舉王侯
士庶之禮¶而放士禮次第分其章段凡言禮之法而似
經者則依經¶例雜法與此篇相表裏凡記事實有議論
者則依記例似¶稍明白但恐其間尚有脱漏差舛可更
詳之其虞禮以下¶尚闕如天子九月而卒哭及九虞七
<pb:KR4d0226_WYG_046-56a>
虞等語當别為下篇¶依士禮次篇編集却於見編卒哭
等禮篇内刪出三傳作¶主等説亦當附入其杜預邪説
前輩已有掊擊之者亦當¶載王侯大夫制度皆入此篇
其書禮論語内説諒隂制度¶及左傳説天子諸侯喪事
亦皆依記例隨事附於章目之¶後如諒隂及后世子皆
為三年之類即附祥禫章後譏華¶元樂舉及仲㡬對宋
公楄柎藉幹語之屬即附棺椁窆葬<md:KR4d0226_SBCK_046-36b>¶等章楚恭王能知
其過之類即入誄謚章(如此類更推廣/求之可附即附)¶但顧命康王之
<pb:KR4d0226_WYG_046-56b>
誥恐尤不可遺然又不可分只於篇末附¶入如何¶
　奔喪¶
道喪附此篇之目下依虞禮例並喪恐更有説此所取
似¶疎畧可更考之¶
　居喪記¶
弔喪附此篇之目下依虞禮例¶
　喪義¶
以檀弓哀戚之至一條為首(此條甚長今注疏皆/誤分㫁了今當合之)其餘
<pb:KR4d0226_WYG_046-57a>
有¶通説喪禮或㳂喪事如孔子早作子張庶㡬等語皆
合附¶入(别紙更/有説)又剪下碎段一束恐亦可附(邾婁復以/矢天生地)
(蔵子羔之襲喪<md:KR4d0226_SBCK_046-37a>¶不剝奠/之類已削去皆可入)¶
　　以上共十篇¶
重出例不須如來喻但於初見處注尾著圈而注其下
曰¶後某章某章放此(喪服篇説中亦有一/例依此可并詳之)士虞禮記既
封(至/)¶除之此一項不入例可更詳之¶
上大夫之虞此條當入大記下篇
<pb:KR4d0226_WYG_046-57b>
周禮喪車更詳之若是上下通用即入喪服通例經中
若¶是王禮即入大記初用車處¶
凡已剪下重複碎段恐有漏落或當載者可更詳之所
寄¶數巻若前此旋次得之即可子細看今并寄來又值
事冗¶目痛只看得一兩卷子細自既夕以後多不及詳
可更加¶功修此數卷也卒哭篇附虞禮後以本記補經<md:KR4d0226_SBCK_046-37b>¶始死三日而殯(止/)遂卒哭(注/)用剛日曰哀薦成事(節/注)將
旦¶而附(止/)辭一也(注末云哀薦成事一/句未知當附何處)饗辭(止/)之饗
<pb:KR4d0226_WYG_046-58a>
(注/)¶
　　右卒哭　記(云/云)¶
明日以其班袝(止/)尚饗¶
　　右袝　(云/云)　袝杖不上於堂¶
朞而小祥曰薦此常事¶
　　右小祥　記(云/云)¶
又朞而大祥曰薦此祥事¶
　　右大祥　記(云/云)
<pb:KR4d0226_WYG_046-58b>
中月而禫(止/)未配¶
　　右禫記(云/云)¶
　　　注中云見某篇(云/云)者更契勘今所定本恐已刪<md:KR4d0226_SBCK_046-38a>¶　　　去隨事改正¶
所論士廟之制雖未能深考然所論堂上前為三間後
為¶二間者似有證據但假設尺寸大小無以見其深廣
之實¶須稍展様以四五尺以上為一架方可分畫許多
地頭安¶頓許多物色而中間更容升降坐立拜起之處
<pb:KR4d0226_WYG_046-59a>
淨埽一片¶空地以灰畫定而實周旋俯仰於其間庶㡬
見得通與不¶通有端的之驗耳¶
若如此圖則堂基之上便分前段三間後段四間及兩
邊¶夾室之位矣即不見得殿室横棟從甚處斷兩霤之
分從¶甚處起又不見厦屋兩翼如何似今之門廡又不
見兩夾¶堂外既無墉亦合有柱與否(云有柱則於經無/文云無柱則兩屋)
(角懸空無/寄託處)¶又恐間架次第雖如所説其殿屋分四霤處
亦合如前來<md:KR4d0226_SBCK_046-38b>¶寄去之説但移得洗更稍向東當簷滴水
<pb:KR4d0226_WYG_046-59b>
處耳夏屋亦須¶作次棟以覆兩夾但設摶風版於兩夾
之外次棟盡頭而¶設洗於其南如此乃有門廡之狀(先/之)
(説福州人所/謂君臣門也)盖屋之¶前後皆為五間而中三間為直棟
旁兩間為兩夾其上椽¶瓦或為東西霤之上流或為次
棟而設搏風於其外也若¶不如此則殿屋直棟反短於
夏屋之棟等殺不應爾也¶
古者降殺以兩恐士廟深廣當自天子制度三降而得
之¶又於其間細分間架乃見其實也
<pb:KR4d0226_WYG_046-60a>
適又思之恐只是作三大間旁兩間之中為牆以分房
室¶兩夾之界畧如趙子欽説但門廡二字未合耳可更
考之<md:KR4d0226_SBCK_046-39a>¶
<pb:KR4d0226_WYG_046-61a>
考異¶
黄商伯問大學知止能得(云/云)然後求得所止也今或¶問
　云天下之事皆有以知其至善之所在其釋知止之¶
　本文全體可謂當矣然恐學者見其有天下字有皆
　字¶以為必盡窮天下之理然後可以知至善所在而
　得所¶止如程子所言格物工夫未足以知至善必待
　物盡格¶知盡至始為知至身脩以至天下平皆得所
　止之效與¶所以繼綱目三語之後言之盖舉大學之
<pb:KR4d0226_WYG_046-61b>
　全體極致與¶乞賜指教
　
　
　
　<md:KR4d0226_SBCK_046-40a>¶　
　
　晦庵集卷四十六

<pb:KR4d0226_WYG_047-1a>
欽定四庫全書
　晦庵集卷四十七　　　　　宋　朱子　撰
　　書(問答門一本作/知舊  人問答)
　　　答
