# -*- mode: mandoku-view -*-
#+TITLE: 晦庵集
#+DATE: 2015-09-23 10:22:17
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 26

<md:KR4d0226_SBCK_026-1a>¶
書(時事/出處)¶
　　　與史丞相劄子¶
熹申謝常禮已具公函候問勤誠又見前幅不敢復有
陳¶及以慁鈞聽唯其愚賤之鄙懐則有不得不為執事
言者¶熹伏自頃者誤䝉陶鑄懇辭不獲不敢屢瀆朝聽
即已力¶疾上道來見吏民違負初心已積慚憤而閑放
<pb:KR4d0226_WYG_026-1b>
之久驟嬰¶吏役觸事迷塞復有血指汗顔之羞加之伉
拙有素不能¶俯仰流俗雖欲抑而為之念已不入時宜
輙復慨然自廢¶計此孤危竊恐未敢告去之間已不免
於彈射之禍矣在¶熹愚賤不足深惜所可惜者明公薦
延海内名士今無得¶立於朝者甚或重遭詆毁被以惡
名而去若又以熹之故<md:KR4d0226_SBCK_026-1b>¶重為門墻之辱則於私義誠有
所不敢安者切望鈞慈早¶賜垂念使得先駭機之未發
而奉其不肖之身以歸老於¶故丘則明公之賜之厚又
<pb:KR4d0226_WYG_026-2a>
百倍於前日之所䝉矣冐昧威¶尊伏增恐懼至於病衰
目暗作字草畧并冀寛度有以亮¶之幸甚幸甚¶
　　　與王樞宻劄子¶
熹申謝常禮已具公函候問勤誠又見前幅不敢復有
陳¶及以慁鈞聽唯其區區之鄙懐則有不得不為執事
言者¶熹伏自鉛山拜領鈞翰之賜開譬詳悉愛念良厚
遂不敢¶復請謹已力疾來見吏民違負初心已積慚憤
而閒放之¶久遽從吏役觸事迷塞復有血指汗顔之羞
<pb:KR4d0226_WYG_026-2b>
加之伉拙有¶素不能俯仰流俗雖欲抑而為之念已不
入時宜不忍徒<md:KR4d0226_SBCK_026-2a>¶變所守輙復慨然自廢計此孤危竊恐
未及引去之間而¶已有或擊之者雖欲夙夜究心詢求
民瘼為此一方除深¶錮之害興久遠之利以副聖上特
達之知羣公薦寵之意¶亦不可得矣有少文字託潘郎
中袁寺丞靣禀若䝉矜念¶早賜宛轉使得先駭機之末
發而去之則熹之受賜又不¶啻前日之所䝉矣冐瀆威
尊伏深戰栗病衰目暗字畫不¶謹并乞矜恕
<pb:KR4d0226_WYG_026-3a>
　　　與袁寺丞書¶
熹失計此來無可言者初若稍可支吾亦不敢必為去
計¶今内則精神昏憒兩目生花白晝對人往往坐睡而
省閲¶文案簽書決遣之際為尤甚此一當去也外則財
用耗竭¶支遣不行性本疎拙不能稽考收拾恐更一二
月轉見狼<md:KR4d0226_SBCK_026-2b>¶狽此二當去也至於刑獄最是重事而一經
監司呵問官¶吏便欲望風希㫖變異情節則是此事亦
復不得自專此¶三當去也鄙性伉直不能俯仰所以忍
<pb:KR4d0226_WYG_026-3b>
饑杜門不敢萌仕¶進意今行年五十乃復變其所守為
此睢盱以求苟免於¶譴辱中夜思之既以自愧而當其
俯仰之時大悶不聊深¶恐不能自抑而忽發其狂疾此
四當去也到官兩月思歸¶之情不能自閟往往無日不
發於言語書問之間官吏知¶之亦不復以尊重難危見
期所以號令不行財賦不辦而¶熹以一身孤客於此攜
小兒甥在此無婦女看當無日不¶病熹時又須自視問
其醫藥家中碎小想見無人收拾亦¶復不成模様業已
<pb:KR4d0226_WYG_026-4a>
不為久計又不容復往般取以耗公家¶此五當去也䝉
喻作書從班言路諸公此非所憚但初意<md:KR4d0226_SBCK_026-3a>¶只一二月間
便去故不能虛為此以違素心今既不能得¶去又有所
奏請事勢須關白已不免作書與之但言語拙¶直不能
婉順其間未必不有觸其忌諱者或反以速其抨¶彈亦
不可知此六當去也向來閒中私竊有所論著自謂¶庶
幾可以傳前聖之心開後學之耳目一非細事今既來¶
此無復功夫可以向此而衰困澌盡與死為鄰萬一溘
<pb:KR4d0226_WYG_026-4b>
然¶於此則此事遂成千古之恨非獨熹不瞑目而已也
此七¶當去也當去之事畧數之有此七條其他曲折不
暇徧舉¶熹亦已有書懇諸公丐祠然又不敢盡言此意
只告尊兄¶力為一言使必從所請乃千萬之幸大抵自
度材力事勢¶祠廟之外不選甚差遣都做不得小即小
狼狽大即大狼¶狽遠即遠狼狽近即近狼狽諸公儻相
哀憐必欲扶持而<md:KR4d0226_SBCK_026-3b>¶全安之豈應使至此極耶幸以此意
極力盡言使不至於¶再請以煩尊聽則大善不然繼此
<pb:KR4d0226_WYG_026-5a>
亦須有請但恐前所陳¶者忽有一事不恰好則諸公雖
欲曲相維持亦無所用其¶力耳¶
　　　與曹晉叔書¶
熹比既多病而郡中窘闕外縣廢壊本初不為久計不
欲¶深料理今決不容久安前月末巳上祠請度更半月
必有¶報萬一不遂不免再請以必得為期耳學中時到
今已漸¶有能致思者但恨非久客不能盡所以告語之
意廬阜亦¶唯三峽玉淵為最勝然暫遊不欵賔從猥多
<pb:KR4d0226_WYG_026-5b>
不無勞擾亦¶不敢數出也作官不好相此可見山亦不
可得遊而况其¶他乎谷簾遠未能至但飲其水信佳恨
遠不能奉寄以助<md:KR4d0226_SBCK_026-4a>¶甘㫖之奉耳趙丞書擇以附的便渠
前日遣人來有書今¶却附納直卿已歸所與之書亦回
納也周子一冊二圖已¶就令内去又一本寄伯謨不及
别書便中承書甚慰意也¶子澄近到此相聚甚樂謾知
之¶
　　　與楊教授書
<pb:KR4d0226_WYG_026-6a>
熹昨日靣懇寢罷鏤板事未䝉深察竊自愧恨誠意不
孚¶言語不足以取信於左右欲遂息黙則事有利害不
容但¶已須至再有塵瀆蓋兹事之不可者四而長者之
未喻區¶區之心者一此書雖多前賢之說而其去取盡
出鄙見未¶必中理或誤後人此不可之一也政使可傳
而脩改未定¶其未滿鄙意者尚多今日流傳既廣即將
來蓋棺之後定¶本雖出恐終不免彼此異同為熹終身
之恨此其不可之<md:KR4d0226_SBCK_026-4b>¶二也忝為長吏於此而使同官用學
<pb:KR4d0226_WYG_026-6b>
糧錢刻已所著之書¶内則有朋友之譙責外則有世俗
之譏嘲雖非本心豈容¶自辨又况孤危之縱無故常招
吻脣今乃自作此事使不¶相悅者得以為的而射之不
唯其啾喧呫囁使人厭聞甚¶或緝以成罪亦非難事政
如頃年魏安行刻程尚書論語¶乃至坐贓論此不遠之
鑒此其不可之三也近聞&KR0276;源有¶人刻熹西銘等說方
此移書毁之書行未幾遽自為此彼¶之聞者豈不怪笑
其被毁者豈不怨怒此又使熹重得罪¶於鄉黨宗族此
<pb:KR4d0226_WYG_026-7a>
其不可之四也昨日蓋嘗以此為懇而執¶事不深曉直
以熹為謬為謙遜者熹之不得已而為此書¶其不遜甚
矣正以非其一時苟作之文是以謹之重之而¶不敢輕
出而平日每見朋友輕出其未成之書使人摹印<md:KR4d0226_SBCK_026-5a>¶流傳
而不之禁者未嘗不病其自任之不重而自期之不¶遠
也區區於此實有廣已造大之羞而執事者反謂其謬¶
為謙遜而為此不情之語其不相察亦甚矣愚意迫切
不¶得不力懇於左右幸辱矜照一言罷之其所已刻者
<pb:KR4d0226_WYG_026-7b>
熹請¶得以私錢奉贖毁去而其已置之版却得面議别
刻一書¶以成仁者開廣道術之意自不失為善事不審
尊意以為¶如何專此布露切冀痛察¶
　　　與臺端書¶
熹未見顔色比輙妄以名姓自通方以僣瀆自咎乃䝉
教¶答又枉手帖之誨降屈威重謀及疎遠此古人之事
而執¶事者行之甚盛甚盛顧熹之愚不足以當之然敢
無詞以¶對蓋嘗竊謂欲起膏盲之疾者必攻其受病之
<pb:KR4d0226_WYG_026-8a>
處而其用<md:KR4d0226_SBCK_026-5b>¶功之緩速制藥之寒温又有不可以頃刻毫
釐差者今天¶下之病在膏盲者久矣夫人而能知之夫
人而欲言之顧¶以不當其任則雖欲一效其伎而無所
施耳乃者天子以¶執事有廉靖貞孤之操擢寘諫垣納
用其言屏去姦惡皆¶所謂膏盲之餘證海内有志之士
知上之心蓋已深悟隱¶疾之在躬而欲假執事之藥以
去之也又知執事之心所¶以姑從事於此者蓋亦以為
之兆耳其必將有以譴之則¶夫所謂病本者可去無疑
<pb:KR4d0226_WYG_026-8b>
也然而側聽累月未有所聞則¶又懼夫二竪子者知良
醫之傷已而先為術以去之以是¶憂疑不知所定尚幸
聖心堅定不入其言而又進執事於¶臺端之重是必君
臣之間已有一定之計足以少慰士大¶夫心然熹之愚
竊獨私憂過計意夫姦賊窺見端倪則其<md:KR4d0226_SBCK_026-6a>¶所以自為謀
者必將愈深愈切而有先執事以發其機者¶不審執事
何以處之蓋伐木而剪其枝葉不若斧其根壅¶水而捍
其波流不若塞其源鳴金鼔耀戈甲而譟呼以逐¶虎不
<pb:KR4d0226_WYG_026-9a>
若乘其方睡而斃之之速也今執事則既撼而覺之¶矣
又猶欲緩視徐趨以當其虓怒決裂之勢熹竊為執事¶
者危之也然此等小人有生以來自朝至暮無非罪惡
不¶可殫數且又人主素以倡優奴僕畜之初不責其名
檢而¶間者議臣乃復抉擿苛細而一一以陳之其不納
則宜矣¶唯其日侍燕閑逢迎縱臾使人主之心恬於逸
欲而法家¶拂士之言不得以進狃於卑近而正大久遠
之計不得以¶聞賄賂公行姦邪堵立蓋凡所以為天下
<pb:KR4d0226_WYG_026-9b>
國家之綱紀者¶日傾月壊而上下相䝉莫敢以告是則
此一二人之罪所<md:KR4d0226_SBCK_026-6b>¶以上通於天而深為今日膏盲之病
者執事誠能聲此為¶罪揚於王庭深贊聖主去邪勿疑
之志又引同列之賢合¶謀并力以決去之則天下膏盲
之病者庶幾其可去矣太¶平萬歳熹雖不武尚能為執
事誦之不識執事亦有意乎¶熹比因三月九日指揮已
畧為明主言之矣顧疎賤之言¶未足取信而或以取戾
謹已束裝恭俟嚴譴惟執事者毋¶以為戒而亟深圖之
<pb:KR4d0226_WYG_026-10a>
則天下幸甚亟遣此人專此布禀交¶淺言深分疎禮簡
蓋區區之心深以古人之事望於執事¶而不復以世俗
之常態自疑伏惟深察然此書也一讀焉¶而采其意然
後削而投之火中不足為外人道也引領臺¶寺不勝拳
拳¶
　　小貼子<md:KR4d0226_SBCK_026-7a>¶　此事所繫不輕其成否不可必但義所當為有不得
　¶而避者願早決計萬一不濟此心固無負於幽明四
<pb:KR4d0226_WYG_026-10b>
　方忠¶義之士必有聞風而興起者直言日聞聖主之
　心終必¶感寤矣葵藿野心言及於此不勝憤激痛恨
　之至¶
　　　與皇甫帥書¶
似聞戎車將有湖廣之役不審定以何日戒塗伏計運
籌¶決勝自有成筭疎遠不當僭有所陳然慕用之私懐
不自¶已輙效其愚惟髙明裁之熹生長閩中又嘗試吏
泉漳之¶間其地宻邇江西頃歲山冦出沒之處紹興十
<pb:KR4d0226_WYG_026-11a>
八九年間¶朝廷屢遣重兵卒不得志甚者至於敗䘐狼
狽不還及後¶專委陳太尉(敏/)招募土兵而後克之所謂
左翼軍者是也¶蓋此輩初無行陳部伍憑恃險阻跳踉
山谷之間正得用<md:KR4d0226_SBCK_026-7b>¶其長技而官軍乃以堂堂之陳當之
地形兵勢凡彼之所¶長者皆我之所短是以毎戰而每
不勝也近年茶冦形勢¶正亦如此所以江西官兵屢為
所敗而卒以摧鋒敢死之¶兵困之此往事之明驗也竊
計今日湖廣之冦正亦類此¶熹願太尉養威持重擇形
<pb:KR4d0226_WYG_026-11b>
勝之地堅壁以待之而廣募土¶人鄉兵厚其金帛結以
恩意使之出入山林上下溪谷以¶與此獠從事則彼之
長技正與賊同又倚太尉之威聲以¶順討逆彼假息遊
魂之衆亦將何所逃其命哉熹書生也¶輒語兵事近於
僭率而可笑然私心惓惓竊恐太尉不勝¶忠義奮發之
心直欲以輕兵銳進深窮巢穴草薙而禽獮¶之則非計
之得也大率東南形勢絶與西北不同願更博¶訪而審
度之以圖萬全之功則區區之望也仰恃知照敢<md:KR4d0226_SBCK_026-8a>¶布陳
<pb:KR4d0226_WYG_026-12a>
之以竢采擇惟不以其狂妄畏怯而鄙棄之則幸甚¶幸
甚¶
　　　與王漕劄子¶
熹輒布誠悃仰瀆台聽熹比䝉聖恩誤膺郡寄懇辭弗
獲¶亦既視事唯是小邦民貧財匱歲必乏數月之糧熹
到任¶以來官兵廪給全無顆粒可以支遣究原其弊縁
本軍三¶邑所管苗米止四萬六千餘石每年科撥起四
萬外餘米¶亦係使臺盡數刷發如此則本軍將何所取
<pb:KR4d0226_WYG_026-12b>
以供用度較¶之旁郡如饒池州皆有存留贍用官兵米
數獨本軍先來¶有失申請存留支遣况今來除上供已
起外自餘未發米¶數係諸縣先因旱澇有逃移死亡及
零殘拖欠無戸可催¶之數縱有催到非惟不多又且累
政隨即借兊目今虛掛<md:KR4d0226_SBCK_026-8b>¶欠籍用敢輒拜公牘冐浼控告
欲乞台慈仰體邇者聖詔¶丁寧之意計盈虛通有無將
淳熈三年四年五年未起零¶殘之數悉從蠲免繼自今
以往亦乞存留以為贍用官兵¶之費髙明必有以矜憐
<pb:KR4d0226_WYG_026-13a>
之與其留腐倉庾終為後人之妄¶費孰若使千里並受
其賜而民力不至於重困耶惟執事¶圖之干冐台嚴不
勝恐悚¶
　　　與顔提舉劄子¶
熹昨者輒以撥米干冐台聽仰荷矜憐俯從所請然顒
俟¶久之未䝉明文行下今復專人具禀欲乞台慈特照
舊例¶早賜開允不勝幸甚復有少禀本軍米斛舊來多
就建康¶交納近一兩年忽䝉使臺改撥入都不唯小郡
<pb:KR4d0226_WYG_026-13b>
頓增水脚¶之費無所從出而舟船艱得裝發遲緩盤剝
留滯耗折百<md:KR4d0226_SBCK_026-9a>¶端於事有甚不便者今亦有狀申禀乞賜
台㫖只令赴建¶康府交納儻䝉垂念不勝厚幸¶
　　　與顔提舉劄子¶
熹不揆疎遠疵賤之跡自到任來數以職事仰干台聽
例¶䝉矜照感幸已深惟是至今未被明文行下竊與一
郡官¶吏軍民同切翹跂以俟嘉命今此又有所禀仰祈
恩施内¶循進越不勝恐悚熹昨以星子一縣稅錢偏重
<pb:KR4d0226_WYG_026-14a>
奏乞蠲減¶亦已具申聞矣今聞睿㫖已下使臺竊惟聖
天子明目達¶聰之意雖不間於蒭蕘至於其所決然取
信而亡疑則在¶明使者之一言耳欲望台慈早賜垂念
遣吏核實具以上¶聞使一方疲瘁遺氓速霑仁聖之休
澤不勝幸甚至於前¶請亦乞始終大賜以慰顒顒之望
千萬幸甚幸甚<md:KR4d0226_SBCK_026-9b>¶　　　與顔提舉劄子¶
熹瞻望使臺無由伏謁傾仰不自勝長至節臨又不獲
<pb:KR4d0226_WYG_026-14b>
奉¶觴羣吏之後尤切馳情已具公牘脩慶竊惟清名重
德士¶論所歸履兹剛長之辰固不待祝而諸福朋來也
熹昨者¶使還䝉賜手教復以標凖新圖魯公墓帖為貺
尤荷不鄙¶之意前此因遣牙吏部綱嘗具禀劄畧陳固
陋計今當已¶徹聽聞矣恐或未安更望垂誨幸甚幸甚
撥米二事仰荷¶台念感激尤深蠲租之請亦當已䝉施
行矣區區衰拙不¶堪為吏强顔於此百事隤廢若非明
使者矜而容之種種¶假借久已罪去矣復有少懇别紙
<pb:KR4d0226_WYG_026-15a>
布之伏乞台照¶
　　　與顔提舉劄子¶
熹復有少禀敝郡今秋少雨晚田多旱除星子都昌多
是<md:KR4d0226_SBCK_026-10a>¶早田被災處少唯有建昌一縣晚田數多前此失於
訪問¶遂速檢放之限近因遣佐官行縣乃知其實則又
不容坐¶視已具奏聞及申使司而熹已具狀申省自劾
矣見亦一¶面遣官行視俟見分數當復具申使司得賜
矜從畧與減¶放不勝幸甚星子王令老成篤實邑人甚
<pb:KR4d0226_WYG_026-15b>
愛之同官中如¶其比者蓋少也小郡荒凉人材衰乏同
官中可任者不過¶三數人其間又有有材而過當其他
則又難言所以凡事¶費力不能滿人意誠無心顔久尸
榮禄自劾之請既上即¶束裝以俟罷遣矣每荷垂念故
敢并及之¶
　　　與執政劄子¶
熹昨以疾病侵凌不堪吏責屢以祠官之請冐瀆朝聽
伏¶䝉鈞慈垂念未忍棄捐不惟發教下臨慰藉勤懇至
<pb:KR4d0226_WYG_026-16a>
於士<md:KR4d0226_SBCK_026-10b>¶友之間傳道所以誨飭存撫之意又諄諄焉自惟
疵賤何¶以堪之感激之心無以為喻自是遂欲勉竭駑
頓冀以仰¶答恩私意謂姑使上不得罪於朝廷下不得
罪於百姓則¶亦可以少延時月徐罄前懇而山野愚瞢
不能斟酌事宜¶近因屬縣旱傷失於檢放加以催科不
無追擾遂致人戸¶流移怨讟蠭起仰惟朝寄本以為民
俯循素心亦期及物¶今乃一舉而兩失之日夕憂愧疾
病益侵勢恐不堪復加¶勉彊不得不早為計謹已具申
<pb:KR4d0226_WYG_026-16b>
都省欲望鈞慈特與敷奏¶絀削罷遣以謝無告之民熹
雖飯疏沒齒何敢有怨或䝉¶矜憐曲加全䕶使其仍得
祠官之禄以終餘年則其幸抑¶又甚矣干冐崇嚴不勝
戰栗¶
　　　與丞相劄子<md:KR4d0226_SBCK_026-11a>¶熹輙有危懇仰干洪造熹昨䝉誤恩畀以符竹自度疎
野¶不堪委寄累辭不獲黽俛就事今十閲月矣惟念君
相所¶以眷顧使令之意不敢不竭駑頓以圖報稱而材
<pb:KR4d0226_WYG_026-17a>
力有限¶疾病相仍形苦心勞卒無善狀政荒財匱歲惡
民流自去¶秋以來知舊往來涉其境者問於道塗黄童
白叟無不愁¶歎蹙頞或苦其刑政之苛或病其征賦之
重以至流聞遠¶邇亦莫不然貽書譙責提耳告戒者殆
無虛日以故去冬¶嘗以公狀申省自劾又以劄目哀鳴
冀得早䝉敷奏亟賜¶罷免而鈞慈含覆未遽矜從疎遠
賤微何敢固必謹以抑¶心自强祗服官次不敢復有所
言矣而一二月來國言愈¶甚士友之責愈深使人日夕
<pb:KR4d0226_WYG_026-17b>
憂惶不知所以自處夫為政¶而不宜於民為所厭苦至
於如此誠無心可居官府無顔<md:KR4d0226_SBCK_026-11b>¶可食俸禄不免復冐威
嚴再有陳請而又竊惟某官終欲¶曲賜保全不忍以其
罪戾之跡聞於天聽故於公劄更不¶敢具述如上曲折
儻䝉開陳得以病免其何幸如之仰瀆¶髙明俯伏俟罪¶
　　　與丞相别紙¶
熹區區愚懇已具前幅復不自量輙有踰涯之請忘其
罪¶戾敢私言之熹愚昩之資少即疎懶書史之外酷好
<pb:KR4d0226_WYG_026-18a>
山水¶今以某官造化之力乃得為吏廬阜之下其丘林
泉石號¶為東南最殊勝處固己私愜所願而去歲勞農
山間又得¶所謂白鹿洞者溪山邃宻林趣茂美尤有幽
絶之致熹惟¶是雖遐僻而實先朝所嘗留意不當廢墜
至於如此乃即¶其處復立七架小屋五間亦已具狀申
省矣因竊妄意以<md:KR4d0226_SBCK_026-12a>¶為朝廷儻欲復修廢官以闡祖宗崇
儒右文之化則熹雖¶不肖請得充備洞主之員將與一
二學徒讀書講道於其¶間庶幾上有以副知遇使令之
<pb:KR4d0226_WYG_026-18b>
意下有以遂其平生之懐¶若復更䝉矜憐假之稍廪畧
如祠官之入則在熹又為過¶望而於州縣亦不甚至有
糜耗顧以事體希濶言之若草¶野而倨侮者是以不敢
輙具公狀申聞惟冀鈞慈深察愚¶悃都俞之暇因事及
之萬一可從則熹之受賜為不淺矣¶狂妄之罪亦惟有
以寛之¶
　　　與王樞使劄子¶
熹不避狂僭瀆尊之罪復有迫切之懇須盡布陳熹素
<pb:KR4d0226_WYG_026-19a>
愚¶昧不曉物情加以閑散日久尤不諳悉吏事至此將
及一¶年凡所施為雖不敢不竭愚慮而所見乖謬動失
民和四<md:KR4d0226_SBCK_026-12b>¶方士友貽書見責者積於儿閣不知其幾而前
件陳克己¶者尤其詳盡其間歴數謬政無一可者迹其
所聞皆有實¶狀區區鄙劣亦豈不欲痛自矯厲以補前
愆而精力凋殘¶已有所不能及者矣竊以為此非姦民
猾吏流言飛文之¶書乃出於相愛慕來問學之口尤足
取信故敢冐昧繳連¶陳獻若䝉鈞念得以徧呈東府兩
<pb:KR4d0226_WYG_026-19b>
公庶幾有以察熹前言¶之非妄者早為開陳亟賜罷免
或如前兩劄所請者則熹¶猶可以不重得罪於此民而
此邦之人猶可以安其生業¶而免於流亡死徙之患不
勝幸甚干犯頻仍伏紙尤增隕¶越¶
　　　與丞相劄子¶
熹仰恃知照忘其罪戾猶復别有私懇輒以仰干鈞聽
熹<md:KR4d0226_SBCK_026-13a>¶近因尋訪得白鹿洞故基稍加興葺已具曲折上之
尚書¶矣今以罪戾義當自屏而狂妄進越猶欲並縁此
<pb:KR4d0226_WYG_026-20a>
事輒有¶私請蓋熹前幅所懇二端竊計必有一遂若直
䝉賜以罷¶免則固無復敢有所言若以洪私曲被使得
復備祠官之¶列則熹竊願丞相特為敷奏舉先朝之故
事脩洞主之廢¶官使熹得備執經焉而其禄賜畧比於
祠官則熹之榮幸¶甚矣蓋與其使之以崇奉異教之香
火為名而無事以坐¶食不若脩祖宗之令典使之以文
學禮義為官而食其食¶之為美也熹遠外之蹤率易及
此誠有草野之侮之嫌然¶其實亦朝廷正名革弊之一
<pb:KR4d0226_WYG_026-20b>
事竊惟聖君賢佐必垂察焉¶是以敢冐言之¶
　　　與曹晉叔書<md:KR4d0226_SBCK_026-13b>¶熹求去久不獲近忽得機仲及一二知識報諸公已有
見¶許之意其說可笑㑹前數日已遣人行投此機㑹勢
必得¶之曾原伯亦許為致力也但聞敬夫病殊可憂前
此得請¶意欲一往視之若見歸湖南即自江西便道以
歸也此間¶謬政想亦傳聞近得陳勝私書責以煩刑暴
歛數條已封¶與王季海託其轉呈東府矣今但得脫去
<pb:KR4d0226_WYG_026-21a>
為上更不論此¶是非虛實也季通子直到此相攻亦甚
力次第不虛傳也¶劉公度來此不能久居其氣質不易
得也徳廣留家於此暫¶歸臨江矣東老可傷此人行遽
未暇致奠因見其子幸及¶之擇之書角煩付往近刻康
節書納一本他無可寄也¶
　　　答黄教授書¶
熹無狀居此一年有餘率意直前不能違道干譽得罪
於<md:KR4d0226_SBCK_026-14a>¶士民多矣請祠雖已報聞然旦夕自當以他罪行遣
<pb:KR4d0226_WYG_026-21b>
不至¶久為仁里之害也示喻曲折深荷愛念然必欲使
熹餧㗖¶虎狼保養蛇蝎使姦猾肆行無所畏憚而得歌
頌之聲洋¶溢遠近則亦平生素心所不為也姓髙人事
文叔在此備¶見首尾此而可恕則亦無以官吏為矣至
如木炭錢事亦¶是州郡所當為而幸上司之見聽方恨
不能推類盡蠲苛¶擾初不以是而求歌頌於斯人也此
錢都昌所減獨多又¶是毛掾考究之力此人固有過當
處然細詢田野之言而¶考之案牘以求其實則前日銷
<pb:KR4d0226_WYG_026-22a>
骨之毁亦云甚矣此舉錯¶枉直之間所以難明非有道
以照之則所自謂公正者未¶必非私意之尤也區區不
喜自辯又於老兄不可有隱情¶故久不知所以為報今
偶有便信筆及之非欲較比是非<md:KR4d0226_SBCK_026-14b>¶亦欲老兄深察於公
私名實之間而真得其所謂本心之¶正耳太極之說甚
善南軒遺言兩句不知其本文上下所¶指何事俟更問
之定叟也¶
　　　與江東陳帥書
<pb:KR4d0226_WYG_026-22b>
兹者伏審榮被明綸進班亞保竊惟明主思賢念舊之
意¶可謂盛矣然使相公尚淹藩服而未得究其輔贊彌
綸之¶業則海内有識之士猶以為恨抑無故而驟遷在
彼權幸¶寵利之臣則可而施於相公則於四方之觀聽
亦不能無¶所疑也不審髙明何以處此熹則竊為門下
憂之而未敢¶以為賀也兹承鈞慈遠賜手書竊審嘗欲
有所論建自以¶文不逮意而罷熹於是竊為門下喜焉
而敢冐進其說夫¶諫說主於忠誠不尚文飾且今日之
<pb:KR4d0226_WYG_026-23a>
言有不可緩者猶救<md:KR4d0226_SBCK_026-15a>¶火追亡人也况以相公之忠義懇
切豈真以文不足為病¶而怠於納誨者哉亦曰將有待
而言之耳夫苟誠有待而¶言之則其所待無有大於今
日之所遭者願相公因辭謝¶之章而因有以附見其說
不必引據鋪張不須委曲回互¶直以心之所欲言時之
所甚患者條件剖析為明主言之¶其所病者乃在於文
之過而不病其不足也幸而聽從天¶下固受其賜而相
公之榮豈止於今日不幸而不入則相¶公辭受之決亦
<pb:KR4d0226_WYG_026-23b>
不難處矣失今不言於天下之事固失其¶機而在我者
不無昧利之嫌一旦雖欲復有所言人亦莫¶之聽矣長
孫無忌之事與近歲李叅政(光/)前車尚未遠也¶况今所
授正與其人併肩而處若果出於無心尚為可取¶且又
安知其不故以是風切相公而使與之同哉熹疎賤<md:KR4d0226_SBCK_026-15b>¶狂
瞽之言意謂必觸雷霆之怒今聞己降付後省矣是明¶
主固優容之但此章宣露賤迹自是愈孤危矣夫以聖
恩¶之寛大於熹又且容之而况於相公乎萬一未即開
<pb:KR4d0226_WYG_026-24a>
納無¶後咎餘責亦可保矣願相公勿疑極意盡言以扶
宗社以¶救生靈熹不勝激切懇禱之至¶
　　　與陳帥畫一劄子¶
一本路諸郡旱損處多竊料將來賑濟用米不少然今
　¶來旱勢甚廣近郡之榖不復可仰須廣為規畫多致
　米斛¶乃可接濟至於乾道七年本軍得米凡五萬石
　然流殍¶之民不可勝數田里空虚至今未復此不可
　不早慮也¶似聞總所積榖頗多日就陳腐更久亦不
<pb:KR4d0226_WYG_026-24b>
　堪用若得商¶量措置且就支此米餉給諸軍而計諸
　路綱運除檢放<md:KR4d0226_SBCK_026-16a>¶外更許截留分與諸州般運賑糶收
　簇價錢所管或候¶豐年補前本色斛斗亦為利便¶
一目今旱勢如此而漕司差人在此催發舊欠夫催欠
　之¶與救災事體各别不可雙行欲乞一言且與追回
　其他¶州郡想亦有此并得一例施行尤為幸甚若是
　戸部指¶揮漕司自合申請停緩或不敢言則丞相自
　當言之亦¶致和消沴之一術而救急安民之切務也
<pb:KR4d0226_WYG_026-25a>
一去年赦恩所放官物諸司依舊理催欲乞帥司因此
　旱¶傷作訪聞檢舉行下諸州令逐一具申特與蠲放¶
一旱災如此良由賦歛苛急民氣不和所致欲乞丞相
　建¶言乞將赦恩所放之後一年官物并行除放¶
一本軍建昌縣去年放旱米三千餘石總所漕司累次
　行<md:KR4d0226_SBCK_026-16b>¶下令於上供軍用數内分豁此甚允當今漕司忽
　變其¶說令本軍全於軍用數内除豁不得減上供數
　熹有劄¶子懇兩漕别本具呈乞賜鈞念一言及之是
<pb:KR4d0226_WYG_026-25b>
　亦救荒之¶助也¶
一本軍申漕倉兩司乞撥錢米修結石寨狀别本具呈
　并¶乞鈞念或䝉應副亦可并下諸州放此施行募民
　充役¶可以集官事濟饑民消盜賊伏乞鈞照¶
　　熹復有愚懇欲從漕司借留六年上供零米五千
　　餘¶石約今冬或來春可還有狀申漕司今亦録呈
　　乞賜¶宛轉及之幸甚適又檢得乾道七年省劄亦
　　録梗槩¶上呈恐今歲事體不減此也提舉逓鋪司
<pb:KR4d0226_WYG_026-26a>
　　牒有近日¶雨水日多之說恐江東已霑足矣此獨
　　無有柰何<md:KR4d0226_SBCK_026-17a>¶　　　與陳帥書¶
前此屢以上流遏糴利害申禀未䝉施行今本軍糴米
人¶船已為隆興邀截不許解離又凡客販皆為阻絶江
西頗¶有得熟州郡本自不須如此又况著令及累降指
揮皆有¶明文已作書力懇之恐其未必經意蓋自初糴
已節次懇¶之今乃約束愈峻其意亦可見矣切乞早賜
<pb:KR4d0226_WYG_026-26b>
移文仍申朝¶省或具奏聞乞遍下諸路約束不獨此邦
䝉大賜也頃時¶劉樞遭旱首奏此事其後客船輻凑米
價自減此最為救¶荒之急務向䝉賜教乃謂上流皆旱
無所告糴但擬撥樁¶積米此但為建康州郡計耳然贑
吉鼎澧湖南諸郡皆熟¶若用劉樞舊例請奏此米皆可
致而一路受賜矣不然則¶樁積之米得賜取撥使諸郡
各得三五萬石亦為幸甚漕<md:KR4d0226_SBCK_026-17b>¶使本别具禀熹偶足疾大
作疼痛亡憀不敢多作字只乞¶鈞念為達此懇同賜區
<pb:KR4d0226_WYG_026-27a>
處以速為上移文至江西附逓恐¶遲得為專人徑往千
萬之幸¶
　　　與江東王漕劄子¶
熹久不拜起居之問日有瞻仰人還被教感慰亡窮䝉
喻¶置寨事極荷台念但事已差池今又方有救災之急
未暇¶再請若稍定未去終當料理耳減稅事尤感垂意
之勤初¶謂必可遂請適有牙吏還自臨安云省吏果以
使司未保¶明為言勢須再下此終有望於維持也白鹿
<pb:KR4d0226_WYG_026-27b>
官書拜賜甚¶寵謹已别具謝劄矣但今歲旱勢甚盛此
自五月半間得¶雨之後枯旱至今雖有得少雨處殊不
沾洽旱稻已無可¶言晚禾亦未可保民情皇皇未知所
以慰安之者而使司<md:KR4d0226_SBCK_026-18a>¶差人在郡追人吏催官物者凡三
四輩熹雖不敢拒違台¶命然當此之時督責縣道追擾
農民則實有所不忍得賜¶追還令得一意講求備禦賑
恤之政以救此遺民於溝壑¶之中不勝幸甚其可辦者
熹固自不敢緩也又建昌去歲¶檢放總所已行下今均
<pb:KR4d0226_WYG_026-28a>
在上供州用數中而反未䝉使司¶除豁上供之數尤非
所望於仁人君子者熹竊惑之更乞¶深賜省察狂妄冐
瀆皇恐死罪¶
熹前幅所禀之外更有石隄一事已具公狀申聞不審
台¶慈賜念否若今之君子則固不敢以此望之惟執事
者儻¶以禹稷之心為心則此一役也而可以兩濟得䝉
垂意不¶勝幸甚此或有委并乞垂示¶
熹前幅所禀去冬放旱事初已得使帖如總司之云矣
<pb:KR4d0226_WYG_026-28b>
既<md:KR4d0226_SBCK_026-18b>¶而中改一予一奪殊不可曉今别具公狀及劄子乞
賜台¶覽若決不可行則熹於此不容宿留便當自劾去
官雖重¶得罪不敢辭矣本欲初秋即申祠請又遭旱虐
自以為義¶不當求自逸故勉强於此若不獲已則亦不
免冐此嫌耳¶一生忍窮不敢求仕正為如此且未來此
時知友皆以為¶于公之仁必能庸崔君今乃反為所誤
而姚提㸃平生不¶相識乃能俯聽愚言一奏減本軍木
炭錢二千貫不審亦¶嘗聞之否熹老矣已無意於人間
<pb:KR4d0226_WYG_026-29a>
不堪久此鬱鬱也¶
　　　與漕司畫一劄子¶
一本軍昨具奏乞依乾道七年例支撥錢米應副後來
　照¶得元數頗多恐難應副遂再具實欠軍糧米奏乞
　截留¶六年殘欠五千石及今年擬放七分外三分米
　一萬餘<md:KR4d0226_SBCK_026-19a>¶石庶幾數少易撥今續契勘諸縣檢放分處
　大段乾損¶處多恐不能及三分之數即雖䝉朝廷許
　截上件米亦¶恐不足支遣更俟取到實放數外合納
<pb:KR4d0226_WYG_026-29b>
　之數却行紐計¶欠數申禀或别具奏乞送使司預乞
　台照¶
一本軍常平米通兩縣計五萬石見行取會下戸仰食
　之¶人數目未到候將來冬後闕食即將上件米斛分
　等第¶糶給别具措畫詳細申聞或恐米數不足即乞
　支撥應¶副(熹已兊那諸色官錢往鄰近收糴約可得/萬餘石但若錢少而近地米價已髙難運)
　(耳/)¶
一石隄已差官計料以俟徐推之來此舉本不敢容易
<pb:KR4d0226_WYG_026-30a>
　¶蓋欲因此贍給饑民一舉兩利切乞留念¶
一去秋建昌檢放米當依台喻申省部乞下使司乞賜
　保¶明除豁然此又是一重往復不知徑自使司申請
　如何<md:KR4d0226_SBCK_026-19b>¶(此已一靣/申部矣)¶
一星子減稅省部對補之說乃似肉糜之論可付一笑
　¶若本軍本縣自有名色可補即何用更乞減放耶近
　世議¶論大抵如此令人氣塞見已别具公狀申聞仍
　申朝省¶極論其繆預乞台悉
<pb:KR4d0226_WYG_026-30b>
一聞得贑吉諸州及湖北鼎澧諸州皆熟得湖南&KR0607;憲
　書¶云湖北米船填街塞巷增價招邀氣象甚可喜欲
　乞更¶與帥相商度乞奏指揮兩路不得阻節客販許
　下流被¶害州軍徑具奏聞重作行遣(此一項早/乞留念)¶
　　　與王運使劄子¶
熹復有少禀近凖使牒奉行詔書取㑹本軍金榖出納
大¶數初欲一一從實供申偶㑹得池州式様官吏皆以
為當<md:KR4d0226_SBCK_026-20a>¶效其所為可無後悔遂止據有正當窠名合收之
<pb:KR4d0226_WYG_026-31a>
數以為¶收支之數而凡州郡多方措畫以添助支遣者
皆不敢載¶大約所供才十之二三而米猶不在數中也
見欲一靣如¶此攢寫供申然在鄙意終有未安蓋聖詔
所為丁寧使臺¶所謂取索凡以欲知州縣有無之實而
均給之以寛民力¶耳今乃如此在熹素心則為上欺使
臺以及君父在州郡¶利害則恐今既自謂有餘後日將
不得䝉均給之惠以病¶其民也是以深竊疑之未敢不
以實對然官吏之說則又¶有二端焉其一以為州郡措
<pb:KR4d0226_WYG_026-31b>
置所收窠名多不正當恐有¶詰責莫任其咎此則便文
自營之計熹所不敢避也其一¶以為若盡實供具出數
今日固未必實有均給之惠而盡¶實供具入數異時上
官所見不同或將按籍而取之則州<md:KR4d0226_SBCK_026-20b>¶郡必致重困此則
其說不為無理而熹有所不敢違也是¶以尤竊疑之又
未敢遽以實對伏念旬日不能自定敢以¶此私於下執
事伏惟台慈開示所鄉使得奉以從事不勝¶幸甚¶
　　　與江西張帥劄子一
<pb:KR4d0226_WYG_026-32a>
熹比數以短劄承候起居計悉已塵几下今者復有少
懇¶輒敢以冐聞聽熹以不德招殃致凶又無術畧以濟
饑饉¶已屢伸告糴之請然小郡貧薄不能多致儲積遠
近軍民¶唯仰客販沿流而下得以餬口其引領南望朝
夕之勤蓋¶不啻農夫之望歲也今乃竊聞督府所臨南
自贑吉西極¶袁筠東被南城方地數千里幸䝉德政之
餘休皆有秋成¶之慶而任事者私憂過計未撤津梁之
禁熹愚竊以髙明<md:KR4d0226_SBCK_026-21a>¶方以天下之重自任其視鄰道何以
<pb:KR4d0226_WYG_026-32b>
異於吾民願賜一言¶俾除其禁則不惟蕞爾小邦歌舞
大賜抑自是以東列城¶數十實均頼之率爾干冐始猶
自疑及念前日荔子分甘¶之意然後有以決知執事之
不棄此土之人也是以敢卒¶言之伏惟台慈俯賜矜照¶
　　　與江西張帥劄子一¶
咫尺門牙無縁進謁第切傾鄉之私比以告糴仰干台
聽¶竊意必䝉矜念今聞收糴牙吏未及解發而使府約
束愈¶峻遂不能歸且鄙郡荒凉舊雖豐歲亦不免仰食
<pb:KR4d0226_WYG_026-33a>
船粟之¶來自封境者况今旱歉溝壑在前其所望於餘
波之惠者¶又非他日之比前記之懇雖出僭易然亦仁
人君子所宜¶動心也今再具禀及以公文為請伏惟髙
明擴一視同仁<md:KR4d0226_SBCK_026-21b>¶之心敦救災恤鄰之義俯賜矜允千萬
幸甚千萬幸甚¶
　　　與江西錢漕劄子¶
比以民饑告糴隆興已具曲折懇張帥意必䝉其憐閔
推¶所餘以并活此邦之人乃今聞其約束愈峻所遣牙
<pb:KR4d0226_WYG_026-33b>
吏得¶米而不能歸至於客販亦復斷絶若上流果亦荒
旱則不¶敢請傳聞贑吉臨川諸郡及隆興屬邑自有豐
熟去處則¶江西當自不至闕食而其餘波因可以及隣
境恐不必過¶計為此以傷一視同仁之心害救災恤鄰
之義熹已手書¶復致此懇於張帥更望台慈賜以一言
之重使得早遂見¶聽則此邦之人仰戴仁人之施其可
量哉¶
　　　與江西張漕劄子
<pb:KR4d0226_WYG_026-34a>
熹未見顔色輙有祈懇比以民饑告糴隆興已具曲折
懇<md:KR4d0226_SBCK_026-22a>¶禀張帥閣學意必䝉其憐憫拯此困急今乃聞其約
束愈¶峻所遣牙吏得米而不能歸至於客販亦復斷絶
竊縁本¶軍地瘠民貧雖號熟年不免仰食上流諸郡况
今凶儉事¶勢可知然若上流果亦荒旱則亦不敢固請
今贑吉臨川¶諸郡及隆興屬邑皆有豐熟去處則使節
所臨江西一路¶決當不至闕食而其餘波自可惠及鄰
境是以敢布其私¶欲望台慈一言於張帥早得放行本
<pb:KR4d0226_WYG_026-34b>
軍所糴及弛客販之¶禁則台座活人之恩被於鄰道此
邦之人所以感激歸戴¶者為如何哉¶
　　　與江西張帥劄子三¶
熹累具懇禀告糴米船乞賜照應條法及近降指揮特
與¶通放亦已累䝉公移回報開許良感仁庇之及但奉
新令<md:KR4d0226_SBCK_026-22b>¶尉乃敢公然違戾百端攔遏其意必使敝邑饑民
束手受¶斃而後已設若使境之旱與弊軍等則熹不敢
有請今使¶境諸邑粒米狼戾發洩不行而弊軍諸縣放
<pb:KR4d0226_WYG_026-35a>
皆及八分山¶谷之民已苦艱食所遣糴米本錢又皆兊
借上供錢物方¶此自劾罪無所逃竊意窮苦之狀必䝉
矜憐不謂此輩乃¶爾不仁既格詔㫖又違使臺約束而
所以貽患於鄰邑者¶尤為無狀熹已具公文上之幕府
欲望台慈詳酌將本縣¶官吏重作行遣將本軍米船早
賜通放上以體聖朝一視¶同仁之恩下以見盛府救災
恤鄰之義不勝幸甚¶
　　　與星子諸縣議荒政書
<pb:KR4d0226_WYG_026-35b>
熹為政不德致此旱災雖已究心多方措置庶幾吾民
得¶以保其生業而免於饑餓流離之苦然竊自念智力
淺短<md:KR4d0226_SBCK_026-23a>¶不惟精神思慮多所不周而事體次第亦須由軍
而縣方¶能推以及民若非二縣同官各存至公至誠之
心深念邦¶本民命之重相與恊力豈能有濟今有愚見
懇切布聞條¶具如後¶
　一逐縣知佐既是同在一縣恊力公家當以至公至
　　誠¶之心相與凡百事務切要通情仔細商量從長
<pb:KR4d0226_WYG_026-36a>
　　措置¶自然政修事舉民受其賜苟或上忽其下唯
　　務私已¶吝權下慢其上但知偷安避事則公家之
　　務何由可¶濟况今災數非常民情危迫經營措置
　　當如拯溺救¶焚之急不可小有遲緩齟齬有誤民
　　間性命之計切¶告深體此意盡革前弊庶幾事有
　　成功民受實惠¶
　一檢放之恩著在令甲謹已遵奉施行今請同官當
　<md:KR4d0226_SBCK_026-23b>¶　其任者少帶人從嚴切戒約給與糧米錢物不得
<pb:KR4d0226_WYG_026-36b>
　　縱容¶需索搔擾又須不憚勞苦逐一親到地頭不
　　可端坐¶寛凉去處止慿鄉保撰成文字又須依公
　　檢定分數¶切不可將荒作熟亦不可將熟作荒其
　　間或有疑似¶去處或有用力勤苦之人寧可分明
　　過加優恤不可¶縱令隨行胥吏受其計囑别作情
　　弊¶
　一勸諭上戸請詳本軍立去帳式令鄉衆依公推舉
　　約¶定所䕃客戸所糶米榖數目縣司畧備酒果延
<pb:KR4d0226_WYG_026-37a>
　　請勸¶諭厚其禮意諭以利害不可縱令胥吏非理
　　搔擾上¶户既是富足之家必能體悉此意其間恐
　　有未能致¶悉之人亦當再三勸諭審其虚實量與
　　增減如更詐¶欺抵拒即具姓名申軍切待别作施
　　行<md:KR4d0226_SBCK_026-24a>¶　一根括貧民請詳本軍所立帳式行下諸都隅官保
　　正¶仔細抄劄著實開排再三叮嚀說諭不得容情
　　作弊¶妄供足食之家漏落無告之人將來供到更
<pb:KR4d0226_WYG_026-37b>
　　於本都¶喚集父老貧民逐一讀示公共審實衆議
　　平允即與¶保明如有未當就令改正將根括隅官
　　保正重行責¶罰¶
　一將來糶米亦請一靣早與上戸及糴米人戸公共
　¶　商議置塲去處務令公私貧富遠近之人各得其
　　便大¶抵官米只於縣市出糶上戸米榖即與近便
　　鄉村置¶場出糶不須般載往來徒有勞費如有大
　　叚有餘不¶足去處及將來發糶常平米斛即具因
<pb:KR4d0226_WYG_026-38a>
　　依申來切待¶别行措置<md:KR4d0226_SBCK_026-24b>¶　一凡郡中行下寛恤事件各請誠心公共推行如有
　　未¶當或未盡事宜更望仔細示喻當行改正¶
右件如前各請痛察如或未䝉聽從尚仍前弊致此饑
民¶一有狼狽即當直以公法從事不容更奉周旋矣千
萬至¶懇至懇¶
　　　與執政劄子¶
熹輒有危迫之懇已具公劄申陳然其曲折有不敢盡
<pb:KR4d0226_WYG_026-38b>
言¶於君父之前者復此干冐鈞聽得賜宛轉陶鑄不勝
幸甚¶熹昨縁疾病不堪吏役累具劄目乞備祠官至五
月間伏¶凖尚書省劄子奉聖㫖不允自惟卑賤不敢頻
有祈扣觸¶犯天威欲俟新秋乃伸前請而德薄政荒招
致災旱深念¶千里民命之重不忍當此艱難窮困之秋
輒求自便於是<md:KR4d0226_SBCK_026-25a>¶屈心抑志黽俛服官祈禱百方卒無所
効又慮將來軍民¶必致闕食不免行下屬縣勸諭富民
根括下戸那兊官錢¶於隣近州縣米價稍平去處收糴
<pb:KR4d0226_WYG_026-39a>
米斛凖備賑給又已申¶奏朝廷及申轉運常平兩司乞
行救助更欲勉悉疲駑講¶求荒政以副聖主子愛黎元
之意而力小任重日夕驚憂¶遂致心疾大叚發動上災
下潦勢甚危急在熹一身死生¶夜旦所不足言實懼失
於備禦有誤一方饑民横致流殍¶則熹為上負朝廷死
有餘憾於是不復敢顧辭難避事之¶嫌有此申禀欲望
鈞慈憐察特賜敷奏與熹宫廟差遣使¶得歸死故山仍
催已差下人石&KR1488;疾速前來料理荒政救¶濟饑民不勝
<pb:KR4d0226_WYG_026-39b>
幸甚¶
　　　小貼子<md:KR4d0226_SBCK_026-25b>¶　伏念熹昨以朝命敦迫勉彊到官不敢携家為久住
　計¶祗挈一小兒在此方十餘歲今若病勢有加即彼
　此存¶没一時狼狽欲望鈞慈深賜憐察¶
　　　與周叅政劄子¶
熹竊以仲秋之月暄凉未定恭惟參政鈞候起居萬福
熹¶前日專人奏記㝷即奉被逓中所賜手教伏讀再三
<pb:KR4d0226_WYG_026-40a>
感慰¶亡踰又蒙垂喻繆妄所陳聖㫖乃有假借納用之
意自推¶疎賤不宜得此悚戴之私殆未易以言說既也
然前事不¶聞有所施行後事更被詰問若將反以違滯
之罪罪之者¶惜乎聖主虚心受言之美未有以見於行
事之實也加之¶賤體自遣人後心痛寖劇而足疾復作
痛楚非常不能履¶地在告已旬日矣自度衰頺不堪勉
强恐誤一郡軍民性<md:KR4d0226_SBCK_026-26a>¶命日夕憂懼不能自安謹再具劄
子申布賤懇然於所職¶亦不敢忘過計之憂頃有狀奏
<pb:KR4d0226_WYG_026-40b>
乞截綱運充軍糧事并以¶申省然於羣公前己致問不
敢頻有煩瀆願因間語賜一¶言焉得并前劄早賜開陳
使熹得輿病以歸而軍民不至¶狼狽不勝幸甚力疾專
此具禀不能他及瞻望台躔邈在¶霄漢無由進拜第切
拳拳¶
　　　與周參政劄子¶
近得尤倉書已具道鈞意矣固知遠方下邑朝廷不當
偏¶有應副然災傷如此竊意似當隨其重輕普加恩意
<pb:KR4d0226_WYG_026-41a>
也昨¶日省符行下議臣奏請檢放之弊所謂但憂郡計
之不支¶不慮民力之愈困者真可謂仁人之言矣三復
歎息不意¶議者猶能及此方之對補之論蓋不啻九牛
毛也然郡計<md:KR4d0226_SBCK_026-26b>¶之不支亦非細事熹嘗論之矣切望垂意
朝廷之體固不¶當私一郡尤不可棄諸郡也不審鈞意
以為如何未能自¶脫而欲為左右言可謂僭妄然區區
之心有不能已者其¶所以望於參政者蓋非特今人之
事也伏惟恕而察之幸¶甚本路尤倉甚留意然常平之
<pb:KR4d0226_WYG_026-41b>
積恐不足以周今歲之用¶聞建康樁積甚富而漕司亦
有餘財但相去之遠呼呌不¶聞未知所以為計耳前此
減稅及乞放去年建昌三千餘¶石猶不任責况有大於
此者尚何望哉觀此事勢上下決¶不相應熹性狷狹進
則有搪突之傷退則迫切無憀疾病¶侵加恐徒死而無
益參政儻哀憐之不若投畀閑散以安¶全之乃為大幸
然其所請截撥應副乃一郡之計初不繫¶於熹之去留
也遏糴之請尤急聞其用法甚峻犯者或乃<md:KR4d0226_SBCK_026-27a>¶沒入其家
<pb:KR4d0226_WYG_026-42a>
此望早賜約束少遲則早榖向盡晚米價髙雖¶通無益
矣熹又思之恐得祠去此見在同僚未有能亢此¶難者
已與尤倉宻計更調守者然朝廷亦當一面催促代¶者
彼至則足以蘇此人但道里遼遠未能猝至耳凡此皆¶
望深賜留念幸甚幸甚又蒙垂喻所以曉子澄者莫非
至¶當之言不勝歎服但未知子澄之意果如何若熹則
方與¶邦人厄於陳蔡之間雖有雜燒之令亦不暇起而
争救之¶矣匆匆亟遣此人未及究鄙懐之一二然其僭
<pb:KR4d0226_WYG_026-42b>
易煩瀆之¶罪己不勝悚仄矣并乞鈞察千萬之幸¶
　　　與周參政劄子¶
熹復有愚見懐不能己敢以私於下執事今歲之旱其
勢¶甚廣比見連日降㫖所以為祈禱寛恤之計者足以
知聖<md:KR4d0226_SBCK_026-27b>¶主之憂勞矣然所謂禁屠宰決杖罪放房緡及茶
鹽賞錢¶者恐未足以為應天之實而今日又報蠲放綱
運欠米十¶石以下者此尤近於兒戱欲以此消己成之
災息未形之¶患吁亦難矣成湯桑林之禱宣王側身修
<pb:KR4d0226_WYG_026-43a>
行之意其反求¶諸己者為如何哉熹竊思之今日之事
應天之實有四曰¶求直言曰修闕政曰黜邪佞曰舉正
直恤民之大者有六¶曰重放稅租(乞行下諸路監司察/州郡不受訴者郡守)
(察其縣令/皆以名聞)曰通放米船¶(乞下江西湖南路仍許下流/諸路州軍具奏重行責罰)曰
勸分賑乏曰截留綱運曰¶嚴禁盜賊曰紏劾貪懦區區
念此至熟悉矣欲卬首信眉¶一言於上又慮出位干時
未必取信故敢以告於執事伏¶惟都俞之暇從容造膝
一為明主極言之則天下幸甚
<pb:KR4d0226_WYG_026-43b>
　　　與周參政别紙<md:KR4d0226_SBCK_026-28a>¶竊聞參政間以隔并之災過自引咎顧留行之詔既下
則¶明公不得終遂其髙矣然天戒昭昭聖心警懼惕然
有意¶於講闕政以召和氣此實盡忠補過轉禍為福不
可失之¶幾願明公深以為意則天下幸甚熹前日所陳
應天恤民¶之目皆今日之急務而求言之詔尤四方所
渴聞者不識¶明公亦有意乎若復推遷失此大會則自
今以往熹之言¶不復能出諸口矣引領東閣不勝拳拳
<pb:KR4d0226_WYG_026-44a>
　　　與陳師中書¶
熹試郡無狀以丞相庇臨之力幸及終更復叨除命傳
聞¶嘗汚丞相薦墨是以有此意者偶因臧否支郡及之
比歸¶見劉平父乃知所以假借稱道者過實殊甚使人
愧懼踧¶踖不知所言丞相既已失之老兄在旁又不力
諫止使熹<md:KR4d0226_SBCK_026-28b>¶負此無實之名他日反為門墻之累追悔何
可及耶欲具¶書謝丞相具道此意偶值此便未暇更旬
日間當有的便¶續修致也歸途所過知識往往能道次
<pb:KR4d0226_WYG_026-44b>
舍經歴之狀但未¶知果以何日至莆中舊第區區不勝
瞻仰也熹閏月二十¶七日受代即日出城遊山玩水自
江州界渡江在道十餘¶日以前月十九日到家疾病支
離且得休息江西勅告尚¶未被受衰懶豈復堪此幸闕
期尚遠得以徐為去就耳自¶明之亡行且期矣念之怛
然痛恨如新不知向來所喻編¶次文字今己就否渠所
立自足以不朽然其議論曲折亦¶不可不使後人聞之
也其家事復如何朋友傳説令女弟¶甚賢必能養老撫
<pb:KR4d0226_WYG_026-45a>
孤以全栢舟之節此事更在丞相夫人¶奬勸扶植以成
就之使自明沒為忠臣而其室家生為節<md:KR4d0226_SBCK_026-29a>¶婦斯亦人倫
之美事計老兄昆仲必不憚贊成之也昔伊¶川先生嘗
論此事以為餓死事小失節事大自世俗觀之¶誠為迂
濶然自知經識理之君子觀之當有以知其不可¶易也
伏况丞相一代元老名教所宗舉錯之間不可不審¶熹
既辱知之厚於義不可不言未敢直前願因老兄而宻¶
白之不自知其為僭率也
<pb:KR4d0226_WYG_026-45b>
　　　與陳丞相别紙¶
自明云亡忽將朞歲念之令人心折其家想時收安問
熹¶前日致書師中兄有所關白不審尊意以為何如聞
自明¶不幸旬月之前嘗手書列女傳數條以遺其家人
此殆有¶先識者然其所以拳拳於此亦豈有他正以人
倫風教為¶重而欲全之閨門耳伏惟相公深留意焉<md:KR4d0226_SBCK_026-29b>¶　　　與福建顔漕劄子¶
前日已被改除信劄傳聞㑹稽斗米八百錢其勢不容
<pb:KR4d0226_WYG_026-46a>
辭¶避己申乞奏事矣邵武勢須四五日間方得歸即治
裝以¶俟命萬一成行恐不復得請教不勝引領之懐凡
所以居¶官治民及救荒方畧有可見教者尚冀不鄙幸
甚幸甚¶
　道間詢問收成次第云僅可得六七分今又遭雨若
　未¶遽止即不得及此數矣恐欲聞其實故敢及之¶
　　　與顔漕劄子¶
熹衰病之餘彊顔一出適此大祲費縣官數十萬而越
<pb:KR4d0226_WYG_026-46b>
人¶之殍猶不可以數計俯仰幽明跼踳憂愧殆未易以
言喻¶也加以伉拙不堪世俗之迫隘中間求去不得復
此宿留¶今幸二麥登場賑救訖事見攅帳目申發即㝷
前請庶幾<md:KR4d0226_SBCK_026-30a>¶觀變玩占可以無大過耳浙東山佳處都未
得放懐登覽¶剡中雖兩到然憂累方深無復佳興也若
便得報罷當取¶道石橋龍湫以歸庶不負此行耳前承
枉書竊審軺車一¶出周徧八都狂冦束手姦民屏息山
谷困窮受賜多矣他¶可以為一方久遠計者尚冀髙明
<pb:KR4d0226_WYG_026-47a>
慮之千萬幸甚¶
　　　上宰相書¶
六月八日具位謹奉書再拜獻於某官熹嘗謂天下之
事¶有緩急之勢朝廷之政有緩急之宜當緩而急則繁
細苛¶察無以存大體而朝廷之氣為之不舒當急而緩
則怠慢¶廢弛無以赴事幾而天下之事日入於壊均之
二者皆失¶也然愚以為當緩而急者其害固不為小若
當急而反緩¶則其害有不可勝言者不可以不察也竊
<pb:KR4d0226_WYG_026-47b>
觀今日之勢可<md:KR4d0226_SBCK_026-30b>¶謂當急而不可緩者矣然今日之政則
反是愚不知其何¶以然也去歲諸路之饑浙東為甚浙
東之饑紹興為甚聖¶天子閔念元元之無辜傾囷倒廪
以救之而甚者至出内¶帑之藏以補其不足德意之厚
與天同功熹於是時憊卧¶田野而明公實推挽之使得
與被使令趨走之末仰惟知¶遇撫己慙怍然自受任以
來夙夜憂歎恐無以仰承聖天¶子之明命而辱明公之
知於此時也是以不憚奔走之勞¶不厭奏請之煩以盡
<pb:KR4d0226_WYG_026-48a>
其職之當為者求以報塞萬一而乃¶奏請諸事多見抑
却幸而從者又率稽緩後時無益於事¶而其甚者則又
漠然無所可否若墮深井之中至其又甚¶者則遂至於
按劾不行反遭傷中而明公意所左右又自¶曉然使人
憤懣自悔其來而求去不得遂使因仍以至於<md:KR4d0226_SBCK_026-31a>¶今比日
以來神明消耗思慮恍惚兩目昏澁省閲艱辛方¶欲少
俟旬日别上封章冀蒙哀憐得就閑佚又以連日不¶雨
旱勢復作紹興諸邑仰水髙田已盡龜拆而山鄉更有
<pb:KR4d0226_WYG_026-48b>
種不及入土之處明&KR0276;台州皆來告旱勢甚可憂雖已
一¶靣多方祈禱必冀感通然天道髙遠事有不可期者
萬一¶更加旬日未遂所求則去年境界又在目前而上
自大農¶下及閭巷公私蓄積頻年發散亦自無餘後日
之憂必有¶萬倍於前日者熹之迂愚固不知所以為計
誠恐雖以聖¶主之聰明聖智明公之深謀遠慮亦未必
有斷然不可易¶之長策真可以惠活饑民彈壓姦盜而
保其必無意外之¶患也熹是以徬徨&KR0502;迫未敢遽請而
<pb:KR4d0226_WYG_026-49a>
復冐昧一罄其愚惟¶明公試幸聽之竊惟朝廷今日之
政無大無小一歸弛緩<md:KR4d0226_SBCK_026-31b>¶今亦未暇一一條數以慁崇徳
且以荒政論之則於天下¶之事最為當急而不可緩者
而荒政之中有兩事焉又其¶甚急而不可少緩者也一
曰給降緡錢廣糴米斛今二廣¶之米艫舳相接於四明
之境乘時收糴不至甚貴而又顆¶粒匀净不雜糠粃乾
燥堅碩可以久藏欲望明公察此事¶理特與敷奏降給
緡錢三二百萬付熹收糴則百萬之粟¶旬月可辦儲蓄
<pb:KR4d0226_WYG_026-49b>
既多緩急足用政使朝廷别有支撥一紙¶朝馳而米夕
發矣且往時不免轉大農之粟發内帑之幣¶以應四方
之求矣積之於此與彼何異而又乘錢廣糴利¶重費輕
殆與臨期支撥糴貴傷財者不可同日而語且今¶米船
已集求售無所停住日久坐失本利後者懲創因不¶復
來無窮之害實自今始此一事也二曰速行賞典激勵<md:KR4d0226_SBCK_026-32a>¶富室蓋此一策本以誘民事急則籍之以為一時之用
事¶定則酬之以為後日之勤旋觀今日失信已多别有
<pb:KR4d0226_WYG_026-50a>
緩急¶何以使衆欲望明公察此事理特與敷奏照會元
降即與¶推恩使已輸者無怨恨不滿之意未輸者有歆
豔慕用之¶心信令既行願應者衆則緩急之間雖百萬
之粟可指揮¶而辦况是此策不關經費揆時度事最為
利宜而乃遷延¶歲月沮抑百端使去歲者至今未及霑
賞而今歲者方且¶反覆郤難未見涯際是失信天下固
足以為今日之所甚¶憂而自壊其權宜濟事之策者亦
今日之所可惜也謀國¶之計乖戾若此臨事而悔其可
<pb:KR4d0226_WYG_026-50b>
及哉此二事也然或者之¶論則以為朝廷一節財用重
惜名器以為國之大政將在¶於此二者之請恐難必濟
愚竊以為不然也夫樽節財用<md:KR4d0226_SBCK_026-32b>¶在於塞侵欺滲漏之弊
愛惜名器在於抑無功幸得之賞¶今將預儲積蓄以大
為一方之備則非所謂侵欺滲漏之¶弊也推行恩賞以
昭示國家之信則非所謂無功幸得之¶賞也且國家經
費用度至廣而耗於養兵者十而八九至¶於將帥之臣
則以軍籍之虚數而濟其侵欺之姦餽餫之¶臣則以薄
<pb:KR4d0226_WYG_026-51a>
籍之虚文而行其盜竊之計苞苴輦載爭多鬬¶巧以歸
於權倖之門者歲不知其幾巨萬明公不此之正¶顧乃
規規焉較計毫末於饑民口吻之中以是為樽節財¶用
之計愚不知其何說也國家官爵布滿天下而所以予¶
之者非可以限數也今上自執政下及庶僚内而侍從
之¶華外而牧守之重皆可以交結託附而得而比來歸
正之¶人近習戚里之輩大者荷旄仗節小者正任横行
又不知<md:KR4d0226_SBCK_026-33a>¶其幾何人明公不此之愛而顧愛此廸功文學
<pb:KR4d0226_WYG_026-51b>
承信校尉¶十數人之賞以為重惜名器之計愚亦不知
其何說也然¶熹亦嘗竊思其故而得其說矣大抵朝廷
愛民之心不如¶惜費之甚是以不肯為極力救民之事
明公憂國之念不¶如愛身之切是以但務為阿諛順指
之計此其自謀可謂¶盡矣然自旁觀者論之則亦可謂
不思之甚者也蓋民之¶與財孰輕孰重身之與國孰大
孰小財散則可復聚民心¶一失則不可以復收身危猶
可復安國勢一傾則不可以¶復正至於民散國危而措
<pb:KR4d0226_WYG_026-52a>
身無所則其所聚有不為大盜¶積者耶明公試觀自古
國家傾覆之由何嘗不起於盜賊¶盜賊竊發之端何嘗
不生於饑餓赤眉黄巾葛榮黄巢之¶徒其已事可見也
數公當此無事之時處置一二小事尚<md:KR4d0226_SBCK_026-33b>¶且瞻前顧後踰
時越月而不能有所定萬一薦饑之餘事¶果有不可知
者不審明公何以處之明公自度果有以處¶之則熹不
敢言若果無以處之則與其拱手熟視而俟其¶禍敗之
必至孰若圖難於易圖大於細有以消弭其端而¶使之
<pb:KR4d0226_WYG_026-52b>
不至於此也古之人固有雍容深宻不可窺測平居¶黙
然若無所營而臨大事決大策不動聲氣而措天下於¶
太山之安者然從今觀之自其平日無事之時而規模
措¶畫固已先定於胸中是以應變之際敏妙神速決不
若是¶其泄泄而㳫㳫也况今祖宗之讐恥未報文武之
境土未¶復主上憂勞惕厲未嘗一日忘北向之志而民
貧兵怨中¶外空虚綱紀陵夷風俗敗壊政使風調雨節
時和歲豐尚¶不可謂之無事况其饑饉狼狽至於如此
<pb:KR4d0226_WYG_026-53a>
為大臣者乃不<md:KR4d0226_SBCK_026-34a>¶愛惜分隂勤勞庶務如周公之坐以待
旦如武侯之經事¶綜物以成上意之所欲為者顧欲從
容偃仰玩歲愒日以¶僥倖目前之無事殊不知如此不
已禍本日深熹恐所憂¶者當不在於流殍而在於盜賊
受其害者當不止於官吏¶而及於邦家竊不自勝漆室
嫠婦之憂一念至此心膽墮¶地念不可不一為明主言
之而猶未敢率然以進敢先以¶告於下執事惟明公深
察其言以前日遲頓寛緩之咎自¶列於明主之前君臣
<pb:KR4d0226_WYG_026-53b>
相誓務以盡變前規共趨時務之急¶而於熹所陳荒政
一二事者少加意焉則熹雖衰病不堪¶吏役尚可勉悉
疲駑以備鞭策至其必不可支吾而去後¶來之人亦得
以因其已成之緒葺理整頓仰分顧憂如其¶不然則熹
之愚昧衰遲固不能為此無麫之不托而其狂<md:KR4d0226_SBCK_026-34b>¶妄將有
不能忍於明主之前者明公不如早罷其官守解¶其印
綬使毋得以其狂瞽之言上瀆聖聰則熹也謹當緘¶口
結舌歸卧田間養鷄種黍以俟明公功業之成而羞愧
<pb:KR4d0226_WYG_026-54a>
以死是亦明公始終之厚賜也情迫意切矢口盡言伏
惟¶明公之留意焉¶
　　　與陳丞相别紙¶
蒙諭第二令孫為學之意乃能舍世俗之所尚而求夫
有¶貴於已者此蓋家庭平日不言之教有以啓之非面
命耳¶提之所及也熹嘗聞之師友大學一篇乃入徳之
門戸學¶者當先講習知得為學次第規模乃可讀語孟
中庸先見¶義理根原體用之大畧然後徐考諸經以極
<pb:KR4d0226_WYG_026-54b>
其趣庶幾有¶得蓋諸經條制不同功夫浩博若不先讀
大學論孟中庸<md:KR4d0226_SBCK_026-35a>¶令胸中開明自有主宰未易可遽求也
為學之初尤當深¶以貪多躐等好髙尚異為戒耳然此
猶是知見邊事若但¶入耳出口以資談說則亦何所用
之既已知得便當謹守¶力行乃為學問之實耳伊洛文
字亦多恐難遍覽只前此¶所禀近思録乃其要領只此
一書尚恐理會未徹不在多¶看也大學中庸向所納呈
繆說近多改正旦夕别寫拜呈¶近又編小學一書備載
<pb:KR4d0226_WYG_026-55a>
古人事親事長洒掃應對之法亦¶有補於學者併俟録
呈乞賜裁訂以授承學也<md:KR4d0226_SBCK_026-35b>¶
<pb:KR4d0226_WYG_026-56a>
考異¶
與陳丞相别紙先見義理(一作/究見)¶
　
　
　
　
　
　
<pb:KR4d0226_WYG_026-56b>
　
　
　
　
　
　
　
　晦庵集巻二十六

<pb:KR4d0226_WYG_027-1a>
欽定¶四庫全書
　晦庵集巻二十七　　　　　宋　朱子　撰
　
