# -*- mode: mandoku-view -*-
#+TITLE: 晦庵集
#+DATE: 2015-09-23 10:22:53
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 95

<md:KR4d0226_SBCK_094-30b>¶
　　　少師保信軍節度使魏國公致仕贈太保張公¶
　　　　行狀上¶
　本貫漢州綿竹縣仁賢鄉武都里¶
　曽祖文矩故不仕贈太師沂國公妣沂國夫人楊¶氏¶
　祖絃故任殿中丞致仕贈太師冀國公妣冀國¶夫人
<pb:KR4d0226_WYG_095-1b>
　　趙氏王氏¶
　父咸故任宣徳郎贈太師雍國公妣秦國夫人¶計氏¶
公諱浚字徳逺本唐宰相張九齡弟節度使九臯之後
自<md:KR4d0226_SBCK_095-1b>¶九臯徙家長安生子抗抗生仲方仲方生孟常孟常
生克¶勤克勤生□□生紀紀生璘即公五世祖仕僖宗
時為國¶子祭酒從幸蜀因居成都夀百有二十嵗長子
庭堅以䕃¶為符寳郎後不仕符寳之子即沂公也沂公
蚤世夫人楊¶氏携三子徙綿竹依外家遂為綿竹人長
<pb:KR4d0226_WYG_095-2a>
子即冀公也冀¶公幼慷慨有大志不肯屑屑為舉子業
於書無所不通慶¶歴元年詔舉茂才異等近臣魚公周
詢以公文五十篇應¶詔召試袐閣報聞時西鄙方用兵
魚公謂公曰天子以西¶事未寧宵旰求賢惟恐不及子
其可在草野乎僕當復率¶賢公卿共薦論不敢隠也遂
與程公戡以公慶歴禦戎䇿¶三十篇上公之䇿大抵謂
唐之所患節鎮兵盛今之所患¶中原兵弱邉鄙有警無
以禦敵良由四方藩境無調習之<md:KR4d0226_SBCK_095-2a>¶甲兵無親信之士卒
<pb:KR4d0226_WYG_095-2b>
兵以衆合將以位充行陳部伍都無¶倫理何異敺市人
而戰古者兵出不踰時今五年矣民困¶財匱㸃科不息
生盜賊心後患未可量也可不速有改更¶圖所以為靖
民威敵乆遠之計乎今當以陜西四路河北¶三路河東
一路割兵屬將公選其人不拘官品為置文臣¶通曉者
二人為軍謀而使各得自辟其屬丁壯之目財賦¶之用
悉付之勿使中官擾其事勿使小人分其權而通置¶采
訪使二員分部八路提其綱領紏其姦非如轉運提刑
<pb:KR4d0226_WYG_095-3a>
運判監軍可悉罷去庶㡬事權歸一戎敵可遏而人民
可¶蘓也有㫖下國子監詳定以聞召試西掖張公方平
奏公¶論議優長天子嘉之授將作監主簿實二年之冬
事載國¶史程公尤器重公及帥涇原辟公掌機宜事移
髙陽復辟<md:KR4d0226_SBCK_095-2b>¶焉改秩知雷州時黎人擾朱崖朝命委公自
四明遣兵數¶百浮海道徃鎮海隅公至不鄙其民撫綏
安静㓂亦旋息¶除管幹都進奏院公年踰六十即浩然
思歸致其事自號¶希白先生築希白堂一時賢公卿皆
<pb:KR4d0226_WYG_095-3b>
為賦詩公親教授雍¶公雍公字君悦中元豐二年進士
第歴官州縣職事之外¶覃思載籍諸子百氏之説無不
貫穿而折衷于六經其為¶文辭竒偉條暢元祐三年自
華州學官以近臣舉應賢良¶方正能直言極諫科奏篇
為天下第一比閣試乃報罷時¶太皇太后垂簾哲宗未
親庶政自宰相百執事皆選用名¶彦更張前日王安石
政事之弊排斥異議沮抑邉功公念¶明時難遇而内有
所懐思以補報既不得對無以上達宰¶相吕汲公大防
<pb:KR4d0226_WYG_095-4a>
方貴重用事公作時議上之大略謂今民<md:KR4d0226_SBCK_095-3a>¶和時雍守成
求助而戒飭警懼不可以忽况大憂未艾深¶患未弭博
禍未去所謂大憂戢兵之説也所謂深患差役¶之説也
所謂愽禍行法之説也戢兵之説其憂有三有損¶勢耗
財之憂有沮軍擾民之憂有滋敵玩兵之憂差役之¶説
其患有三有貧富不均之患有州縣勞擾之患有簿書¶
侵撓之患而二者之本則在朝廷惟朝廷之上去私意
公¶是非明可否一本于大中至正法之可行無問于新
<pb:KR4d0226_WYG_095-4b>
之與¶舊議之可用無問于今之與昔除目前之害消㝠
㝠之變¶則所謂大憂者可轉而為樂所謂深患者可轉
而為安所¶謂博禍者可轉而為福今日之治斯可維持
于永世矣汲¶公不納而識者歎公先見之明且遠云公
歸又六年復召¶試考官以公文辭傑出寘髙等宰相章
惇覧其䇿不以元<md:KR4d0226_SBCK_095-3b>¶祐為非且及廟堂用私意等事無所
囘互甚不悦數日公¶徃謝之惇嘻笑曰賢良一日之間
萬餘言筆鋒真可畏因¶授宣徳郎簽書劍南西川節度
<pb:KR4d0226_WYG_095-5a>
判官廰公事人為公不滿¶意而公處之恬然惇于是奏
罷賢良方正科而更置宏詞¶科初祖宗立制舉招延天
下英俊俾陳時政闕失天子虗¶已而聼得士為多自熈
寧六年用事大臣惡人議已始令¶進士御試用䇿而罷
制科司馬丞相輔元祐初政以求言¶為先務遂復置焉
至是惇惡雍公辭直又廢之而立詞科¶詞科之文如表
章賛頌記序之屬皆習為佞諛者以佞詞¶易直諌蠧壞
士心馴致禍亂而人不知其廢置之源葢在¶此也公晚
<pb:KR4d0226_WYG_095-5b>
得異夢若有告者曰天命爾子名德作宰相未¶㡬而公
生故字之曰徳遠云公生四年而雍公沒太夫人<md:KR4d0226_SBCK_095-4a>¶年二
十有五父母欲嫁之誓而弗許勤苦鞠育公能言即¶教
誦雍公文能記事即告以雍公言行無頃刻令去左右¶
故公雖幼而視必端行必直坐不欹言不誑親族鄉黨
見¶者皆稱為大器年十六入郡學講誦不間蚤夜同軰
笑語¶喧譁若弗聞者未嘗一窺市門教授蘇元老歎曰
張氏盛¶徳乃有是子吾觀其文無虗浮語致遠未可量
<pb:KR4d0226_WYG_095-6a>
也甫冠與¶計偕入上庠太夫人送之拊其背而泣曰門
户寒苦頼爾¶立當朝夕以爾祖爾父之業為念凡數十
條書之䇿以授¶公公去親側常若在㫄無一言一動不
遵太夫人之教京¶師紛華毎時節遊觀同舎皆出公獨
在蓬州老儒有嚴賡¶者時亦遊太學見公之為咨嗟愛
重賡嘗學易有得遂以¶乾坤之説授公公中政和八年
進士第知樞宻院鄧洵仁<md:KR4d0226_SBCK_095-4b>¶蜀人也與雍公有舊謂公來
見當處以編修官公竟不¶荅調山南府士曹参軍以歸
<pb:KR4d0226_WYG_095-6b>
奉版輿之官山南大府事夥¶帥重公才識悉以委焉公
為區處細大各有條理治獄明¶審務盡其情至狴犴木
索沭浴食飲亦必躬歴之寒暑不¶廢以故軍民歸心訟
于庭者皆願得下士曹治其受輸盡¶去舊弊使民得自
執權概人又便之公事罷歸即對太夫¶人讀書至夜分
乃寐故同寮之賢者莫不親之其不肖者¶亦徃徃革靣
憚公不敢為非蒲中孫偉竒父名士也時過¶府與帥飲
至夜分帥命繼酒于公所公謂其使曰此為何¶時而欲
<pb:KR4d0226_WYG_095-7a>
發鑰取酒酣飲乎郡人其謂何某不敢也復命帥¶未應
竒父整冠拱手曰公有賢屬如此某罪人也問公姓¶名
志之即登車而去又兼權成固縣事秩滿郡人遮道送<md:KR4d0226_SBCK_095-5a>¶者以千計畫公像持以送公者至百餘轉運使歎曰為
小¶官得人之情如此使得志于時又當如何耶調褒城
令辟¶熈河路察訪司幹辦公事到官徧行邉壘覽觀山
川形勢¶時猶有舊戍守將公悉召與握手飲酒問以祖
宗以來守¶邉舊法及軍陣方略之宜盡得其實故公起
<pb:KR4d0226_WYG_095-7b>
自踈遠一旦¶當樞筦之任悉通知邉事本末葢自此也
有㫖以夏人争¶地界事委察訪司命其屬徃視分畫公
以十數騎直抵界¶上所謂陽闗者夏人始張旗幟騎乗
于谷中意不可測及¶見公開誠遂數語而定改秩至京
師調恭州司錄以歸㑹¶靖康改元尚書右丞何㮚薦公
同胡寅召審察先是㮚以¶中丞論事罷去寓居鄭州公
調官歸過鄭念㮚亦蜀人粗¶有時望因見之告以國事
阽危宜益自重思經濟之圖無<md:KR4d0226_SBCK_095-5b>¶為淺露㮚心重公及執
<pb:KR4d0226_WYG_095-8a>
政首薦焉公到闗聞㮚益輕儇浸¶失人望初見即以劄
子規之辭切厲㮚不悦不復使對止¶除太常寺主簿未
㡬而㓂至城下公在京師獨與開封府¶判官趙鼎虞部
郎中宋齊愈校書郎胡寅為至交寢食行¶止未嘗相舎
所講論皆前軰問學之方與所以濟時之䇿¶時淵聖皇
帝召涪陵處士譙定至京師將處以諌職定以¶言不用
力辭杜門不出公徃候見至再三定開闗延入公¶問所
得于前輩者定告公但當熟讀論語公自是益潜心¶于
<pb:KR4d0226_WYG_095-8b>
聖人之㣲言二聖出城公以職事在南薰門有燕人姓¶
韓者仕金為要官徃來南薰稔識公面一日謂公曰大
人¶輩(金人呼貴/酋為大人)以京城之人不肯盡出金帛翌日當洗
城指¶城一角曰至時吾立大皂旗于此爾來立旗下庶
可免公<md:KR4d0226_SBCK_095-6a>¶笑謂之曰公宜為大人輩言京師之人若盡死
金帛誰從¶而得乎姓韓人喜若有得色他日復值之謂
公曰比日以¶爾言説諸大人已罷洗城之議矣此事世
莫知也逆臣張¶邦昌乗時窺僣公逃太學中聞光堯夀
<pb:KR4d0226_WYG_095-9a>
聖太上皇帝即位¶南京星夜馳赴至即除樞宻院編修
官改虞部員外郎㑹¶上以初履寳位登壇告天公攝太
常少卿導引上見公進¶止雍容静重心重之即欲大用
詰朝以語宰執時中書侍¶郎黄潜善嘗在興元知公治
績因稱述焉上簡記他日除¶公殿中侍御史先是宰相
李綱以私意論諌議大夫宋齊¶愈腰斬公與齊愈素善
知齊愈死非其罪謂上初立綱以¶私意殺侍從典刑不
當有傷新政恐失人心既入臺首論¶綱罷之駕幸東南
<pb:KR4d0226_WYG_095-9b>
道途倉卒後軍統制韓世忠所部軍人<md:KR4d0226_SBCK_095-6b>¶劫掠所過逼逐
左正言盧臣中墜水死公以雖在艱難擾¶攘中豈可廢
法如此即奏劾世忠擅離軍伍致使師行無¶紀士卒散
逸為變乞正其罰有㫖從贖公重論奏及乞追¶捕散逸
為變者上為奪世忠觀察使上下始肅然知有國¶法至
維揚即勸上無忘二帝北狩常念中原汲汲然修徳¶去
弊以振紀綱毎奏事上未嘗不從容再三問勞泛及為¶
治之方輙至日昃公所論專自人主之身以及近習内
<pb:KR4d0226_WYG_095-10a>
侍¶戚里以為正天下之本在此乃奏崇觀以來濫授官
資乞¶盡釐正戚里邢煥孟忠厚不當居侍從宜換右職
駙馬潘¶正夫不待扈從先來維揚請治其罪内待李致
道誤國為¶深不當引赦敘復尚書董耘獨以藩邸恩夤
縁通顯宜即¶退門皆蒙采納時以藩邸舊宮錫號升暘
至維揚内侍占<md:KR4d0226_SBCK_095-7a>¶官寺為之公奏方時艱難行幸所至豈
宜為此以重失人¶心此必從行官吏欲假威福妄興事
端借御前之號為奉¶己之私耳乞行罷止上從之遷侍
<pb:KR4d0226_WYG_095-10b>
御史賜五品服公感上¶知眷益思效忠時車駕乆駐維
揚人物繁聚而朝廷無一¶定規摹上下頗觖望公奏近
日軍民論議紛然彼得藉口¶為説者葢二帝遠在沙漠
而陛下乃與六宫端居于此何¶恠人之竊議願明䧏睿
㫖以車駕不為久住維揚之計曉¶諭軍民仍乞朝廷早
措置六宫定居之地然後陛下以一¶身廵幸四方規恢
遠圖上以慰九廟之心下以副軍民之¶望他日奏事上
謂公曰朕于直言容受不諱近有河北武¶臣上書不知
<pb:KR4d0226_WYG_095-11a>
朝廷事體詆毁朕躬亦不加罪公請以所得¶聖語布告
中外激勸言者庶㡬有補于國上嘉納焉又奏<md:KR4d0226_SBCK_095-7b>¶中原天
下之根本也朝廷中原之根本也本之不摇事乃¶可定
願䧏詔㫖勅東京留守司略葺大内及開陜襄鄧等¶處
常切凖備車駕廵幸及以今來行在所止不為乆居之¶
計庶㡬内外和悦各思奮勵以圖報國宰相浸不悦又
論¶御營使司屬猥衆俸給獨厚資格超越而未嘗舉其
職乞¶行沙汰使僥倖者無以得志法行自近軍氣必振
<pb:KR4d0226_WYG_095-11b>
又論無¶謂敵不能來當汲汲修備治軍常若敵至遂大
咈黄潜善¶等意公以孀母在遠乞外補除集英殿修撰
知興元府公¶已登舟候朝辭有㫖除禮部侍郎日下供
職召對便殿上¶慰勞宣諭曰卿在臺中知無不言言無
不盡朕將有為政¶如欲一飛冲天而無羽翼者卿為朕
留當専任用張慤及¶卿公頓首泣謝不敢言去慤時為
中書侍郎未㡬而卒上<md:KR4d0226_SBCK_095-8a>¶一日復謂公曰郭三益可與卿
共事未㡬而三益亦卒公¶念敵騎必至而廟堂晏然殊
<pb:KR4d0226_WYG_095-12a>
不為備率同列力為宰相言¶之潜善及汪伯彦笑而不
信公常以疾在告獨上眷遇益¶深除公御營参賛軍事
撥魯珏楊周等所部兵令同吕頥¶浩教習所謂長兵者
公親徃㸃閲籍其鄉貫年齒與所習¶藝能復被㫖同頥
浩於江淮措置未㡬敵騎自天長逼近¶郊公從駕渡江
至平江朝議東幸詔朱勝非留吴門禦敵¶問誰當佐勝
非左右莫應公獨慷慨願留遂以本職同節¶制平江府
常秀州江隂軍軍馬車駕遂東時建炎三年二¶月八日
<pb:KR4d0226_WYG_095-12b>
也公行平江四境規度可控扼敵所來道决水溉¶田為
限立烽堠召土豪與議時禁衛班直及諸軍潰歸無¶慮
數萬衆乏食所至刼掠一夕知府事湯東野蒼黄見公<md:KR4d0226_SBCK_095-8b>¶曰城四外焚廬舎火光並起奈何公笑曰此必潰軍之
歸¶正當招集問府藏銀絹㡬何即白勝非便宜出黄牓
及旗¶于門以聖㫖招集支賜銀絹各若干令結甲而入
且令市¶人廣造食物以俟頃之潰兵皆以次入既得賜
又市食無¶敢譁者明日令依所結甲出盤門赴行在所
<pb:KR4d0226_WYG_095-13a>
違者斬如是¶數日不絶而公舊所教習長兵至者亦近
三千人二十日¶朱勝非召赴行在公獨節制三月八日
東野忽復遽告公¶聞有赦至公慮時方艱難事變莫測
命東野先遣親信官¶馳至前路發封以告少頃東野馳
來曰事變矣乃明受赦¶也袖以示公時府中軍民已知
有赦公謂東野令登譙門¶宣有㫖犒設諸軍一次内外
乃定九日有自杭持苗傅劉¶正彦檄文來者公慟哭念
王室禍變如此戴天履地大義<md:KR4d0226_SBCK_095-9a>¶所存雖平江兵少力單
<pb:KR4d0226_WYG_095-13b>
而逆順勢殊豈復强弱利害之是¶較便當倡率忠義舉
師復辟誅討叛賊以濟艱難雖孀母¶在遠身無嗣繼而
義有所不可已也亟召東野及提㸃刑¶獄趙哲至喻之
且激以忠義二人感激願助因袐其事夜¶召哲以防江
為名盡調浙西弓兵令東野宻治財計十日¶得省劄召
公赴行在時承宣使張俊領萬人自中塗還公¶遣問之
乃云傅等勅俊交割所總人馬赴秦鳳路總管任¶公念
上遇俊厚而俊純實可謀大事急使東野啟城撫諭¶諸
<pb:KR4d0226_WYG_095-14a>
軍俊立詣公所公獨留俊握手語曰太尉知皇帝遜位¶
之由否此葢傅正彦欲危社稷語未終泣下交頥俊亦
大¶哭曰有辛永宗者来自杭備為俊言適徧喻將校輩
且當¶詣張侍郎求决侍郎忠孝必有處置公慮俊意未
確復再<md:KR4d0226_SBCK_095-9b>¶三感動之俊曰只在侍郎若官家别有它虞何
所容身公¶應曰某處置已定當即日起兵問罪俊大喜
且拜曰更須¶侍郎濟以機權莫令驚動官家公給俊軍
衣糧并及其家¶皆大悦公召辛永宗問傅正彦所與謀
<pb:KR4d0226_WYG_095-14b>
為誰曰歸朝官王¶鈞甫馬柔吉舊聞侍郎嘗識鈞甫等
請以書先離間之是¶夜公發書約吕頥浩劉光世兵來
㑹時頥浩節制建業光¶世領兵鎮江公慮書不達復遣
人賫蠟丸從間道徃公已¶再被赴行在之命知為傅等
姦謀而兵未集未欲誦言戒¶東野哲各宻奏敵未退靳
賽數萬衆窺平江若張某朝就¶道恐夕敗事公亦奏張
俊驟囘平江人情震讋臣不少留¶恐生事因命俊遣精
兵二千扼吳江而奏曰俊兵在平江¶者多臣故分屯以
<pb:KR4d0226_WYG_095-15a>
殺其勢葢懼傅正彦覺勤王之謀先出<md:KR4d0226_SBCK_095-10a>¶不意遣兵直擣
平江故也十一日附逓發奏臣伏覩三月¶五日睿聖皇
帝親筆朕即位以來强敵侵凌遠至淮甸其¶意専以朕
躬為言朕恐其興兵不已枉害生靈畏天順人¶退避大
位臣伏讀再四不覺涕泣臣竊以國家禍難至此¶皆臣
等不能悉心圖事補報朝廷致使土地侵削人民困¶苦
上負睿聖之㤙下失天下之望今睿聖皇帝以不忍生¶
靈之故避位求和臣獨有一説不敢不具陳其詳臣竊
<pb:KR4d0226_WYG_095-15b>
以¶當今外難未寧内㓂竊起正人主憂勞自任馬上求
治之¶時恐太母以柔静之身皇帝以冲幼之質端居深
處責任¶臣寮萬一强敵侵凌不肯悔禍則二百年宗廟
社稷之基¶拱手而遂亡矣臣愚不避萬死伏願太母陛
下皇帝陛下¶特軫宸慮祈請睿聖念祖宗付託之重思
二帝屬望之勤<md:KR4d0226_SBCK_095-10b>¶不憚勤勞親總要務據形勢之地求自
治之計抑去徽名¶用柔敵國然後太母陛下皇帝陛下
監國于中撫靖江左¶如此則國家大計自為得之如以
<pb:KR4d0226_WYG_095-16a>
臣言為然乞行下有司¶令率文武百寮祈請施行貼黄
臣契勘伏覩睿聖皇帝方¶春秋鼎盛而遽爾退避大位
恐天下四方聞之不無疑惑¶萬一别生他虞更乞睿㫁
詳酌施行并具因依申尚書省¶伏望朝廷率文武百官
力賜祈請及具咨目報苖傅劉正¶彦某久病無聊日思
趨赴行在縁靳賽人馬過平江平江¶之人各不安居守
貳日夕相守不容出城朝夕事畢即便¶登途邇者睿聖
皇帝以不忍生靈塗炭之故避位求和足¶見聖心仁愛
<pb:KR4d0226_WYG_095-16b>
之誠然當此多難人主馬上圖治之時若睿¶聖謙冲退
避上無以副宗廟之寄次無以慰父兄之望下<md:KR4d0226_SBCK_095-11a>¶無以厭
四海之心某曩備員言官日竊見睿聖皇帝聰明¶英㫁
意欲有為止縁小大臣寮誤國至此某叨竊侍從葢¶亦
誤國之人廼至過江事出倉卒向使將相有人睿聖豈¶
肯輕發今太母垂簾皇帝嗣位而睿聖乃退避别宫若
不¶力請俾聖意必囘與太母分憂同患共濟艱難中興
之宗¶未易可圖二公苟不身任此事人其謂何當念祖
<pb:KR4d0226_WYG_095-17a>
宗二百¶年涵養之舊今所恃以存亡惟睿聖皇帝况皇
帝天資仁¶厚從諌如流願勉為之再三懇請睿聖宜無
不允也又與¶柔吉鈞甫書曰此事當責在二公是日公
再被促赴行在¶之命有進士馮轓者(後更名/康國)與公為太
學之舊來平江相¶從公察轓慷慨氣義人也夜四鼓呼
轓具道所以且云已¶其奏及移書今若得一人徃靣悉
此意大善轓激厲請行<md:KR4d0226_SBCK_095-11b>¶詰朝即就道是日再以書促頥
浩光世報所處分次序十¶三日以所奏檢報諸路復督
<pb:KR4d0226_WYG_095-17b>
頤浩光世速選精鋭來㑹平¶江而張俊再被赴秦州指
揮且命陳思恭總其兵思恭知¶逆順信用公言奏不敢
交俊兵十四日公被命除禮部尚¶書將帯人馬疾速赴
行在公復奏不可離平江狀十五日¶𫝊正彦遣俱重賫
詔書撫諭且來吳江代張俊公召重至¶平江重初桀驁
以袐計恐之重逃避既而公得請兼領俊¶兵有報韓世
忠海船到常熟岸者俊喜曰世忠來事辦矣¶即白公公
以書招之世忠得書號慟十八日見公于平江¶相對慟
<pb:KR4d0226_WYG_095-18a>
哭世忠曰某願與張俊身任之偶甄援自杭來詭¶稱睿
聖面令促諸軍公使徧諭俊世忠及至鎮江喻光世¶及
部曲等衆皆號慟十九日馮轓至自杭傅正彦荅公書<md:KR4d0226_SBCK_095-12a>¶皆不情語柔吉鈞甫亦以書來是日頤浩光世報軍行
二¶十日公大犒俊世忠將士令世忠奏以兵歸行在而
宻戒¶世忠急至秀据糧道候大軍至酒五行公親呼諸
將校至¶前厲聲問曰今日之舉孰順孰逆衆皆曰我順
賊逆公復¶厲聲曰若某此事違天悖人可取某頭歸苖
<pb:KR4d0226_WYG_095-18b>
傅等聞傅等¶以觀察使及金鉅萬求某得某者可即日
富貴不然一有¶退縮按以軍法衆感憤應諾世忠軍自
平江舟行不絶者¶三十里軍勢甚振是時逆黨傳聞已
自震懾有改圖之意¶矣公又恐賊急邀車駕入海道先
遣官屬措置召募海船¶亦甚集二十一日復遣馮轓以
書行且令轓居中㡬事相¶應㑹得傅等書云朝廷以右
丞待侍郎伊尹周公之任非¶侍郎其誰當之公不勝忠
憤度傅等已覺公義兵動而我<md:KR4d0226_SBCK_095-12b>¶兵勢既已立遂因逓報
<pb:KR4d0226_WYG_095-19a>
之其略云自古言渉不順謂之指¶斥乘輿事渉不遜謂
之震驚宫闕是以見君輅馬必加禮¶而致恭葢不如是
無以肅名分杜僣亂也廢立之事非常¶之變謂之大逆
不道大逆不道者族矣凡為人臣者握兵¶在手遂可以
責君之細故而議廢立自古豈有此理者哉¶今建炎皇
帝春秋鼎盛不聞失徳于天下一旦遜位豈所¶宜聞自
處已定雖死無悔嗚呼天佑我宋所以保衛皇帝¶者歴
歴可數出質則敵人欽畏而不敢拘奉使則百姓謳¶歌
<pb:KR4d0226_WYG_095-19b>
而有所属天之所與誰能廢之况祖宗在天之靈豈不¶
昭昭借使事正而或有不測猶愈于終為不義不忠之
人¶而得罪于天下後世也傅等得書怒遣赤心軍及王
淵舊¶部精鋭盡駐臨平而韓世忠之軍已扼秀州矣公
作蠟丸<md:KR4d0226_SBCK_095-13a>¶帛書云不得驚動聖駕募人賫付主兵官左言
以下八人¶及知臨安府康允之皆達又作手牓遣人間
道曉諭臨安¶居民曰訪聞前日睿聖皇帝遜位軍民掩
泣各不聊生足¶見軍民忠義之情世忠既抵秀州稱病
<pb:KR4d0226_WYG_095-20a>
日令將士造雲梯¶修弓矢器械傅正彦震駭亟除世忠
俊節度使指揮畧云¶世忠俊深曉内禪大義不受張某
詿誤二人皆不受命傅¶正彦又令朝廷䧏指揮謫公其
詞曰張某隂有邪謀欲危¶社稷責授黄州團練副使郴
州安置仍令平江差兵級防¶送經由行在赴貶所二十
四日頤浩以兵至公迓且勉之¶握手&KR1077;&KR0821;頥浩亦曰事
不諧不過赤族翌日光世亦至二¶十七日傳檄内外辭
曰宋有天下垂二百年太祖太宗開¶基創業真宗仁宗
<pb:KR4d0226_WYG_095-20b>
徳澤在民列聖相傳人心未厭昨因内<md:KR4d0226_SBCK_095-13b>¶侍童貫首開邉
禍遂致敵騎歴嵗侵凌逆臣苖傅躬犬彘¶不食之資取
鯨鯢必戮之罪乃因艱難之際敢為廢立之¶謀劉正彦
以孺子狂生同惡共濟自除節鉞專擅生殺仰¶惟建炎
皇帝憂勤恭儉志在愛民聞亂登門再三慰喻而¶傅等
陳兵列刃凶焰彌天逼脅至尊蒼黄遜位語言狂悖¶所
不忍聞大臣和觧而不從兵衛皆至于掩泣詔書所至¶
遠近痛心駭戾人情孰不憤怒况傅等掲牓闤市自稱
<pb:KR4d0226_WYG_095-21a>
曰¶余祖宗諱名曽不囘避迹其本意寔有包藏今者吕
頥浩¶因金陵之師劉光世引部曲之衆張某治兵于平
江韓世¶忠張俊馬彦溥各領精鋭辛道宗陳思恭總率
舟師湯東¶野周把扼據衝要趙哲調集民兵劉誨李迨
餽餉芻粮楊¶可輔等参議軍事并一行將佐官屬等同
時進兵以討元<md:KR4d0226_SBCK_095-14a>¶惡師次秀州四方響應用祈請建炎皇
帝亟復大位以順¶人心今檄諸路州軍官吏軍民等當
念祖宗涵養之㤙思¶君父幽廢之辱各奮忠義共濟多
<pb:KR4d0226_WYG_095-21b>
艱所有朝廷見行文字¶並是傅等偽令及専擅改元即
不得施行敢有違戾天下¶共誅之二十八日張俊光世
相繼行聞行在已有復辟之¶議矣初公遣馮轓授以計
䇿傅正彦聞平江之師將至甚¶憂恐轓知可動即以大
義白宰相朱勝非曰張侍郎之意¶葢以國歩艱難政當
馬上治之主上盛年乃傳位襁褓之¶子聴㫁不出簾帷
天下恐有不測之變縱主上謙虗固執¶内禪之論此猶
有一説焉主上受淵聖詔為天下兵馬大¶元帥今日當
<pb:KR4d0226_WYG_095-22a>
以淵聖為主睿聖稱皇太弟依舊天下兵馬¶大元帥嗣
聖當易稱皇太姪太母垂簾聴政大元帥治兵<md:KR4d0226_SBCK_095-14b>¶征伐于
外此最為得䇿勝非令轓與二人議轓反覆告之¶傅正
彦有許意遂與同議都堂轓同傅正彦鈞甫四人並¶引
見太后勞問曰卿等皆忠義之臣轓遂奏曲折議定乞¶
賜傅正彦鐵劵詔宣百官少頃畢集宣詔云二十五日
苖¶傅劉正彦等四人上殿奏事奉聖㫖睿聖皇帝宜稱
皇太¶弟依舊康王天下兵馬大元帥皇帝宜稱皇太姪
<pb:KR4d0226_WYG_095-22b>
百官退¶詣睿聖宫上御殿引見傅正彦詞色粹然問勞
有加傅等¶出宫以手加額曰不意聖天子度量如此既
而傅正彦歸¶軍逆黨張逵曰趙氏安苖氏危矣王世脩
尤大悖三鼔詣¶勝非府變其事復欲改正嗣皇依舊而
睿聖之名止稱處¶分天下兵馬重事勝非不能奪轓次
日力争勝非云勿與¶較其實一也轓遂歸而勤王之師
已悉至秀州三十日公<md:KR4d0226_SBCK_095-15a>¶被命同知樞宻院亦不受四月
二日公次秀州奉復辟手¶詔而傅等大兵屯臨平公進
<pb:KR4d0226_WYG_095-23a>
發三日次臨平世忠當前俊¶次之光世又次之逆黨立
旗招喻世忠等世忠與戰軍小¶却世忠親揮刃突前曰
今日不為官家面上帶㡬箭者斬¶之衆争奮賊黨苖翊
等大敗傅正彦相繼逃遁是夕皇帝¶聖㫖除公知樞宻
院事翌日公與頥浩等入内朝見伏地¶待罪泣下再三
慰勞宣喻云曩在睿聖兩宫㡬不相通一¶日朕方啜&KR0325;
小黄門直趨前傳太母之命曰張浚早來不¶得已安置
郴州朕不覺覆羮于手今其迹尚存自念卿既¶被責此
<pb:KR4d0226_WYG_095-23b>
事誰任公嗚咽奏臣蒙陛下眷遇之厚乆歴臺省¶不能
補助致敵騎慿陵禍變竊發臣之罪大敢復論功上¶再
三稱嘆獨留公引入後殿過宫庭上宣喻隆祐皇太后<md:KR4d0226_SBCK_095-15b>¶知卿忠義欲一識卿靣目適垂簾見卿自庭下過矣公
惶¶恐頓首謝上屬意欲倚公為相公辭晚進不敢當葢
公意¶以闗陜為中興根本欲請行矣上曰顧無以見朕
意觧所¶服玉帶命内侍覆去龍飾賜公曰此祖宗御府
所寳也公¶重辭元樞之命詔書曰卿以小宗伯之職贊
<pb:KR4d0226_WYG_095-24a>
天營之事乃¶能總合諸師來赴行在之急俾姦宄不敢
輙肆威聲既振¶妖孽宵奔致朝廷于安平無事之地卿
之功大矣宜勿復¶辭傅正彦既敗走與死黨直趨閩中
公命世忠以精兵追¶之並縳于建州檻至行在所及其
黨左言張逵王世脩等¶伏法建康市初公起義師行次
嘉禾一夕坐至夜分外間¶警偹亦甚嚴忽有刺客至前
腰間出文書乃傅正彦遣來¶賊公賞格甚盛公顧左右
皆鼾睡見其辭色不遽問爾欲<md:KR4d0226_SBCK_095-16a>¶何如對曰某河北人粗
<pb:KR4d0226_WYG_095-24b>
知順逆豈以身為賊用者况侍郎¶精忠大節感通神明
某又安忍害侍郎耶特見備禦未至¶恐後有來者故來
相報耳公下執其手問姓名曰某粗讀¶書若言姓名是
徼後利顧有母在河北今徑歸矣遂拂衣¶而去其超捷
若神公翌日取嘉禾死罪囚斬以狥曰此苖¶傅等刺客
也後亦無它公私識其人狀貎物色之終不遇¶云盜薛
慶嘯聚淮甸兵至數萬附者日衆公以宻邇行闕¶一有
滋蔓為患不細且聞慶等無所係屬欲歸公麾下請¶徃
<pb:KR4d0226_WYG_095-25a>
示大信以招撫之渡江而靳賽等率兵降遂徑至髙郵¶
入慶壘從行者不及百人出黄牓示以朝廷㤙意慶感
服¶再拜始公入賊壘外間不聞公信浮言胥動頥浩等
遽罷¶公樞筦及聞公訖事還上歎息即日趣公歸且詔
就職公<md:KR4d0226_SBCK_095-16b>¶辭上撫勞再四復親書御製中和堂詩賜公有
曰願同越¶勾踐焦思先吾身其卒章曰髙風動君子屬
意種蠡臣仍¶題其後曰卿㸔畢可宻藏恐好議者以朕
屬意篇什也其¶眷待如此公素念國家艱危以來措置
<pb:KR4d0226_WYG_095-25b>
首尾失當若欲致¶中興必自闗陜始又恐敵或先入陜
陷蜀則東南不復能¶自保遂慷慨請行詔以公充川陜
宣撫處置使便宜黜陟¶賜親筆詔書曰朕嗣承大統遭
時多艱夙夜以思未知攸¶濟正頼中外有位悉力自效
共拯艱危今遣知樞宻院事¶張某徃喻宻㫖黜陟之典
得以便宜施行卿等其念祖宗¶積累之勤勉人臣忠義
之節以身狥國無貽名教之羞同¶徳一心共建隆興之
業當有茂賞以荅殊勲公行有日矣¶㑹御營平㓂將軍
<pb:KR4d0226_WYG_095-26a>
范瓊來赴行在瓊自靖康圍城與女真<md:KR4d0226_SBCK_095-17a>¶通及京城破逼
脅后妃及淵聖太子宗室入敵中又乗勢¶剽掠為亂左
右張邦昌為之從衛罪狀非一至是聞二兇¶伏誅始自
豫章擁衆入朝既陛對恃其衆盛悖傲無禮多¶所邀求
且乞貸傅正彦逆黨左言等死公奏大略云瓊大¶逆不
道罪冠三十之辟呼吸群兇布在列郡以待竊發若¶不
乗時顯戮則國法不正且他日必有王敦蘇峻之患臣¶
任樞筦之寄今者被命奉使川陜啟行有日廼心踟蹰
<pb:KR4d0226_WYG_095-26b>
若¶不盡言乞伸典憲死且不瞑上深然之公獨與權樞
宻院¶檢詳文字劉子羽宻謀夜召子羽及選宻院謹飭
吏數輩¶作文書劄榜皆備鎖吏于府中翌早公赴都堂
召瓊議事¶瓊從兵溢塗巷意象自若坐定公數瓊罪瓊
愕眙命縛送¶大理寺劉子羽已張榜于省門外親以聖
㫖撫勞瓊衆曰聖<md:KR4d0226_SBCK_095-17b>¶㫖罪止瓊餘皆御前軍也無所預衆
頓刃應諾瓊論死兵¶分𨽻神武軍自靖康後紀綱不振
王室凌夷公首倡大義¶率諸將誅傅正彦乗輿返正復
<pb:KR4d0226_WYG_095-27a>
論正瓊罪而後國法立人¶心服矣自武夫悍卒小兒竈
婦深山窮谷裔夷絶域皆聞公¶名盎然歸仰忠義之感
實自此也公辟子羽参議軍事遂¶西行獨念上孤立東
南朝廷根本之計未定蚤夜深思苟¶有所見不敢不納
忠以身在外而不言也嘗奏曰前日餘¶杭二兇鼔亂彼
豈真惡内侍哉當此艱危人情易摇欲為¶不順借此以
鼔惑衆聴耳然在我者有隙可指其事乃作¶願陛下謹
之察之于細微未萌之事毎切致意使姦逆無¶以窺吾
<pb:KR4d0226_WYG_095-27b>
間又曰臣累具奏謂前此大臣不肯身任國事意¶謂事
苟差失衆言交攻取禍必大惟因循度日萬一得罪<md:KR4d0226_SBCK_095-18a>¶而
去亦不過謂庸繆落職領祠而已此風誤國有素願陛¶
下臨朝之際不匿厥㫖與大臣决議繼自今必使身任
其¶責脱或敗事誅罰無赦又奏曰聴言之難自古記之
書稱¶先王之盛有曰侍御僕從㒺匪正人夫僕從之微
也而亦¶必嚴擇葢其朝夕在君側浸潤膚受言為易入
苟使小人¶得售將何所不至夫小人進讒説以快其私
<pb:KR4d0226_WYG_095-28a>
經營窺測投¶隙伺間固不正名其事顯斥其人也或因
獻詼諧之説或¶假託市井之論夤緣附㑹其端甚微人
君一或忽之則忠¶賢去國億兆離心其禍有不可勝言
矣臣謂欲盡聴言之¶道莫若親君子而逺小人不然雖
有過人之聰明而朝夕¶所狎近者既皆非類漸漬以入
其能無過聴之失乎又奏¶曰自古大有為之君未有不
體乾剛健而能成其志者也<md:KR4d0226_SBCK_095-18b>¶易曰天行健君子以自强
不息人君法天莫大於此少康¶氏有田一成有衆一旅
<pb:KR4d0226_WYG_095-28b>
而夏后之業復振葢其經營越四¶十年向使其間一萌
退縮之意則王業無自而興矣漢髙¶帝困于鴻門屏于
巴蜀敗于滎陽京索間屡挫而愈不屈¶終滅項氏以啓
漢基此二君者豈非剛健不息而卒能配¶天乎今日禍
變可謂極矣意者天將開中興之基在陛下¶體乾之剛
身任天下而已願陛下以至公至誠存心惻怛¶哀矜思
天下之所以困窮生民之所以塗炭自反自咎身¶任其
責便佞之惑耳者去之美麗之悦目者遠之以至於¶衣
<pb:KR4d0226_WYG_095-29a>
服飲食亦惟菲薄之務淡然漠然視天下無足以動吾¶
心者而專以宗社生靈為念苟言之非有益於宗社生
靈¶者弗言也苟思之非有益于宗社生靈者弗思也持
之以<md:KR4d0226_SBCK_095-19a>¶堅行之以久乾乾不息則上可以動天下可以格
人由近¶及遠由内及外民雖至愚豈不感化少康漢祖
之事業又¶何難哉臣于陛下分則君臣情則父子故雖
遠去天威而¶區區愛君之心不敢不思所以自效上手
書賜公曰卿自¶離闕曽未㡬時竒畫深規忠言讜論著
<pb:KR4d0226_WYG_095-29b>
之簡牘已三上矣¶虗懐領覽嘉歎不忘時渡江大赦獨
李綱以言者論列貶¶海外不放還公論奏逆黨如吴幵
莫儔顧反得生歸綱雖¶輕踈亦嘗為國任事乃不得赦
天下謂何上用公奏綱得¶内徙始公嘗論綱罪至是獨
為伸理其用心公明無私好¶惡類如此云公自七月離
行在經歴長江上及襄漢與帥¶守監司議儲蓄之宜以
待臨幸先是上問公大計公請身¶任陜蜀之事置司秦
川而乞别委大臣韓世忠鎮淮東令<md:KR4d0226_SBCK_095-19b>¶吕頤浩扈駕來武
<pb:KR4d0226_WYG_095-30a>
昌張俊劉光世等從行與秦川首尾相¶應朝廷議既定
公行未及武昌而江浙士夫摇動頥浩遂¶變初議公以
十月二十三日抵興元奏曰竊見漢中實天¶下形勢之
地臣頃侍帷幄親聞玉音謂號令中原必基于¶此臣所
以不憚萬里捐軀自效庶㡬奉承聖意之萬一謹¶於興
元理財積粟以待廵幸願陛下鑾輿早為西行之謀¶前
控六路之師後據兩川之粟左通荆襄之財右出秦隴¶
之馬天下大勢斯可定矣始公未至敵已陷鄜延鄜延
<pb:KR4d0226_WYG_095-30b>
帥¶郭浩寄治徳順軍敵驍將羅索貝勒於九月二十九
日引¶大軍渡渭河犯永興知軍郭琰遁去敵兵四掠而
諸帥方¶互結仇怨不肯相援人心皇皇公到才旬日即
出行闗陜¶復奏請早决西來之期以係天下心至陜訪
問風俗罷斥<md:KR4d0226_SBCK_095-20a>¶姦贓而尤以搜攬豪傑為先務一時氣義
拳勇之士争集¶麾下吴玠及其弟璘素負才略求見公
願自試公與語竒¶之時玠方修武郎璘尚副尉公奬予
不次擢用命玠為統¶制璘領帳前親兵皆感激誓以死
<pb:KR4d0226_WYG_095-31a>
報諸帥亦惕息聴命㑹¶諜報敵將攻東南公即命諸將
整軍向敵使羅索不得下¶已而敵果大入擾江淮車駕
浮海東征四年二月公以敵¶勢未退治兵入衛未至襄
漢遇徳音知敵既北歸矣乃復¶還闗陜奏曰陛下果有
意於中興之功非幸闗陜不可願¶先幸鄂渚臣當紏率
將士奉迎鑾輿永為定都大計又奏¶曰臣竊惟國家不
競患難薦臻敵勢慿凌海宇騰沸二聖¶乆征于逺塞皇
輿未復于中原而敵國交兵方興未艾郡¶邑半陷于烽
<pb:KR4d0226_WYG_095-31b>
火黎元悉困于塗泥自古禍亂所鍾罕有若<md:KR4d0226_SBCK_095-20b>¶此之比必
欲昊穹悔禍甿庶獲安自非君臣之間更相勉¶勵痛心
嘗膽修徳著誠大誅姦邪頓革風俗親君子遠小¶人去
讒佞屏聲色簡嗜慾崇節儉則曷以上應天變下懐¶民
心四海黔黎殊未有休息之日也若昔黄帝遭蚩尤之¶
亂大禹罹洪水之災卒能平夷終歸安治者正以君臣
上¶下苦心勞形杜邪枉之門開公正之道天人響應遐
邇恊¶謀故能平難平之㓂成不世之績上手書報公以
<pb:KR4d0226_WYG_095-32a>
敵退衂¶狀且曰卿受命而西大恢遠略布朝廷之惠意
得將士之¶歡心積粟練兵興利除害去取皆當黜陟惟
公而又雅志¶本朝嘉猷屢告眷惟忠懇實副倚毗是月
敵帥尼瑪哈復¶益二萬騎聲言必取環慶路公率諸將
極力捍禦敵勢屢¶挫生擒女真及招降契丹燕人甚衆
時聞烏珠猶在淮西<md:KR4d0226_SBCK_095-21a>¶公懼其復擾東南使車駕不得安
息事㡬有不可測者即¶謀為牽制之舉始公陛辭上命
公三年而後用兵進取至¶是上亦以敵欲萃兵攻東南
<pb:KR4d0226_WYG_095-32b>
御筆命公宜以時進兵道¶由同州鄜延以擣敵虗公遂
决䇿治兵移檄河東問罪八¶月十三日收復永興軍敵
大恐急調大帥烏珠等由京西¶路星夜來陜右以九月
二十間與尼瑪哈等㑹而五路之師¶亦以二十四日至耀
州富平大戰涇原帥劉錡身率將士¶先薄敵陣自辰至
未殺獲頗衆㑹環慶帥趙哲擅離所部¶哲軍将校望見
塵起驚遁而諸軍亦退舎公斬哲以狥退¶保興州時陜
右兵散各歸本路宣撫司獨親兵實從官屬¶有獻議退
<pb:KR4d0226_WYG_095-33a>
保䕫州者公堅駐不動以扼敵衝獨参議劉子¶羽毅然
與公意合廼劾異議者遣子羽出闗召諸将收散<md:KR4d0226_SBCK_095-21b>¶亡將
士知宣司在興州皆相率㑹子羽于秦亭凡十餘萬¶公
哀死問傷錄善咎已人心悦焉廼命吴玠聚涇原兵據¶
髙扼險于鳳翔之和尚原守大散闗㫁敵來路命闗師
古¶等聚熈河兵于岷州大潭一帯命孫渥賈世方等聚
涇原¶鳯翔兵于階成鳯三州以固蜀口敵見備禦已定
輕兵至¶輙敗不敢近公上䟽待罪上手書報公曰卿便
<pb:KR4d0226_WYG_095-33b>
宜收合¶散逸養鋭待時但能據險堅壁謹守要害既以
保固四州之¶地又能牽制南下之師則惟卿之頼公奉
詔益勵諸将嚴¶備待敵紹興改元五月敵帥烏嚕却統
大兵來攻和尚原¶吴玠乗險擊之敵敗走三日間連戰
輙勝敵逗留山谷人¶馬死亡十之四八月尼瑪哈在陜病
篤召諸大帥謂曰吾¶自入中國未嘗有敢嬰吾鋒者獨
張樞宻與我抗我在猶<md:KR4d0226_SBCK_095-22a>¶不能取蜀爾曺宜息此意但務
自保而已烏珠出而怒曰¶是謂我不能耶尼瑪哈死即合
<pb:KR4d0226_WYG_095-34a>
兵來攻九月親攻和尚原吴¶玠及其弟璘與合戰出竒
邀擊大破之俘䤋頭領及甲兵¶以萬計烏珠僅以身免
亟自髠鬄鬚髯狼狽遁歸得其麾¶葢等自敵入中國其
敗衂未嘗如此也先是上以公奉使¶陜右捍禦大敵制
加公通奉大夫公自念靖康中召赴京¶師更歴變故出
身為國違去太夫人色養於兹七年乃奏¶迎太夫人自
廣漢來閬中版輿就養又思所以悦母意遂¶乞以通奉
㤙命特封外祖父母優詔許焉二年上謂公未¶至西方時
<pb:KR4d0226_WYG_095-34b>
敵已陸梁蹂踐闗陜及引師而歸勢誠不敵而¶保䕶衝
要連挫大敵蜀頼以全聚兵至十五萬勤勞備至¶制加
公檢校少保定國軍節度使賜手書曰朕非敢决取<md:KR4d0226_SBCK_095-22b>¶秦
穆之效而卿自修孟明之政是用夙夜嘆嘉今遣内侍¶
任源徃宣㫖源歸公附奏謝且宻奏曰天下之事毎當
謹¶㣲一失于初末不可救夫莫顯者微也常情謂為㣲
而忽¶之明智以其著而謹之唐元宗惑女色而致祿山
之禍憲¶宗任内侍而啟晚唐之禍其初二君之心皆以
<pb:KR4d0226_WYG_095-35a>
為㣲而不¶加察也孰知其貽害之烈至此哉願陛下于
事之㣲毎深¶察焉則天下幸甚是嵗公亦遣兄滉及官
屬奏事行在所¶上喜㤙意有加公在闗陜凡三年以新
集之軍當方張之¶敵蚤夜勤勞親加訓輯其規模經畫
皆為遠大恢復之計¶以劉子羽為上賔子羽忠義慷慨
有才略諸将歸心任趙¶開為都轉運使開善理財治茶
鹽酒法方用兵調度百出¶而民不加賦擢吴玠為大將
守鳯翔玠毎戰輙勝敵不敢<md:KR4d0226_SBCK_095-23a>¶近而西北遺民聞公威徳
<pb:KR4d0226_WYG_095-35b>
歸附日衆於是全蜀安堵且以¶形勢牽制東南江淮亦
頼以安然公承制黜陟悉本至公¶雖鄉黨親舊無一毫
假借於是士大夫有求于宣司而不¶得者始紛然起謗
議于東南矣有將軍曲端者建炎中任¶副總管逼逐帥
臣王庶奪其印又方命不受節制富平之¶役張忠彦等
降賊皆端腹心實知其情公送獄論端死而¶謗者謂公
殺端及趙哲為無辜且任劉子羽趙開吴玠為¶非是朝
廷疑之三年春遂遣王似來逼公公聞即求去且¶論吴
<pb:KR4d0226_WYG_095-36a>
玠劉子羽有功于蜀不應一旦以似加其上公雖累¶乞
去而以負荷國事至重未嘗少忘警備㑹敵大帥薩里¶
罕及劉豫叛黨聚大兵自金商入攻公命嚴為清野之
計¶分兵據險前後撓之敵至三泉掠無所得乏食狼狽
引遁<md:KR4d0226_SBCK_095-23b>¶大軍躡之人馬死曵滿道所䘮亡不减鳯翔時是
時公累¶奏論王似不可任而似與宰相吕頥浩有鄉里
親戚之舊¶頥浩不悦又或告朱勝非以公唱義平江時
嘗有斬勝非¶語勝非隂肆謗毁詔公赴行在公力求外
<pb:KR4d0226_WYG_095-36b>
祠章至十數上¶上弗許四年二月至行在御史中丞辛
丙嘗知潭州公在¶陜時調丙發潭兵赴湖北丙怯懦不
能遣反鼓唱軍士㡬¶致生變公奏劾丙且令提刑司取
勘丙憾至是遂率同列¶劾公誣以危語始公在陜嘗以
秦州舊驛秦川舘為學舎¶以待河東陜西失職來歸之
士給以衣食令一人年長者¶主之又新復州郡乞鑄印
請于朝廷徃反動經嵗恐失事¶機即用便宜指揮鑄以
給之然後以聞而丙謂公設祕閣¶以崇儒擬尚方而鑄
<pb:KR4d0226_WYG_095-37a>
印公初被命還闕奏歸上冡取道東<md:KR4d0226_SBCK_095-24a>¶蜀䕫峡庶㡬安遠
近之心而吕頥浩又以書來言若一離¶川陜事有意外
誰任其責宜以事寔告上萬一欲尚畱宣¶司當為開陳
如請公不顧也而丙反謂公不肯出蜀意有¶他圖公恐
懼亟以頥浩書進呈上始愕然即詔宣押奏事¶公竟移
疾待罪而論者亦不已六月遂以本官提舉臨安¶府洞
霄宫福州居住公知㓂既釋川陜之患必將復萃師¶東
南不敢以得罪遠去而不言且是時朝廷已盛講和好
<pb:KR4d0226_WYG_095-37b>
之議乃具奏曰臣竊觀此畨情狀専以和議誤我亦云
乆¶矣彼勢蹙即言和勢盛即復肆前後一轍請姑以近
事明¶之紹興三年秋尼瑪哈有親入蜀之意先遣王倫還
朝且致¶勤懇葢懼朝廷大兵乗彼虗隙又其為劉豫之
計至委曲¶周悉也自後九月伊都作難前謀遂寢至十
二月伊都之<md:KR4d0226_SBCK_095-24b>¶難稍息則復大集畨漢之衆徑造梁洋是
時朝廷已遣潘¶致堯出使矣次年二月敵困饒風進退
未皇先是朝廷開¶都督府議遣韓世忠直抵泗上敵實
<pb:KR4d0226_WYG_095-38a>
畏之於四月遣致堯¶還其辭婉順欲邀大臣共議此非
無所忌憚而然也梁洋¶之兵未能出境至五月而後得
歸已狼狽矣而世忠大兵¶㝷復輟行敵之氣力固已復
蘇而叛豫之心亦云舒緩所¶以前日使人之來求請不
一故為難從之事也竊惟敵軍¶傾我社稷壊我陵寝廹
我二帝驅我宗室百官自謂怨隙¶至深其朝夕謀我者
不遺餘力矣况劉豫介然處于其中¶勢不兩立必求援
于敵借使暫和心實未已數年之内指¶摘他故豈無用
<pb:KR4d0226_WYG_095-38b>
兵之辭而我將士率多中原之人謂和議¶既定不復進
取將觧體思歸矣若謂今日不得已而與之<md:KR4d0226_SBCK_095-25a>¶通使為陛
下之權敵亦固能用權也願陛下蚤夜深思益¶為備具
處將士家屬于積粟至安之地使出為戰守者無¶返顧
奔散之憂精擇竒才以撫川陜之師使積年戍邉者¶無
懈惰懐望之意江淮川陜互為牽制斥遠和議用定大¶
業臣奉使川陜竊見主兵官除吴玠王彦闗師古累經
㧞¶擢偹見可任外其餘人才尚衆謹開具如左吴璘楊
<pb:KR4d0226_WYG_095-39a>
政可¶統大兵田晟可總一路王宗尹王喜王彦可為統
制後皆¶有聲時服公知人公即日赴福州從者皆去肩
輿才兩人¶既至闔門以書史自娱是嵗九月劉豫之子
麟果引敵大¶兵由数路入境騰言侮慢上下恟懼上思
公前言之騐罷¶宰相朱勝非而参知政事趙鼎亦建請
車駕幸平江召公¶任事遂以資政殿學士提舉萬夀觀
兼侍讀召不許辭免<md:KR4d0226_SBCK_095-25b>¶日下起發手書賜公曰卿去國累
月未嘗弭忘考言詢事¶簡在朕心想卿志在王室益紆
<pb:KR4d0226_WYG_095-39b>
籌䇿毋庸固辭便可就道¶夙夜造朝嘉謀嘉猷佇公入
告金書疾置絡繹于道公即¶日行中途條具戰守之宜
甚悉且乞先遣岳飛渡江入淮¶西張聲勢以牽制敵大
兵在淮東者以十一月十四日入¶見玉音撫勞加于疇
昔即日復除公知樞宻院事公奏曰¶人道所先惟忠與
孝一虧于已覆載不容自昔懐姦欺君¶妬賢賣國當時
閭巷細民莫不深怨嫉憤恨不食其肉者¶至若一心事
上守正盡忠雖天下後世皆知企慕稱歎思¶見其人焉
<pb:KR4d0226_WYG_095-40a>
葢理義人心之所同故好惡不期而自定臣以¶區區淺
薄之質幼被家訓粗知義方平居立身以此自負¶偶緣
遭遇寖獲使令陛下任之太専待之過厚而有怨于<md:KR4d0226_SBCK_095-26a>¶臣
者攻毁之備至有求于臣者責望之或深上頼聖智保¶
全㣲蹤臣奉使無狀豈不自知至于加臣於大惡之名
陷¶臣于不義之地隳臣子百世之節貽孀親萬里之憂
言之¶嗚咽痛憤無已今陛下察其情偽保庇孤忠許以
入侍旋¶擢樞筦在臣毁首碎身無以論報然而公議之
<pb:KR4d0226_WYG_095-40b>
所劾訓詞¶之所戒傳之天下副在史官臣復何顔敢玷
近列上親書¶詔曰張浚愛君憂國出于誠心頃屬多艱
首倡大義固有¶功于王室仍雅志于中原謂闗中据天
下之上游未有舎¶此而能興起者乗彼百勝之後慨然
請行究所施為無愧¶人臣之義論其成敗是亦兵家之
常矧權重一方愛憎易¶致遠在千里疑似難明然則道
路怨謗之言與夫臺諌風¶聞之誤葢無足怪比復詔浚
置之宥宻而觀浚恐懼怵惕<md:KR4d0226_SBCK_095-26b>¶如不自安尚慮中外或有
<pb:KR4d0226_WYG_095-41a>
所未察歟夫使盡忠竭節之臣¶懐明哲保身之戒朕甚
愧焉可令學士院降詔出牓朝堂¶時太史局占明年當
日食正旦公奏曰臣聞太史推測天¶象以來年正月之
旦日有食之臣竊惟天之愛人君必示¶以災變使之恐
懼修省勉求為治人主修徳畏天則天心¶眷佑享國無
窮如其怠忽不省歸之時數禍有不可勝言¶者矣然而
應天之道在實不在文當求之于心考之于行¶心有未
至者勉之行有不善者改之如天之無不公如天¶之無
<pb:KR4d0226_WYG_095-41b>
不容如天之至誠無私而不失其信則何憂乎治道¶之
不興何患乎賢才之不至哉公既受命即日赴江上視¶
師時大酋烏珠擁兵十萬于維揚朝廷先遣魏良臣王
繪¶奉使軍前還夜與公逮于中途公問以㓂事及大酋
問答<md:KR4d0226_SBCK_095-27a>¶良臣繪謂敵有長平之衆且喻良臣等當以建州
以南王¶爾家為小國索銀絹犒軍其數十萬又約韓世
忠尅日過¶江决戰公宻奏使人為敵恐怵朝廷切不可
以其言而動¶及不須令更徃軍前恐我之虗實反為彼
<pb:KR4d0226_WYG_095-42a>
得上然之公遂¶疾驅臨江召大帥韓世忠劉光世張俊
與議且勞其軍將¶士見公來勇氣十倍既部分諸將遂
留鎮江節度之令韓¶世忠移書烏珠為言張樞宻已在
鎮江初敵諜報公得罪¶遠貶故悉力來攻至是烏珠問
世忠所遣麾下王愈吾聞¶張樞密貶嶺外何得已在此
愈出公所下文書烏珠見公¶書押色動即强言約日當
戰公再遣愈以世忠書徃問戰¶期愈囘一日而敵宵遁
士馬乏食狼狽死者相屬遣諸将¶追擊所俘獲甚衆上
<pb:KR4d0226_WYG_095-42b>
遣内侍趣公赴行在所五年二月十<md:KR4d0226_SBCK_095-27b>¶二日宣制除公宣
奉大夫尚書右僕射同中書門下平章¶事兼知樞密院
事都督諸路軍馬而趙鼎除左僕射先是¶公在川陜念
上繼嗣未立以紹興元年八月十五日上奏¶曰臣荷陛
下㤙徳之厚事有干於宗廟社稷大計臣知而¶不言誰
敢為陛下言者惟陛下察其用心貸以萬死臣恭¶惟陛下
自即位以來念兩宫倚托之重夙夜憂勤不近聲¶色不
事玩好是宜天地感格祖宗垂佑受福無窮决致中¶興
<pb:KR4d0226_WYG_095-43a>
臣之區區亦冀依日月之末光獲保終年少效補報臣¶
竊見西漢之制人君即位首建儲嗣所以固基本屬人
心¶臣願陛下時詔大臣講明故事仍先擇宗室之賢優
禮厚¶養以為藩屏至是入謝復陳宗社大計莫先儲嗣
雖陛下¶聖徳昭格春秋方盛必生聖子惟所以系天下
之心不可<md:KR4d0226_SBCK_095-28a>¶不早定議上首肯乆之乃云宫中見養二人
長者藝祖之¶後年九嵗不乆當令就學公出見趙鼎都
堂相與仰歎聖¶徳乆之自是與鼎益相勉厲同志協謀
<pb:KR4d0226_WYG_095-43b>
以為為治之要必¶以正本澄源為先務誠能陳善閉邪
使人君無過舉則國¶勢尊安小大懐畏是以進見之際
於塞倖門抑近習尤諄¶切致意焉嘗奏曰王者以百姓
為心修徳立政惟務治其¶在我則大邦畏其力小邦懐
其徳天下捨我將安歸哉固¶不僥倖于近績也仰惟陛
下躬不世之資當行王者之事¶以大有為正心以正朝
廷正朝廷以正百官正百官以正¶萬民國勢既隆强敵
自服天下自歸因書王朴平邉䇿以¶獻上嘉納焉又奏
<pb:KR4d0226_WYG_095-44a>
臣昨奉清光竊見陛下於君子小人之¶際反覆詳究退
自慶幸以為治道之本莫大乎辨君子小<md:KR4d0226_SBCK_095-28b>¶人之分聖意
孜孜于此宗社生靈之福也昔唐李徳裕言¶于武宗曰
邪正二者勢不相容正人指邪人為邪邪人亦¶指正人
為邪人主辨之甚難臣以為正人如松栢特立不¶倚邪
人如藤蘿非附他物不能自起臣嘗推類而言之君¶子
小人見矣大抵不私其身慨然以天下百姓為心此君¶
子也謀身之計甚宻而天下百姓之利害我不頋焉
<pb:KR4d0226_WYG_095-44b>
此小¶人也志在于為道不求名而名自歸之此君子也
志在于¶為利掠虗美邀浮譽此小人也其言之剛正不
撓無所阿¶狥此君子也辭氣柔佞切切然伺候人主之
意于眉目顔¶色之間此小人也樂道人之善惡稱人之
惡此君子也人¶之有善必攻其所未至而掩之人之有
過則欣喜自得如¶獲至寳旁引曲借必欲開陳于人主
之前此小人也難進<md:KR4d0226_SBCK_095-29a>¶易退此君子也叨冐爵祿蔑無㢘
耻此小人也臣嘗以此¶而求之君子小人之分庶㡬其
<pb:KR4d0226_WYG_095-45a>
可以概見矣小人在位則¶同于己者譽之以為君子異
于己者排之以為小人不顧¶公議不恤治亂不畏天地
鬼神是以自崇觀以來以至今¶日有異于己者而稱其
為君子乎臣以為必無之也彼其¶專為進身自營之計
故好惡不公以至于亡身亡家亂天¶下而莫之悔惟陛
下親學問節嗜欲清明其躬以臨照百¶官則君子小人
之情状又何隠焉上還臨安公畱相府未¶閲月復出江
上勞軍至鎮江召韓世忠親喻上㫖使舉軍¶前屯楚州
<pb:KR4d0226_WYG_095-45b>
以撼山東世忠欣然受命即日舉軍渡江公至¶建康撫
張俊軍至太平州撫劉光世軍軍士無不踴躍思¶奮時
巨㓂楊么據洞庭重湖朝廷屢命將討之不克公念<md:KR4d0226_SBCK_095-29b>¶建
康東南都㑹而洞庭實據上流今㓂日滋壅遏漕運格¶
塞形勢為腹心害不先去之無以立國然㓂阻重湖春
夏¶則耕耘秋冬水落則收糧于湖寨載老小于泊中而
盡驅¶其衆四出為暴前日朝廷反謂夏多水潦屢以冬
用師故¶㓂得併力而我不得志今乗其怠盛夏討之彼
<pb:KR4d0226_WYG_095-46a>
衆既散一¶旦合之固已疲于奔命又不得守其田畆禾
稼蹂踐則有¶秋冬絶食之憂黨與必携可招來也雖已
命岳飛徃而兵¶将未必諭此意或退兵殺戮則失勝筭
傷國體遂具奏請¶行上許焉公在道念國家任事不顧
身者常遇禍而畏避¶崇虗譽者常獲福以為國之大患
奏曰今未有疾于此正¶在膏肓庸醫畏縮方且戒以勿
吐勿下姑進参苓而安養¶之雖終至于必死主人猶以
為愛已也乃若良醫進剖胸<md:KR4d0226_SBCK_095-30a>¶洗腸之術旁觀駭愕指以
<pb:KR4d0226_WYG_095-46b>
為狂至其疾良已尚不免于輕¶試之謗自古掠美附衆
者得譽常多而骨鯁當權者負謗¶常重澶淵之役㓂凖
决䇿親征功存社稷事定之後姦臣¶乃謂其輕棄萬乗
今合天下之力以誅天下之不義雖湯¶武復生亦必出
此而顧乃為恐懼顧慮之計何由而事功¶可集哉葢公
所以自任者始終如此故毎因事為上言之¶行至醴陵
獄犴數百人盡楊么遣為間探者帥席益傳自¶逺縣囚
之公召問盡釋其縳給以文書俾分示諸寨曰爾¶今既
<pb:KR4d0226_WYG_095-47a>
不得保田畆秋冬必乏食且餒死矣不若早降即赦¶爾
死數百人驩呼而徃五月十一日至潭州於是賊寨首¶
領黄誠周倫先請受約束然誠等屢嘗殺招安使命猶
自¶疑不安公遣岳飛分兵屯鼎澧益陽壓以兵勢其黨
大恐<md:KR4d0226_SBCK_095-30b>¶相繼約日來䧏丁壯至五十萬老弱不下二十萬
公一切¶以誠信撫之六月湖㓂盡平乃更易郡縣姦贓
吏宣布寛¶恩上手書賜公曰覽奏知湖㓂已平非卿孜
孜憂國不憚¶勤勞誰能寛朕憂顧奏到之日中外歡賀
<pb:KR4d0226_WYG_095-47b>
萬口一詞謂¶上流既定而川陜荆襄形勢接連事力増
倍天其以中興¶之功付之卿乎於是公奏遣岳飛之軍
屯荆襄圖中原遂¶率官屬吏兵泛洞庭而下時重湖連
年舟楫不通公舟始¶行風日清夷父老歎息以為變殘
賊呻吟之區為和氣也¶始公定議令韓世忠屯承楚於
髙郵作家計及公出征而¶廷議中變公復請去上悟優
詔從公初計公既兩發儲嗣¶之議至是聞建資善堂皇
子出就傅喜不自勝以為當以¶擇師傅為先遂具奏薦
<pb:KR4d0226_WYG_095-48a>
起居郎朱震秘閣修撰范冲可任<md:KR4d0226_SBCK_095-31a>¶訓導之選公雖在外
常以内治為憂毎有見輙入奏其一¶謂自昔人君命相
與之講論天下大計次第而施行之故¶日積月累成功
可必譬之營室先度基址次定規模付諸¶匠者以責其
實一有不合安可輕委自建炎以來陛下選¶用大臣未
知責以何事而大臣進説于陛下未知何以奉¶詔臣但
見一相之入引進親舊報讐復怨以行其私意而¶已欲
望國家之治安其可得乎其二謂祖宗置臺諌本慮¶夫
<pb:KR4d0226_WYG_095-48b>
軍民之利害人才之善惡官吏之能否廟堂不能盡見¶
而周知臺諫得以風聞而論列不幸大臣不得其人則
臺¶諌力争明辨以去之耳今乃不然隂肆揣摩公為反
覆或¶伺候人主之意或密結大臣之私捃摭細故以示
其公人¶主不可以不察也其三謂祖宗時郎曺之選非
累歴親民<md:KR4d0226_SBCK_095-31b>¶不以授自臺閣而為守貳者十嘗七八葢使
之更歴世故¶諳曉民情養成其才以備任使今則不然
事口記者可至¶言官弄文采者皆升館職日進月遷驟
<pb:KR4d0226_WYG_095-49a>
竊要位一居京局¶視州縣為冗官故有為大臣而不知
民情之休戚財用之¶盈虗軍政之始末者有為侍從而
不知州縣所宜施行者¶况責以任天下大計哉上嘉納
焉公自岳鄂轉淮西東諸¶將大議防秋之宜直至承楚
偽境震動上念公乆勞于外¶遣中使賜手書促歸制除
公金紫光祿大夫公力辭至四¶五乃許特封公母計氏
秦國夫人賜公兄滉紫章服及五¶品服二人官公親屬
兩人公以十月十一日至行在上勞¶問曰卿暑行甚勞
<pb:KR4d0226_WYG_095-49b>
然湖湘羣盜既就招撫以成朕不殺之¶仁卿之功也公
頓首謝曰陛下誤知使當重任故臣得效<md:KR4d0226_SBCK_095-32a>¶愚計上親書
周易否泰卦以賜焉公奏自古小人傾陷君¶子莫不以
朋黨為言夫君子引其類而進志在于天下國¶家而已
其道同故其所趨向亦同曽何朋黨之有惟小人¶則不
然更相推引本圖利祿詭詐之蹤莫可跡究故或為¶小
異以彌縫其事或内外符合以信實其言人主於此何¶
所决擇而可哉則亦在夫原其用心而已矣臣嘗考泰
<pb:KR4d0226_WYG_095-50a>
之¶初九㧞茅茹以其彚征而象以為志在外葢言其志
在天¶下國家非為身故也否之初九㧞茅茹以其彚貞
而象以¶為志在君則君子連類而退葢將以行善道而
未始㤀憂¶國愛君之心焉觀二爻之義而考其用心則
朋黨之論可¶以不攻而自破矣臣又觀否泰之理起于
人君一心之㣲¶而利害及于天下百姓方其一念之正
其畫為陽泰自是<md:KR4d0226_SBCK_095-32b>¶而起矣一念之不正其畫為隂否自
是而起矣然而泰之¶上六三隂已盡復變為陽則小人
<pb:KR4d0226_WYG_095-50b>
在外而泰之所由以生¶焉當今時適艱難民墜塗炭陛
下若能日新其徳正厥心¶于上臣知其將可以致泰矣
異時天道悔禍幸而康寧則¶願陛下常思其否焉上嘗
召公獨對便殿問所宜為公退¶奏曰臣竊惟二帝皇族
遠處沙漠憂憤無聊與夫輕侮受¶辱可想而見也尚忍
言之哉臣嘗屈指計之如此者盖三¶千晝夜矣虎狼用
意實欲摧折而消磨之也雖然此尚以¶陛下總師于南
耳異時或一有差跌其禍可勝言乎今事¶雖有可為之
<pb:KR4d0226_WYG_095-51a>
㡬理未有先勝之道葢兵家之事不在交鋒¶授戰然後
勝負可分要在得天下之心則士氣百倍㓂叛¶歸服雖
然是豈可以聲音笑貎為哉心念之間一毫有差<md:KR4d0226_SBCK_095-33a>¶四海
共知今使天下之人皆曰吾君孝弟之心須㬰不忘¶寢
食之間父兄在念當思共為陛下雪此讎矣皆曰吾君
之¶朝君子在位小人屏去侍御僕從㒺非正人譛説不
行邪¶言不入市井之談不聞道義之益日至則内外安
心各服¶其職而有才智者悉思盡其力矣皆曰吾君棄
<pb:KR4d0226_WYG_095-51b>
珠玉絶弄¶好輕犬馬賤刀劍金帛之賞不以予幸惟以
予功則上下¶知勸矣以至吾君言動舉措俱合禮法至
誠不倦上格于¶天則望教化之可行矣如是則将帥之
心日以壯士卒之¶心日以奮天下百姓之心日以歸忠
義奮生豪傑用命中¶興之兆也聞陛下之盛徳知中國
之理直則氣折志䘮小¶大雖異戰必不力衆必不同則
陛下何為而不可成乎或¶有不然疑似之説毫髪著見
天下之人口不敢言而心敢<md:KR4d0226_SBCK_095-33b>¶怒異日事&KR0446;勢去禍亂立
<pb:KR4d0226_WYG_095-52a>
作如覆水之不可救也葢隙見¶于此則心生于彼不易
之道自古為君之難非特今日也¶一言之失一行之非
或失色于人或失禮于人或一小人¶在側便足以致禍
致難起戎起兵前日明受之變大逆之¶徒陳兵闕下旁
引他辭其監不遠也為人上者其可不兢¶畏戒懼耶其
警戒深切如此上皆嘉納且命公以所見聞¶置䇿來上
公承命條列以進號中興偹覧凡四十一篇立¶國之本
用兵行師之道君子小人之情狀駕馭將帥之方¶均節
<pb:KR4d0226_WYG_095-52b>
財用之宜聴言之要待近習之道以至既徃之得失¶郡
縣之利病莫不偹具上深嘉歎置之坐隅六年正月上¶
謂公曰朕毎以事㡬難明専意清思咸達旦不寐公奏
曰¶陛下以多難之際兩宫幽處一有差失存亡所系慮
之誠<md:KR4d0226_SBCK_095-34a>¶是也然臣嘗聞之聴雜則易惑多畏則易移以易
惑之心¶行易移之事終歸于無成而已是以自昔君人
者修已正¶心惟使仰不愧于天俯不怍于人持剛健之
志洪果毅之¶實為所當為曽不它䘏陛下聰明睿知灼
<pb:KR4d0226_WYG_095-53a>
知古今苟大義¶所在㫁以力行夫何徃而不濟乎臣願
萬㡬之暇保養天¶和澄静心氣庶㡬利害紛來不至疑
惑以福天下以建中¶興公以敵勢未衰而叛臣劉豫復
據中原為謀叵測不敢¶皇寧處于朝奏請親行邉塞部
分諸將以觀機㑹上許焉¶即張榜聲豫僣逆之罪以是
月中旬啟行公謂楚漢交兵¶之際漢駐兵殽澠間則楚
不敢越境而西葢大軍在前雖¶有他岐捷徑敵人畏我
之議其後不敢踰越而深入也故¶太原未陷則尼雅滿之
<pb:KR4d0226_WYG_095-53b>
兵不復濟河亦以此耳論者多以前<md:KR4d0226_SBCK_095-34b>¶後空闕敵出他道
為憂曽不議其糧食所自來師徒所自¶歸不然必環數
千里之地盡以兵守之然後為可安乎既¶以此告于上
又以此言于同列惟上深以公言為然至江¶上㑹諸帥
議事命韓世忠據承楚以圖淮陽命劉光世屯¶合淝以
招北軍命張俊練兵建康進屯盱眙命楊沂中領¶精兵
為後翼佐俊命岳飛進屯襄陽以窺中原形勢既立¶國
威大振上遣使賜公御書裴度傳以示至意公于諸將
<pb:KR4d0226_WYG_095-54a>
中尤稱韓世忠之忠勇岳飛之沉鷙可倚以大事世忠
在¶楚州時入偽地江北頗聚兵世忠渡淮擊破之直引
兵至¶淮揚而還士氣百倍上手書賜公曰世忠既捷整
軍還屯¶進退合宜中外忻悦毎患世忠發憤直前奮身
不顧今乃¶審擇利便不失事機亦卿指授之方卿宜明
審虗實徐為<md:KR4d0226_SBCK_095-35a>¶後圗或遣岳飛一窺陳蔡使敵支吾不暇
以逸待勞時飛¶母死扶䕶葬廬山公乞御筆敦趣其行
飛奉詔歸屯公身¶在輔相雖督軍在外朝廷有大差除
<pb:KR4d0226_WYG_095-54b>
不容不預議而孟庾¶除知樞密院及髙世則除節度使
皆不知始末具奏以為¶如此則臣不當在相位上親筆
喻指焉公以東南形勢莫¶重建康實為中興根本且人
主居此則北望中原常懐憤¶惕不敢自暇自逸臨安僻
居一隅内則易生安肆外則不¶足以號召逺近係中原
之心奏請車駕以秋冬臨建康撫¶三軍以圖恢復公又
渡江遍撫淮上諸屯屬方盛暑公不¶憚勞人人感悦時
防秋不遠公以方略諭諸帥大抵先圖¶自守以致其師
<pb:KR4d0226_WYG_095-55a>
而乗㡬擊之六月制加公食邑食實封時¶公所遣人自
燕山囘知徽宗皇帝不豫又聞欽宗皇帝所<md:KR4d0226_SBCK_095-35b>¶貽金人書
奏曰臣近得此信不勝臣子痛切憤激之情仰¶惟陛下
處天子之尊遭父兄之變聖懐惻怛勤切于中固¶不止
坐薪嘗膽也臣願陛下至誠剛健勉强有為成敗利¶害
在所不恤彼藉姑息之論納小忠之説者為一己妻孥¶
計耳使天有志于中興陛下奮然决為躬冐矢石事無
不¶濟使天無意乎中興陛下雖過為計慮以圖一身之
<pb:KR4d0226_WYG_095-55b>
安曽¶何補于事乎但當盡其在我一聴天命而已况夫
孝弟可¶以格天仁厚可以得民推此心行之臣見其福
不見其禍¶也七月有詔促公入覲八月至行在時張俊
軍已進屯盱¶眙三帥鼎立而岳飛遣兵入偽地直至蔡
州焚其積聚時¶有俘獲公力陳建康之行為不可緩朝
論同者極鮮惟上¶㫁然不疑車駕以九月一日進發逮
至平江公又請先徃<md:KR4d0226_SBCK_095-36a>¶江上諜報叛賊劉豫及其姪猊挾
敵來㓂公奏敵疲于奔¶命决不能悉大衆復來此必皆
<pb:KR4d0226_WYG_095-56a>
豫兵公既行而邉議不一¶大將張俊劉光世皆張大賊
勢争請益兵自趙鼎而下莫¶不恟懼至欲移盱眙之屯
退合淝之師召岳飛盡以兵東¶下公獨以為不然以書
戒俊光世曰賊豫之兵以逆犯順¶若不盡勦何以立國
平日亦安用養兵為今日之事有進¶擊無退保時楊沂
中為張俊軍統制公令沂中徃屯濠梁¶且使謂之曰上
待統制厚宜及時立大功取節鉞或有差¶跌某不敢私
諸将悚懼聴命公至江上知來為㓂者實劉¶麟兄弟豫
<pb:KR4d0226_WYG_095-56b>
封麟淮西王兵凡六萬人㓂已渡淮南涉夀春¶逼合淝
公調度既已定矣而張俊請益兵之書日上劉光¶世亦
欲引兵退保劉豫又令鄉兵易偽服于河南諸州十<md:KR4d0226_SBCK_095-36b>¶百
為羣由是間者皆言處處有敵騎趙鼎及簽書樞密院¶
事折彦質惑之移書抵公至七八堅欲飛兵速下又擬
條¶畫項目乞上親書付公大略欲俊光世沂中等退師
善還¶為保江之計不必守前議公奏俊等渡江則無淮
南而長¶江之險與敵共矣淮南之屯正所以屏蔽大江
<pb:KR4d0226_WYG_095-57a>
向若叛賊¶得據淮西因糧就運以為家計江南其可保
乎陛下其能¶復遣諸將渡江擊賊乎淮西之㓂正當合
兵掩擊令士氣¶益振可保必勝若一有退意則大事去
矣又岳飛一動則¶襄漢有警復何所制願陛下勿專制
于中使諸將不敢觀¶望上手書報公曰朕近以邉防所
疑事咨問于卿今覽卿¶奏措置方略審料敵情條理明
甚俾朕釋然無復憂顧非¶卿識慮髙逺出人意表何以
臻此是時内則廟堂外則諸<md:KR4d0226_SBCK_095-37a>¶將人人畏怯務為退避自
<pb:KR4d0226_WYG_095-57b>
全之計雖公逺䇿之忠始終不¶貳然握兵在外間隙易
生向非主上見㡬之明不惑羣議¶則諸將必引而南大
勢傾矣及奉此詔異議乃息而諸將¶亦始為固守計既
而賊大張聲勢于淮東阻韓世忠承楚¶之兵不敢進楊
沂中亦以十月四日抵濠州公聞光世已¶舎廬州而南
淮西人情洶動星夜疾馳至采石遣諭光世¶之衆曰有
一人渡江即斬以狥光世聞公來采石大恐即¶復駐軍
與沂中接連相應劉猊分麟兵之半來攻沂中是¶月十
<pb:KR4d0226_WYG_095-58a>
日沂中大破猊于藕塘降殺無遺猊僅以身免麟㧞¶寨
遁走擄獲甚衆得糧舟四百餘艘於是公奏車駕宜乗¶
時早幸江上上賜手書曰賊豫阻兵梟雛犯順夾淮而
陣¶侵夀及濠卿奨率師徒分布要害臨敵益壯仗義直
前箕<md:KR4d0226_SBCK_095-37b>¶張翼舒風馳電掃遂使凶渠宵遁同惡自焚觀草
木以成¶兵委溝壑而不顧昔周瑜赤壁之舉談笑而成
謝安淝上¶之師指揮而定得賢之效與古何殊寤寐忠
勤不忘嘉歎¶公奏曰逆雛遠遁尚稽授首之期金人方
<pb:KR4d0226_WYG_095-58b>
强未見息戈之¶日臣之罪大何所逃刑願陛下念十年
留滯之非歎雙馭¶還歸之晚儻為民而勞已當有神以
相身無使自謀擇利¶之言得惑至髙無私之聴又上奏
以賊臣邇者輙入邉塞¶今雖勝捷而渠魁遁去殺戮雖
衆亦吾赤子致彼操戈而¶輕犯由臣武偹之弗嚴願賜
顯黜以允公議上深嘉歎焉¶有㫖都督府随行官吏軍
兵諸色人等偹見勤勞可令張¶某等第保奏公奏馳驅
盡瘁職所當然賞或濫加士將觧¶體乞上保奏戰功庶
<pb:KR4d0226_WYG_095-59a>
可旌勸軍士又遣内侍賜公古端石<md:KR4d0226_SBCK_095-38a>¶硯筆墨刀劍犀甲
且召公還及至平江随班朝見上曰却¶賊之功盡出右
相之力於是趙鼎惶懼乞去方公未至平¶江時鼎等已
議囘蹕臨安公入見之次日具奏曰昨日獲¶聞聖訓惟
是車駕進止一事利害至大葢天下之事不唱¶則不起
不為則不成今四海之心孰不思戀王室㓂叛相¶結脅
之以威雖有智勇無由展竭三嵗之間頼陛下一再¶進
撫士氣從之而稍振民心因之而稍囘正當示之以形
<pb:KR4d0226_WYG_095-59b>
勢庶㡬乎激忠起懦而三四大帥者亦不敢懐偷安苟
且¶之心夫天下者陛下之天下也陛下不自致力以為
之先¶臣懼被堅執鋭履危犯險者皆有觧體之意今日
之事存¶亡安危所自以分六飛儻還則有識觧體内外
離心日復¶一日終以削弱異時復欲下廵幸詔書誰能
深信而不疑<md:KR4d0226_SBCK_095-38b>¶者何哉彼知朝廷姑以此為避地之計實
無意于圖囘天¶下故也論者不過曰萬一秋冬有警車
駕難于逺避夫軍¶旅同心將士用命扼淮而戰破敵有
<pb:KR4d0226_WYG_095-60a>
餘况陛下親臨大江¶氣當百倍茍士不効力人有離心
陛下雖過自為計將容¶足于何地乎又不過曰當秋而
進士有戰心及春而還絶¶彼窺伺為此論者特可紓一
時之急應倉卒之警使年年¶為之人皆習熟謂我不競
當有怨望難乎其立國矣又不¶過曰敵占上流順舟而
下變故不測夫襄漢我所有也敵¶舟何自而來使强敵
事力有餘果然凌犯水陸偕進自上¶而濟陛下雖深處
臨安亦能以安乎矧惟陛下負四海之¶重責有為而未
<pb:KR4d0226_WYG_095-60b>
成天下猶矜怜而歸心于陛下不為而坐¶待其盡其為
禍可勝言耶要須剛大志氣恢廓度量以拯<md:KR4d0226_SBCK_095-39a>¶救天下為
心仰不愧于天俯不怍于人度事而為審時而¶動先謀
自治利而誘之致而破之何難而不可濟今臣侍¶陛下
以旋歸在臣之謀無所任責臣亦得計矣而為陛下¶國
家計則為不忠是以披心腹露肝膽反覆一二言之惟¶
陛下詳教而曲諭焉庶㡬君臣之間得盡其道不貽萬
世¶之悔上翻然從公計十二月趙鼎出知紹興府専委
<pb:KR4d0226_WYG_095-61a>
任公¶公謂親民之官治道所急而比年以來内重外輕
祖宗之¶法盡廢流落于外者終身不獲用經營于内者
積嵗得美¶官又官于朝者不歴民事利害不明詔令之
行職事之舉¶豈能中理民多被其害遂條具以聞郡守
監司有治狀任¶滿除郎郎曺資淺未經民事之人秩滿
除監司郡守令中¶書省御史臺籍記姓名囘日較其治
効優加擢用治民無<md:KR4d0226_SBCK_095-39b>¶聞者與閒慢差遣館職未歴民事
者除通判郡守殿最如¶前仍乞䧏詔又以災異奏復賢
<pb:KR4d0226_WYG_095-61b>
良方正科上皆從之七年¶正月上以公去冬卻敵之功
制除特進公懇辭再四先是¶十二月以祿令成書加金
紫光祿大夫公辭不得即求囘¶授兄滉至是上謂公曰
卿毎有遷除辭之甚力恐于君臣¶之義有未安也公乃
奉命¶
　
　
　晦庵集卷九十五上
<pb:KR4d0226_WYG_095-62a>
欽定四庫全書
　晦庵集卷九¶十五下　　　　宋　朱子　撰
　<md:KR4d0226_SBCK_095-40a>¶　行狀¶
　　　少師保信軍節度使魏國公致仕贈太保張公¶
　　　　行狀下¶
公與趙鼎當國時議徽宗在沙漠當遣信通問遂遣問
安¶使何蘚等行是年正月二十五日蘚歸報徽宗皇帝
寧徳¶皇后相繼上僊上號慟擗踊哀不自勝公奏天子
<pb:KR4d0226_WYG_095-62b>
之孝與¶士庶不同必也仰思所以承宗廟奉社稷者今
梓宫未返¶天下塗炭至讎深耻亘古所無陛下揮涕而
起斂髪而趨¶一怒以安天下之民臣猶以為晚也數日
後求奏事深陳¶國家禍難涕泣不能興因乞降詔諭中
外上命公具草以¶進親書付外其詞曰朕以不敏不明
託于士民之上勉求<md:KR4d0226_SBCK_095-40b>¶治道思濟多艱而上帝降罰禍延
于我有家天地崩裂諱¶問遠至嗚呼朕負終身之戚懐
無窮之恨凡我臣庶尚忍¶聞之乎今朕所頼以宏濟大
<pb:KR4d0226_WYG_095-63a>
業在兵與民惟爾小大文武¶之臣早夜孜孜思所以治
兵䘏民輔朕不逮皇天后土實¶照臨之無或自暇不䘏
朕憂又以公請命諸大將率三軍¶發哀成服中外感動
公退又具奏待罪曰仰惟陛下時遇¶艱難身當險阻圖
回事業寢食不遑所以思慕兩宫憂勞¶百姓未嘗一日
忘也臣之至愚獲遭任用在諸臣先毎因¶從容語及北
狩事聖情惻怛淚必數行臣感慨自期願殱¶深讎十年
之間親養闕然爰及妻孥莫之私顧其意亦欲¶遂陛下
<pb:KR4d0226_WYG_095-63b>
孝養之志拯生民塗炭之難則臣之事親保家庶¶㡬得
矣昊天不弔禍變忽生使陛下抱無窮之痛積㒺極<md:KR4d0226_SBCK_095-41a>¶之
思哀復何言罪将誰執載念昔者陜蜀之行陛下丁寧¶
告戒且曰我有大隙于金刷此至耻惟臣是屬而臣終
隳¶成功使彼無憚况以沙漠之&KR0469;食飲憂慮兩宫處此
違豫¶固宜今日之禍端自臣致尚叨近輔實愧心顔伏
願明賜¶罷黜亟正典刑仰以慰上皇在天之靈俯以息
四海怨怒¶之氣上降詔起公視事公再上疏待罪不獲
<pb:KR4d0226_WYG_095-64a>
請車駕以二¶十七日發平江三月十一日至建康時公
總領中外之政¶㑹車駕廵幸又值國䘏㡬事叢委公以
一身任之至誠惻¶怛上下感動人情頼公以安毎對必
深言讎耻之大反復¶再三上未嘗不改容流涕上方厲
精克己務自損節戒飭¶宫庭内侍等無敢少有越度者
事無巨細必以咨公賜諸¶將詔㫖徃徃命公擬進未嘗
易一字四方有災異公必以<md:KR4d0226_SBCK_095-41b>¶聞祥瑞則皆抑不奏知果
州宇文彬通判龎信孺進嘉禾¶九穂並鐫秩放罷而四
<pb:KR4d0226_WYG_095-64b>
方皆知朝廷好惡所在矣四月公¶行淮西撫喻諸屯築
廬州城治東西闗且申防秋偹自公¶來東南太夫人留
蜀及再入政府遣人迎侍太夫人安于¶蜀未即出上為
降㫖召公兄滉俾迎侍而來又遣内侍胡¶宗囘徃喻意
五月始逹建康而公亦自淮西歸上疊遣中¶使勞問太
夫人賜予稠疊公戴星而出經處國事至暮入¶侍色養
委曲奉承中外觀感歆慕傳相告語以為美談自¶公與
趙鼎在相位以招來賢才為急務從列要津多一時¶之
<pb:KR4d0226_WYG_095-65a>
望百執事奔走效職不敢自營人號為小元祐而公尤¶
未嘗以恩澤私親戚仲兄滉上知其賢累欲加以異恩
公¶輙辭及賜進士第後省官繳駁公非惟不加忤且奏
不當<md:KR4d0226_SBCK_095-42a>¶以臣故沮後省公議外舅宇文時中政和中為郎
出守大¶藩舊以寓直萬里召赴僅進職知湖州舅氏計
有功乆在¶幕府得直徽猷閣公止乞就祕閣人服其公
以人主當¶務講學以為修身致治之本薦河南門人尹
焞宜在講筵¶有㫖趣赴闕㑹旱災且自太夫人以次闔
<pb:KR4d0226_WYG_095-65b>
門悉卧病公因力¶求去至再四不得方車駕在平江時
公歸自江上奏劉光¶世握兵數萬無復紀律沈酣酒色
不䘏國事語以恢復意¶氣怫然宜賜罷斥用警将帥上
然之罷光世而以其兵盡¶屬督府公命参謀兵部尚書
吕祉徃廬州節制公又自徃¶勞之人情協附上下帖然
而樞密使秦檜知樞宻院事沈¶與求意以握兵為督府
之嫌奏乞置武帥臺諌觀望繼有¶請乃以王徳為都統
制即軍中取酈瓊副之公歸以為不<md:KR4d0226_SBCK_095-42b>¶然奏論之而瓊等
<pb:KR4d0226_WYG_095-66a>
亦與徳有舊怨與其下八人列狀訴御¶史臺乃命張俊
為宣撫使楊沂中劉錡為制置判官以撫¶之此軍自聞
王徳為帥徃徃懐疑而酈瓊遂隂有異志唱¶摇其間八
月八日瓊等舉軍叛執吕祉以行欲渡淮歸劉¶豫祉不
肯渡詈瓊等碎齒折首以死公遂引咎力求去位¶上不
得留因問可代者公辭不對上曰秦檜何如公曰近¶與
共事始知其暗上曰然則用趙鼎遂令公擬批召鼎既¶
出檜謂公必薦已就閤子與公語良乆上遣人促進所
<pb:KR4d0226_WYG_095-66b>
擬¶文字檜始錯愕而出後反謂鼎上召公而張丞相遅
留至¶上使人促始進入檜之交諜類此公本以檜靖康
中建議¶立趙氏不畏死有力量可與天下事而一時仁
賢薦檜尤¶力公遂推引既同朝始覺其顧望包藏故臨
行因上問及<md:KR4d0226_SBCK_095-43a>¶之先是公遣人賫手榜入偽地云劉豫本
以書生被遇太¶上皇帝曽居言路主上嗣極擢守鄉郡
當山東之要衝任¶濟南之委寄眷禮殊厚責望至深俄
聞率衆以請降旋乃¶失身而據位諒亦廹于畏死姑務
<pb:KR4d0226_WYG_095-67a>
偷生如能誘致金人使¶之疲弊精兵健馬漸次消磨兹
誠報國之良圖亦爾為臣¶之後效更須愛惜民力勿使
傷殘儻或永懐異心自致顯¶戮豈惟皇天后土有所不
容抑恐義士忠臣終懐憤疾金¶人用事者見此榜已疑
豫八月豫聞王師欲北向遣韓元¶英告于金謂南㓂張
某總領烏合之兵或逼宿亳或窺陳¶蔡或出襄陽増修
器甲趣辦軍装其志不小先起制人後¶起制于人欲乞
兵同舉金得此報謂豫真欲困已益疑之¶㑹瓊等叛去
<pb:KR4d0226_WYG_095-67b>
公復多遣間散持蠟書故遺之大抵謂豫已<md:KR4d0226_SBCK_095-43b>¶相結約故
遣瓊等降而豫又乞兵于金十月金副元帥烏¶珠徑領
兵來廢豫惜其機㑹之來公已去位矣葢公以九¶月五
日得請授觀文殿大學士提舉江州太平興國宫左¶司
諫王縉奏乞留公即日補外都官郎中趙令衿繼上䟽¶
亦罷去而御史中丞周祕殿中侍御史石公揆右正言
李¶誼交章詆公未已旋落職以朝奉大夫袐書少監分
司西¶京永州居住於是趙鼎復當國而車駕自江上還
<pb:KR4d0226_WYG_095-68a>
臨安矣¶公出任國事毎以不得從容盡子職為念及既
去國太夫¶人以公退處欣然從之八年二月抵永左右
侍旁凡所以¶順承親意者無不曲盡太夫人安之不知
其為遷謫也然¶公自以為上遇我厚雖流離逺屏亦未
嘗一念不在朝廷¶作草堂旁近以奉版輿游歴命以三
省為文紀之曰予作<md:KR4d0226_SBCK_095-44a>¶堂于寓止客館之東隅僅庇風雨
取曽子三省之目以名¶之其省謂何思吾之忠于君孝
于親修于己者恐或未至¶也士大夫學聖人之道當求
<pb:KR4d0226_WYG_095-68b>
通天人之際予之三省¶將有進于斯而愧其未能也則
公之所深省而自得者遠¶矣是嵗秦檜已得政始决屈
已和戎之議九年正月詔書¶至永公伏讀恐懼寢食不
安移書参知政事孫近大略曰¶魯仲連不尊秦為帝且
云連寧有蹈東海而死盖知帝秦¶之禍遅發而大况我
至讎深隙乃欲修好而幸目前少安¶乎異時嵗幣求増
而不已使命絡繹以來臨以至更立妃¶后變置大臣起
罷兵之議建入覲之謀皆或有之矣某是¶以復讀詔書
<pb:KR4d0226_WYG_095-69a>
不覺戰汗幸公深思宻以啟沃又聞故人李¶光自洪州
召入政府復以此意移書抵之懐不自已又具<md:KR4d0226_SBCK_095-44b>¶劄子以
奏曰恭覩詔書之頒再三伏讀通夕不寐今日事¶之虗
實姑未論借令敵人有故上下分離天屬盡歸河南¶遂
復我必徳其厚賜謹守信誓將來人情益觧士氣漸消¶
彼或内變既平指瑕造隙肆無厭之欲發難從之請其將¶
何詞以對顧事理可憂有甚于此者陛下焦心勞慮積
意¶兵政精誠感格將士漸孚一旦北面事仇聴其號令
<pb:KR4d0226_WYG_095-69b>
遊談¶之士取功于一時忠勲之臣置身于無用小大將
帥孰不¶觧體陛下且欲經理河南而有之臣知其無與
赴功而共¶守者矣今從約之遽肆赦之速用世儒之常
説答猾敵之¶詭秘措置失緒不勝寒心願陛下思宗社
之計圖恢復之¶實逼之以大勢庶乎國家可得而立臣
罪戾之餘一意養¶親深不欲論天下事顧惟利害至大
至重不忍緘黙以負<md:KR4d0226_SBCK_095-45a>¶陛下之知惟陛下留意二月以大
霈復宣奉大夫提舉臨¶安府洞霄宫任便居住公復具
<pb:KR4d0226_WYG_095-70a>
劄子曰竊惟今日事勢處¶古今之至難一言以㫁之在
陛下勉强圖事而已陛下進¶而有為則其權在我且順
天下之心間雖齟齬終有莫大¶之福陛下退而不為則
其權在敵且怫天下之心今雖幸¶安後將有莫大之憂
夫在彼者情不可保在我者心不可¶失外狥敵國内罹
實害智者所不為也仰惟聖慈深計審¶慮茂圖大業永
福元元又自作謝表云敢不専精道學黽¶勉身修求以事
親方謹晨昏之養庶㡬報國敢㤀藥石之¶規視此則公
<pb:KR4d0226_WYG_095-70b>
許國之忠為何如哉居旬日又具劄子曰自¶陛下囘駐
臨安甫閲嵗時聖心之所經營朝論之所商確¶専意和
議庶㡬休息莫不幸其將成矣臣嘗不寐以思屈<md:KR4d0226_SBCK_095-45b>¶指而
計金人與我讎釁之深設心措意果欲存吾之國乎¶抑
願其委靡而遂亡也臣意其力弱未暇姑借和以怠我¶
之心勢盛有餘將求故以乗吾之隙理既甚明事又易
見¶然則紛紛異議可端拱而決矣料金上䇿還梓宫復
母后¶輿地來歸不失前約結懽篤好以怠我師遅之數
<pb:KR4d0226_WYG_095-71a>
年兵無¶戰意然後遣一介之使持意外之詔假如變置
大臣更立¶妃后將何以塞請金出中䇿則必重邀求責
徽禮失約爽¶信近在期年中原之地將有所付如梁武
之立北魏王顥¶者尚庶㡬于前金出下䇿怒而興師直
臨江表勢似可愕¶而天下之亂或從此而定矣是月復
資政殿大學士知福¶州兼福建路安撫大使公以太夫
人念鄉不欲東去力辭¶至再三四月公奏前論講和事
未䝉開納又具劄子曰竊<md:KR4d0226_SBCK_095-46a>¶惟陛下建炎初載嘗歴大艱
<pb:KR4d0226_WYG_095-71b>
天意至深益彰聖徳前事不¶忘後事之鑑伏願亟收人
心務振士氣權勢専制操縱自¶我外之醜敵曷發敢侮
之謀内之羣帥益堅盡節之志天¶下國家我所自定宋
之社稷永永無窮夫理有近利亦有¶深憂有天下者當
審機㑹度人情㫁大義持柄握權不以¶與敵腐儒寡能
逺見事至而悔將何及焉况夫今日事機¶尚可因權適
變速于救藥惟望聖慈㫁以無疑則天下幸¶甚八月聞
金遣使來以詔諭為名則又具奏曰臣近者累¶輸瞽説
<pb:KR4d0226_WYG_095-72a>
仰凟聖明誠以憂君過慮不能自息竊惟天下之¶事有
置必有廢有與必有奪金以詔諭為名持廢置與奪¶之
大柄且其蓄謀起慮欲以沮人心奪士氣而坐傾吾國¶
臣之所憂不但目前也劉先主曰濟大事以人心為本
此<md:KR4d0226_SBCK_095-46b>¶存亡之大計願陛下考臣前後所奏留神毋忽焉福
州之¶命既累辭不獲公念時事多虞惟在近或可以補
報萬一¶遂受命而東九月至閩中閩素號健訟難治公
謂人心一¶也正由臨民者先有逆詐億不信之心是以
<pb:KR4d0226_WYG_095-72b>
不能感格入¶境一切諭以義理飭守令誠意民事令鄉
里長老知書者¶率勸後生及彊悍者無為鄉黨羞民皆
感仰毎出觀者至¶升屋登木如堵墻十年正月上遣中
使撫問公附奏謝且¶曰願陛下全養精神剛大志氣惟
果惟㫁見㡬見㣲察彊¶弱于言辭之際轉禍福于談笑
之間無使噬臍為天下笑¶時金中變盟約復取河南公
奏曰臣竊念自群下决囘鑾¶之議國勢不振事機之㑹
失者再三向使金出上䇿還梓¶宫歸兩殿供須一無所
<pb:KR4d0226_WYG_095-73a>
請宗族随而盡南則我徳金必深<md:KR4d0226_SBCK_095-47a>¶和議不㧞人心懈怠
國勢寢㣲異時釁端卒發何以支持¶臣知天下非陛下
之有矣今幸上天警悟敵懐反復士氣¶尚可作人心尚
可囘願因權制變轉禍為福用天下之英¶才據天下之
要勢奪敵之心振我之氣措置一定大勲可¶集臣又有
臆見當燕山親復朝廷恃郭藥師為固一旦醜¶敵敗盟
藥師先叛何則賣國無耻之人本無他長難與共¶事願
陛下毎以為鑑制御于早無忽繼聞淮上有警連以¶邉
<pb:KR4d0226_WYG_095-73b>
計奏知又條畫海道舟舡利害上嘉公之忠遣中使奬¶
諭公時大治海舟至千艘為直指山東之計以俟朝命
在¶郡細大之務必躬必親人人感悦和氣薰然訟事清
簡山¶海之㓂招捕無餘間引秀士與之講論閩人化之
十一年¶三月劉錡大破烏珠于順昌錡本晚出公一見
闗陜竒之<md:KR4d0226_SBCK_095-47b>¶即付以事任錡亦感慨自立公歸薦之上謂
錡才識諸將¶莫及而一時輩流嫉其才能出已右百計
沮遏公既平湖¶㓂即薦知岳州已而召赴行在左右扶
<pb:KR4d0226_WYG_095-74a>
持付以王彦軍且¶擢為騎帥至是竟以所部成大功方欲進
兵乗敵虗而¶檜召錡還矣錡還朝上見之首曰張某可
謂知人檜遣郎¶官蓋諒來諷公使附其議當即引公為
樞宻使公答檜書¶歴言和不可成敵不可縱且面為諒
言諒歸檜怒時幕將¶等歸自金朝廷復遣劉光遠等奉
使而公亦力請祠奉親¶矣十一月除檢校少傅崇信節
度使充萬夀觀使免奉朝¶請去福之日軍民送者咨嗟
號泣相屬于道公以蜀逺朝¶廷不欲逕歸遂奉太夫人
<pb:KR4d0226_WYG_095-74b>
寓長沙十二年太母鸞輅來歸¶制封公和國公具劄子
以賀且曰與或為取安必慮危夫<md:KR4d0226_SBCK_095-48a>¶惟務農而彊兵乃可
立國而禦侮願勤聖慮終究逺圖公¶恐太夫人念歸乃
即長沙城之南為屋六十楹以奉色養¶太夫人安焉築
堂牓曰盡心親為之記大意欲益求所以¶盡心于君親
者居閒玩意六經考諸史治亂得失益思前¶事之機㣲
憂時之志一飯未嘗忘也檜既外交仇讎㒺上¶自肆惡
嫉正論諱言兵事自以為時已太平日為浮文侈¶靡愚
<pb:KR4d0226_WYG_095-75a>
㺯天下獨忌公甚中丞万俟卨希檜㫖論公卜宅僣¶擬
至倣五鳯建樓上不以為然檜遣朝士吴秉信以使事¶
至湖南有所案騐且以官爵誘之秉信造公見其居不
過¶中人常産可辦不覺嘆息反宻以檜意告公而歸且
奏其¶實檜黜秉信十六年公念檜欺君誤國使災異數
見彗出¶西方欲力論時事以悟上意乂念太夫人年髙
言之必致<md:KR4d0226_SBCK_095-48b>¶禍恐不能堪太夫人覺公形瘠問故公具言
所以太夫人¶誦先雍公紹聖初對方正䇿之詞曰臣寜
<pb:KR4d0226_WYG_095-75b>
言而死于斧鉞¶不忍不言而負陛下至再至三公意遂
决乃言曰臣聞受¶非常之恩者圖非常之報拯焚溺之
急者乏徐緩之音竊¶惟當今事勢譬如養成大疽于頭目
心腹之間不决不止¶决遲則禍大而難測决速則禍輕
而易治惟陛下謀之于¶心㫁之以獨謹察情偽豫備倉
卒猶之奕棊分據要害審¶思詳處使在我有不可犯之
勢庶㡬社稷有安全之理不¶然日復一日後將噬臍異
時以國與敵者反歸罪正議此¶臣所以食不下&KR0843;不能
<pb:KR4d0226_WYG_095-76a>
一夕安也儻非陛下聖徳在人獲¶天地之祐承祖宗之
慶有以照察其心臣亦何所逃罪事¶下三省檜大怒時
公又以天申節手寫尚書無逸篇具劄<md:KR4d0226_SBCK_095-49a>¶子為賀曰臣嘗
潜心聖人之經有可以取必于天膺大福¶獲大夀决然
無疑者輒輸丹誠為陛下獻臣伏考周公無¶逸篇商王
中宗嚴恭寅畏天命自度治民袛懼不敢荒寜¶髙宗嘉
靖商邦至于小大無時或怨周文王自朝至于日¶中昃
不遑暇食用咸和萬民不敢盤于遊田以庶邦惟正¶之
<pb:KR4d0226_WYG_095-76b>
供三君者非獨身享安榮而有國長乆後世莫加焉商¶
自祖甲之後立王生則逸不知稼穡之艱難不聞小人
之¶勞惟耽樂之從是以㒺或克夀或十年或五六年或
四三¶年天道昭然其應如響古之聖人以一身莅天下
惠澤四¶海無不如意未嘗少有憂懼退怯之懐凡以天
道可必吾¶無愧歉于心而已臣不勝臣子祝頌之誠願
陛下兢兢業¶業勉之又勉永堅此心以奉天道天之所
以報吾君者宜<md:KR4d0226_SBCK_095-49b>¶何如哉七月檜命臺諌論公章四上上
<pb:KR4d0226_WYG_095-77a>
以特進提舉江州¶太平興國宫連州居住樊川周勣者
氣義人也自公貶永¶即來相從公帥福唐辟為屬公來
長沙勣亦從居焉檜累¶書招勣不得恨之乃謂公與勣
誹謗時事亦削勣官竄封¶州公被命即行自夫人以下
皆留侍獨挈子姪徃太夫人¶送之曰汝無愧矣勉讀聖
人書無以家為念公至貶所月¶一再遣人至太夫人所日
夕讀易精思大㫖述之于編親¶教授其子栻連為州景
物甚勝暇即䇿杖遊歴連人愛重¶公爭持肴果以迎所
<pb:KR4d0226_WYG_095-77b>
至必為曲留終日時檜益肆虐焰遷¶謫者不絶于道四
方觀望公處之恬然形氣益充實太夫¶人亦安居長沙
公在連作四徳銘以示其人曰忠則順天¶孝則生福勤
則業進儉則心逸連人相與鑱之於石家傳<md:KR4d0226_SBCK_095-50a>¶人誦焉己
巳嵗嶺南瘴疫大作日色晝昏官于連者自太¶守而下
死凡數人郡人無不被疾哭聲連巷鄉落至有絶¶㸑者
公和藥拯之病者來請日至千餘人惟公家下至僕¶厮
無一人告病過者咨嘆莫不以為天相忠誠也居連凡
<pb:KR4d0226_WYG_095-78a>
四年二十年九月移永州湖湘之人見公歸喜甚爭出
迎¶望見公所養勝前退皆歎息相賀公遣人迎太夫人
以次¶年四月至永母子相見彊健如初永舊所嘗居人
情尤相¶安而公兄徽猷公遽以疾終方公官于朝及在
貶徽猷公¶常留太夫人左右悦適其意太夫人鍾愛之
至是悲惻殆¶不能為懐雖公觧釋備至太夫人亦年髙
多疾矣葢公去¶國至是㡬二十年退然自修若無能者
而天下士無賢不¶肖莫不傾心武夫健將言公者咨嗟
<pb:KR4d0226_WYG_095-78b>
太息至小兒婦女亦<md:KR4d0226_SBCK_095-50b>¶知天下有張都督也金人憚公尤
甚嵗時使至金邦其主¶必問公安在方約和時誓書有
不得輒更易大臣之語盖¶懼公復用云至是秦檜寵位
既極老病日侵鄙夫患失之¶心無所不至無君之迹顯
然著見意欲先剪除海内賢士¶大夫然後肆其所為尤
憚公為正論宗主使己不得安欲¶亟加害命臺臣王珉
徐嚞輩有所弹劾語必及公至彈知¶洪州張宗元文始
謂公國賊必欲殺之有張柄者嘗奏請¶令檜乗金根車
<pb:KR4d0226_WYG_095-79a>
其死黨也即擢知潭州汪召錫者娶檜兄¶女嘗告訐趙
令衿遣為湖南提舉官俾共圖公又使張常¶先治張宗
元獄株連及公以為未足又捕趙鼎子汾下大¶理獄備
極惨酷考掠無全膚令自誣與公及李光胡寅等¶謀大
逆凡一時賢士五十三人檜所惡者皆與獄上㑹檜<md:KR4d0226_SBCK_095-51a>¶病
篤不能書判以死時紹興二十有五年也上始復親庶¶
務先勒檜子熺致仕盡斥羣兇公迹稍安而太夫人遽
薨¶有㫖復公職觀文殿大學士除判洪州公已在苫塊
<pb:KR4d0226_WYG_095-79b>
矣哀¶苦扶護以治命當歸葬雍公之兆奏請俟命長沙
獨念天¶下事二十年為檜所敗壊人心士氣委靡銷鑠
政事無綱¶邉偹蕩弛幸其一旦隕斃當汲汲惟新令圖
而未見所以¶慰人望者且聞完顔亮簒立勢已驕豪必
將妄舉可為寒¶心自惟大臣義同休戚不敢以居䘮為
嫌五月具劄子曰¶臣夙負大罪自謂必死瘴癘之地仰惟
陛下優容之矜憐¶之保全之死骨復生盡出聖神之造
自今已徃皆已死之¶日而陛下實生之臣今雖居苫塊
<pb:KR4d0226_WYG_095-80a>
中安敢恝然遂忘陛下¶㤙徳且顧惜一已而黙不出一言
庶㡬有補萬一哉惟陛<md:KR4d0226_SBCK_095-51b>¶下察其用心恕之而已臣聞自
昔忠臣事君莫不欲其主¶之聖莫不欲其主之名顯日
月功葢宇宙彼知夫國家安¶榮則其身亦與有安榮故
犯顔逆指而不敢辭也姦臣不¶然惟利是圖不復他䘏
導君于非使重失天下之心而隂¶肆其邪志始則曲意
媚順而欺蔽人主之聰明終則専事¶擅權而潜移生殺
之大柄跡其包藏有不可勝言者矣然¶而身滅國亡族
<pb:KR4d0226_WYG_095-80b>
覆世絶見于史冊歴歴可考天下後世詛¶之曽犬豕之
不若彼誠果何所利耶惜乎至愚而莫之思¶也日者陛
下法乾之剛而用以沉潜施設中㡬天下四裔¶孰不畏
服是臣可言之秋也臣踈遠不復預聞朝廷㡬事¶而伏
自思念今日事勢急矣陛下將拱手而聴其自然乎¶抑
將外存其名而轉謀宻計求所以為長乆歟臣誠過慮<md:KR4d0226_SBCK_095-52a>¶以為自此數年之後民力益竭財用益乏士卒益老人
心¶益離忠臣烈將淪亡殆盡内憂外患相仍而起陛下
<pb:KR4d0226_WYG_095-81a>
將何¶以為䇿方祖宗盛時嘗與敵通和惟力敵勢均而
國家取¶兵于西北取財于天下文武之才世不乏人是
故得以持¶乆而百四十年之後靖康大變事出不意禍
亂之大亘古¶所無論者猶恨夫恃和為安而不自治之
失今天下㡬何¶譬之中人之家盗據其堂安居飽食其
間而朝夕隂伺吾¶隙一日之間其舎我乎然則陛下不
可不深思力圖于此¶時也或謂敵嘗有弑立之舉夫弑
立之人天地所不容人¶情所甚惡誠能任賢選能修徳
<pb:KR4d0226_WYG_095-81b>
立政㫁然為吾之所當為¶口不絶和而實以勢臨之彼
必有瓦觧之憂借使敵不量¶度輕為舉動第堅壁清野
以持之明示順逆其衆自離敵<md:KR4d0226_SBCK_095-52b>¶之危亡可立而待何則
人心必不肯附逆而忘順假之五¶七年而敵之君臣之
分定彼國有人得柄用事雖有賢智¶莫知為陛下計矣
願陛下精思審謀無忘朝夕無使真有¶噬臍之嘆夫約
和衰弱之時謂不能乆而强敵之變荐生¶于内是天賛
陛下違天不祥陛下其承之臣聞人主之俯¶仰天地間
<pb:KR4d0226_WYG_095-82a>
所以自立其身者不過忠孝二字此天下之大¶義不可
斯須少忽也而臣行負神明孤苦餘生親養已無¶所施
矣事有大義所當為者不過盡忠于陛下顧雖頭目¶手
足有可捐棄而為陛下用者所不敢顧惜而况親逄聖¶
明極力保全恩徳至大使臣有懐私顧已匿情慮禍之
心¶則是陛下不負臣臣實負陛下天地鬼神其肯容之
哉是¶以不顧嫌疑不避鼎鑊不䘏讒毁為陛下陳之陛
下勿謂<md:KR4d0226_SBCK_095-53a>¶軍民之心為可忽忠良之言為可棄夫治天下
<pb:KR4d0226_WYG_095-82b>
譬如槃水¶一决而潰有不可收拾者矣陛下其念之哉
臣行年六十¶死亡無日非若紛紛互持和戰之説惟恐
其説之不勝而¶身之不獲用貪目前之得忽乆遠之圖
臣知為陛下國家¶計耳陛下安榮臣亦預有安榮臣之
自謀亦豈有不審耶¶幸未即隕得終禮制陛下不以臣
為愚而卒棄之願陛下¶許臣居嚴婺之間優游飬痾為
陛下謀畫心腹之臣以畢愚¶盡忠庶㡬有補萬一臣之
志願足矣惟陛下廓乾坤之度¶以精求天下之賢無忘
<pb:KR4d0226_WYG_095-83a>
祖宗國家之恥父兄宗族之讎盛¶徳大業昭著後世臣
猶幸及見之繼被朝命以太夫人之¶䘮歸蜀八月行至
荆南㑹以星變詔求直言公念金數年¶間勢决求釁用
兵吾方溺于宴安謂敵可信蕩然無備沈<md:KR4d0226_SBCK_095-53b>¶該万俟卨據
相位尤不厭天下望朝廷益輕顧伏在苫塊¶經歴險阻
死亡無日不得為上終言之懐不自安乃復奏¶曰臣受
陛下更生大恩今至憂廹身渉險萬里常恐一旦¶死填
溝壑終無以仰報萬一思以展盡所懐瞑目無憾臣¶嘗
<pb:KR4d0226_WYG_095-83b>
病世儒牽于戰和異同之説而不知實為一事或者竊¶
儒為姦不知經史之心切切焉利禄是圖而有以欺惑
陛¶下之聴也又其甚則大姦大惡挾敵懐貳以自封殖
其家¶簧鼓曲説愚㺯天下敢畢陳之臣聞天地之大徳
曰生而¶天地生物之功本于秋冬葢非嚴凝之于秋冬
則無以敷¶榮之于春夏然則秋冬之嚴凝乃生物之基
也在萃之象¶曰除戎器戒不虞泰之九二爻辭曰包荒
用馮河泰萃之¶世聖人謹于武備如此謂不如是不足
<pb:KR4d0226_WYG_095-84a>
以生物而行其心<md:KR4d0226_SBCK_095-54a>¶也况時方艱難而可忽略不省啓大
禍于後反謂是為得¶哉若夫一時之和則亦聖賢生利
天下之權矣商湯事葛¶矣而終滅葛書曰湯一征自葛
始周太王避狄矣築室于¶岐未㡬謀以却敵詩曰乃立
冡土戎醜攸行文王事昆夷¶矣卒伐之詩曰昆夷駾矣
維其喙矣越勾踐事吴矣坐薪¶嘗膽竟以破吴越語曰
越十年生聚而十年教訓彼皆翕¶之乎始而張之乎終
汲汲乎徳政修立而以生利為心未¶嘗恃和為安自樂
<pb:KR4d0226_WYG_095-84b>
其身而已也漢髙祖與項羽和羽歸太¶公吕后割鴻溝
以西為漢東為楚良平進言今楚兵罷食¶盡釋而弗擊
是養虎自遺患也漢王從之卒成大業漢文¶帝與匈奴
和曽無間嵗之寜漢文全有天下可謂和以息¶民方是
時百姓猶不免侵凌之苦至武帝始一大征伐之<md:KR4d0226_SBCK_095-54b>¶其後
單于來朝漢三百年間用以無事唐太宗初定天下¶有
渭上之盟未㡬李靖之徒深入沙漠之地犁其庭係其¶
酋海内始安焉兹豈非以和為權而亦得之哉若夫石
<pb:KR4d0226_WYG_095-85a>
晉¶之有天下則不然取之非其道謀之非其人桑維翰
始終¶于和其言曰願訓農息戰飬兵息民俟國無内憂
民有餘¶力觀釁而動動無不成若有深謀者然考其君
臣所為名¶實不孚于上下朝廷之上専務姑息賞罰失
章施設繆戾¶權移于下政私于上無名之獻莫知紀極
一時用事方鎮¶之臣徃徃昏于酒色厚于賦斂果于誅
戮以害于百姓朝¶廷莫知所以御之所謂訓農習戰飬
兵息民略無實事維¶翰所陳殆為空言姑欲信其當時
<pb:KR4d0226_WYG_095-85b>
必和之説以偷安竊位¶而已契丹窺見其心謂晉無人
須求凌侮日甚一日後嗣<md:KR4d0226_SBCK_095-55a>¶不勝其忿始用景延廣之議
僥倖以戰而不知其荒滛怠¶傲失徳非一日天下之心
已離天下之勢已去天下之財¶已匱延廣不學不知行
聖賢之權亟思所以復其心立其¶勢强其國急于兵戰
之争事窮勢極數萬之師無一夫為¶之發矢北向者至
今為天下嗤笑言君臣委靡不振喪師¶䝉恥者必曰石
晉云仰惟陛下聰明聖智孝心純一即位¶以來簡用實
<pb:KR4d0226_WYG_095-86a>
才金人聞風而畏之於是有議和之事陛下¶以太母為
重且幸徽宗皇帝梓宫之亟還和之權也不幸¶用事之
臣貪天之功肆意利欲乃欲剪除忠良以聴命于¶敵而
隂蓄其邪心方國家閒暇之時怠傲是圖徳政俱廢¶而
専于異已之去意果安在哉夫敵日夕所願望者欲我¶
之忠良淪沒耳欲我之盡失天下之心耳欲我之將士
觧<md:KR4d0226_SBCK_095-55b>¶體其氣不復振作耳欲我之懐于宴安以甘于酖毒
耳前¶日用事者一切狥其所甚欲而畢為之不㡬乎與
<pb:KR4d0226_WYG_095-86b>
敵為地¶歟身死之日天下酌酒相慶不約而同下至田
夫野老莫¶不以手加額其背天逆人不忠于君而天下
之心重惡之¶如此且彼曽不思敵之于我其愛之而和
乎其有餘力而¶肯和乎其國中亦有掣肘之虞而和乎
其欲圖之于後而¶和乎臣謂敵有大讎大怨不可復合
譬夫一葉之分今日¶之和必其酋帥携離人心暌異姑
為此舉以息目前而圖¶囘江淮以去除後患之心其中
未嘗一日忘也惜夫昏庸¶姦賊之人豢于富貴闇于政
<pb:KR4d0226_WYG_095-87a>
事曽無尺寸之効以上報于¶國家毫髪之惠以下及于
百姓分列黨與布在要郡聚斂珍¶貨獨厚私室為身謀
為子孫謀而不知為陛下謀不知為<md:KR4d0226_SBCK_095-56a>¶國家天下謀坐失
事機者二十餘年誤陛下社稷大事有¶識之士誰不痛
心且夫賢才不用政事不修形勢不立而¶専欲責成受
命于敵適足以啟輕侮之心而正堕其計中¶魯仲連所
謂彼將有所予奪梁王安得宴然乎而甚可痛¶恨者也
敵國之人何自而畏敵國之心何自而服敵國之¶難何
<pb:KR4d0226_WYG_095-87b>
自而成遅以嵗月百姓離心將士䘮氣亦危亡而已¶矣
臣願陛下鑒石晉之敗而法商湯周太王文王之心用¶
越勾踐之謀考漢唐四君之事以保圖社稷深思大計
復¶人心張國勢立政事以觀機㑹未絶其和而遣一介
之使¶與之分别曲直順逆之理事必有成臣不孝之身
親飬已¶絶含毒忍死其亡無日徒能為陛下言之而已
又伏思祖¶宗之徳在天下至大至厚太平之治多歴年
所三代盛時<md:KR4d0226_SBCK_095-56b>¶有不能及恭惟皇帝陛下禀乾剛之資輔
<pb:KR4d0226_WYG_095-88a>
以緝熙之學何¶為而不成何治而不致願陛下充其志
氣擴其聰明必使¶清明在躬如太虗然惟是之從以選
賢才以修徳政以大¶基業天下幸甚又以所著否泰卦
解義進之奏曰臣徃待¶罪相位陛下賜臣親書周易否
泰二卦辭其後臣謫居連¶山益遠天日葵傾之心不能
自已遇朔望必取再拜伏讀¶竊不自揆為二卦訓釋乆
欲獻之以偹乙鑒而負罪積畏¶無路上達今謹繕寫昧
死以進顧坐井之見豈足以仰補¶萬一惟臣子愛君之
<pb:KR4d0226_WYG_095-88b>
誠則不能自已焉竊惟易謹君子小¶人之辨而二卦則
其效之尤深切著明者也其事則本諸¶一心惟陛下留
神上付前奏三省宰執沈該万俟卨湯思¶退等見之大
怒以為敵初未有釁嵗時通問不翅如膠漆<md:KR4d0226_SBCK_095-57a>¶而公所奏
乃若禍在年嵗者或笑以為狂臺諫湯鵬舉凌¶哲聞之
章䟽交上謂公方歸蜀恐摇動遠方有㫖復令永¶州居
住候服闋日取㫖公自扶護西歸抵綿竹即卜日治¶太
夫人葬附雍公之兆賔客紛至自朝及夕哭泣應接不
<pb:KR4d0226_WYG_095-89a>
少倦子姪交諌尊年不宜致毁而公孝誠自天不能已
也¶太夫人既葬十日而謫命至且有朝㫖促廹甚急公
即日¶就道服闋得㫖落職以本官奉祠居永公自為謝
表曰念¶君臣雖分于異勢而利害寔係于同舟其憂國
之誠拳拳¶不捨盖如此云公自是不復接賔客日紬繹
易春秋論孟¶各為之説夜則閲司馬氏通鑑如是者又
四年而宇文夫¶人亦終焉自庚辰秋冬朝廷頗聞敵有
異志公卿大夫下¶至軍民無不内懐岌岌日願公還相
<pb:KR4d0226_WYG_095-89b>
位表䟽不絶三十一<md:KR4d0226_SBCK_095-57b>¶年春有㫖令公湖南路任便居住
時臨安積隂命下之日¶廓然清明上下欣悦公歸至潭
五月奉欽宗諱號慟至不¶能食又聞敵有嫚書不勝痛
憤上奏曰孝慈皇帝訃自北¶來又聞金人兵動凡為臣
子孰不痛憤臣徃叨任使孤負¶眷知主憂臣辱主辱臣
死無所逃罪臣又度今日敵勢决¶無但已九月十月之
間必有所向願陛下與大臣計議早¶定必守必戰之䇿
上安社稷未㡬而金兵大入中外震動¶十月復公觀文
<pb:KR4d0226_WYG_095-90a>
殿大學士判潭州時敵騎跳梁兩淮王權¶兵潰劉錡引
歸鎮江兩淮之人奔迸南來沿江百姓荷檐¶而立遂改
命公判建康府兼行宫留守金書疾置敦促甚¶遽長沙
在遠傳聞不一人人危懼公被命明日即首途曰¶吾君
方憂危臣子之職戴星而趨猶恐其緩至岳陽遇大<md:KR4d0226_SBCK_095-58a>¶雪
急買小舟冐風濤泛長江而下且欲經厯諸屯慰接将¶
士未至鄂有士大夫自江東來者云敵焚北采石煙炎
漲¶天南岸人不復可立公無庸進也公愀然曰某被命
<pb:KR4d0226_WYG_095-90b>
即携¶二子來正欲赴君父之急今無所問惟直前求乗
輿所在¶耳長江是時無一舟行獨公以小舟徑下遭大
風㡬殆北¶岸又近敵兵從者憂惴甚公不少顧過池陽
聞亮被殺然¶餘衆猶二萬屯和州李顯忠兵在沙上公
渡江徃勞以建¶康激賞犒之一軍見公以為從天而下
驩呼増氣金諜報¶惴恐一二日遁去顯忠乗士氣鋭追
之多所俘獲公至建¶康奏乞車駕早來臨幸聞已進發
乃督官屬治具不半月¶而辦風采隠然軍民恃以安上
<pb:KR4d0226_WYG_095-91a>
至建康公迎見道左衛士¶見公至以手加額無不喜公
復用而悲公久處瘴癘形容<md:KR4d0226_SBCK_095-58b>¶之瘠也車駕入行宫首引
公見問勞再四公頓首謝上更¶生骨肉之賜且曰方秦
檜盛時非陛下力賜保全無此身¶矣上亦為之惨然曰
檜之為人既忌且妬後六日再引對¶公奏國家譬如人
之一身必元氣充實然後邪不能干朝¶廷元氣也今邪
氣得以干犯必是元氣之弱或汗或下邪¶氣固暫退然
元氣不壯邪再干之恐難勝任用人才修政¶事治甲兵
<pb:KR4d0226_WYG_095-91b>
惜財用此皆壯元氣之道上改容開納時車駕¶將還臨
安欲付公以江淮之事已而中止更留御營宿衛¶使楊
存中俾専措置臨發復引公對公奏陛下當京城阽¶危
之際毅然請使不測之敵後復受任開元帥府以孤軍¶
當敵鋒當是時不知陛下之心還知有禍福生死否上
曰¶朕爾時一心國家豈知有禍福豈知有生死對曰是
心乃<md:KR4d0226_SBCK_095-59a>¶天心也願陛下試反此心而擴充之何畏乎敵乎
上首肯¶焉且勞公曰朕待卿如骨肉卿在此朕無北顧
<pb:KR4d0226_WYG_095-92a>
之憂矣卿¶乆在謫籍聞甚清貧郊祀合得奏薦及封邑
當盡以還卿¶繼遣内侍賜公黄金及象筦筆公皇恐不
敢辭秦檜二十¶年間所以譛公者無所不至有臣子所
不忍聞者獨頼上¶主張不至死地至是上見公辭和氣
平無淹滯之歎而温¶乎忠愛之誠為之感動對輔臣嘉
美再三車駕既還或有¶勸公求去者公念舊臣它無在
者而國家多虞之際人心¶尤以己之去就為安危不忍
捨而遠去日治府事細大必¶親時敵騎雖去人情未安
<pb:KR4d0226_WYG_095-92b>
朝廷頼公屹然増重兩淮之兵¶渡江歸息而奔走瘡痍
之餘重以疫癘自三衙諸軍皆留¶建康死者日數十人
公親為分課醫工置歴診候自帥司<md:KR4d0226_SBCK_095-59b>¶給藥餌及它費遣
官屬監示至日暮公親視歴考其勤惰¶得失而賞罰之
全活甚衆四月楊存中罷公被㫖兼措置¶兩淮繼兼節
制建康鎮江府江池州江隂軍駐屯軍馬時¶金以十萬
衆圍海州甚急鎮江都統制張子葢提兵在淮¶上欲前
救聞當受公節制士氣十倍而公受命之日亦即¶為書
<pb:KR4d0226_WYG_095-93a>
抵子葢勉以功名令出竒乗敵弊子葢率兵力戰大¶破
敵衆得脱歸者無㡬公謂去嵗淮上諸軍奏功例不以¶
實有功者擯不錄而庖人厮役悉沾濫賞輕名器耗財
用¶亂紀綱使軍士不復知所勸激奏今海州上功當有
以深¶革其弊使可為後法於是令諸大將戰勝則命統
制官以¶下至旗頭押擁隊公共保明限三日申稍有繆
偽重寘典¶憲公徳威表著將士望風畏愛至是復總兵
權當軍政二<md:KR4d0226_SBCK_095-60a>¶十年廢弛之後問疾病䘏勞苦撫孤遺禁
<pb:KR4d0226_WYG_095-93b>
刻剥勉將士俾¶知忠順於是人人勉勵慨然有趨事赴
功之志公念軍籍¶日益凋寡中原之人乆困於敵思慕
我宋欲因兹時乗敵¶事力未强頓兵淮甸要處以招集
忠義來歸之人内以壯¶軍勢實曠土外以讋敵情系人
心奏曰金人退兵之後士¶馬物故㡬半飲馬長江之志
固未敢萌也而用事羣酋人¶各有心日夜偹具似有欲
窺淮甸之謀先事預圖理不可¶緩我之甲兵方之西北
之士所存無㡬而乂去嵗捍禦大¶敵傷折逃亡繼以病
<pb:KR4d0226_WYG_095-94a>
死十亦四五馬固同之以今嵗事力¶比量酌度夫人而
知其為弱也議者或欲弛兵息民以治¶在我此説近是
也誠恐敵之圖事未肯但已一旦倉卒何¶以待之又况
補集將士必資西北之人能戰忍苦方為可<md:KR4d0226_SBCK_095-60b>¶仗然則乗
機及時内堅守備外疑敵心左牽右制使之首¶尾奔趨
人情摇動斯為成筭不可忽也淮甸要處我不先¶圖異
日强敵起侮渡淮先據形勢則事有難處者矣又奏¶曰
臣體訪得東北今嵗蝗虫大作米價踴貴中原之人極
<pb:KR4d0226_WYG_095-94b>
艱于食欲乞朝廷或撥米糧或錢物付臣措置招來吾
人¶人心既歸敵勢自屈公又以淮楚之人自古可用乗
其困¶擾之後當收以為兵又奏曰兩淮之人素稱彊力
而淮北¶義兵尤為忠勁困于金人亦已甚矣讎敵欲報
之心葢未¶嘗一日忘也特部分未嚴器甲不備雖有赤
心不能成事¶自强敵恣為殘虐十室九空皇皇夾淮各
無所歸臣恐一¶旦姦夫鼔率千百為羣别致生事謂可
因其憤嫉無聊之¶心而招集之欲置御前萬弩營募民
<pb:KR4d0226_WYG_095-95a>
强壯年十八以上四<md:KR4d0226_SBCK_095-61a>¶十五以下堪充弩手之人並不刺
臂靣以御前强弩効用¶為名各給文帖書寫鄉貫居住
之處及顔貎年甲姓名令¶五人結一保兩保為一甲十
甲為一隊逓相委保有功同¶賞有罪同罰於建康府置
營寨安泊詔皆從公請公即下¶令曰兩淮比年累被荼
毒父子兄弟夫婦殺傷搶掠不能¶相保今議為必守之
計復耻雪怨人心所同有願充者宜¶相率應募至於淮
北乆被塗炭素懐忠義欲報國恩亦當¶來歸共建勲業
<pb:KR4d0226_WYG_095-95b>
於是兩淮之人欣然願就率皆彊勇可用¶公親訓撫之
又奏差陳敏為統制敏起㣲賤聲迹未振公¶擢于困廢
中感激盡力圖報未㡬成軍方召募之初浮言¶鼔動欲
敗成績數月間來應者不絶衆論始定公謂敵長¶于騎
我長于歩制歩莫如弩衛弩莫如車乃令敏専制弩<md:KR4d0226_SBCK_095-61b>¶治
車又謂三國以後自北窺南者未有不由清河渦口兩
道¶以舟運糧盖淮北廣衍粮舟不出于淮則懼清野無
所得¶有坐困之勢于是東屯盱眙楚泗以振清河西屯
<pb:KR4d0226_WYG_095-96a>
濠夀以¶扼渦頴大兵進臨聲勢連接人心畢歸精兵可
集即具奏¶言之又乞多募福建海船由東海以窺登萊
由清河窺淮¶陽有㫖下福建選募張子葢自鎮江來謁
公與之語見其¶智識過人謀慮精審與圖規取山東之
計奏子葢才勇而¶性剛氣直願優容之且乞益以精甲
資以財用俾屯淮¶上措置招來㑹今上即位公首奏建
康行宫當罷工役華采¶之事據今所營足備臨幸有詔
從之上自藩邸熟聞公徳¶望臨朝之初顧問大臣咨嗟
<pb:KR4d0226_WYG_095-96b>
歎息首召公赴行在賜公手¶書曰朕初膺付託以𦕈然
一身當萬㡬之繁夙夜祗懼未<md:KR4d0226_SBCK_095-62a>¶知攸濟公為元老被遇
太上皇帝禮遇之乆羣臣莫及宜¶有嘉謀至計輔朕初
政方今邉疆未靖備禦之道寔難遥¶度思一見公靣議
其當使了然如在目中繄公是望公其¶疾驅副朕至意
公奏曰臣敢不以前日恪事太上皇帝之¶心事陛下惟
一其志有隕無二遂就道未至國門敦促再¶四至即引
見上見公改容禮貎曰乆聞公名今朝廷所恃¶惟公命
<pb:KR4d0226_WYG_095-97a>
内侍賜公坐降問再四公奏人主以務學為先人¶主之
學本于一心一心合天何事不濟所謂天者天下之¶公
理而已人主惟嗜慾私溺有以亂之失其公理故必須¶
兢兢業業朝夕自持使清明在躬惟是之從則賞罰舉
措¶無有不當人心自歸醜敵自服上竦然曰當不忘相
公之¶言公又奏今日便當如創業之初宜毎事以藝祖
為法自<md:KR4d0226_SBCK_095-62b>¶一身一家始以率天下公見上天錫英武毎言
及兩朝北¶狩八陵廢隔兆民塗炭讎耻之大感痛形于
<pb:KR4d0226_WYG_095-97b>
詞色因力陳¶和議之非勸上堅志以圖事制除公少傅
江淮東西路宣¶撫使節制建康鎮江府江池州江隂軍
屯駐軍馬進封魏¶國公太上皇退處徳夀宫羣臣希得
進見獨再引公見輒¶移時以秋防復徃江上留臨安旬
日中使問賜飲食等不¶絶禮遇冠一時公舟行出國門
見蝗自北來飛長數里即¶具奏曰災異之起必有所因
陛下即位之初憂勞庶政豈¶容有此伏願益修欽畏以
答天心抑天之愛陛下殆將有¶以警勉于初助成聖徳
<pb:KR4d0226_WYG_095-98a>
也更乞延見近臣咨問時政必使¶惠澤實及軍民先是
公謂新政以人才為急人才以剛正¶為先因數當今小
大之臣有經挫折而不撓論事切直者<md:KR4d0226_SBCK_095-63a>¶凡十數人薦于
上且乞以閒暇時數引賢者自近賜以從¶容庶㡬啟沃
之間有所廣益復薦陳俊卿汪應辰可為宣¶撫判官有
㫖差俊卿又奏前國子司業王大寳可備勸講¶論思上
遂命召大寳公至江上復奏曰直言不聞非國之¶福自
秦檜用事二十年間誣以它罪賊殺忠良不知㡬何¶人
<pb:KR4d0226_WYG_095-98b>
願下明詔以太上之意條具徃以直言獲罪之人各加¶
㤙施其誣之以事而身已淪沒許本家開析事因經朝
廷¶雪訴庶㡬寃憤之氣得申今日又奏乞盡天下之公
議以¶用天下之才時洪邁張掄使金囘見公于鎮江具
言初到¶彼中鎖之寓館不與飲食令于表中換陪臣字
公奏金主¶恃彊彈壓諸國今日之事惟修徳立政寢食
之間無忘此¶讎上慰天心下從人欲不當復遣使以重
前失翰林學士<md:KR4d0226_SBCK_095-63b>¶史浩建議欲築𤓰洲采石城上下公議
<pb:KR4d0226_WYG_095-99a>
公謂今臨淮要地¶俱未措置髙郵巢縣家計亦復未立
而乃欲驅兵卒但于¶江干建築城堡豈不示敵削弱失
兩淮之心墮將士之氣¶或有緩急誰肯守兩淮者不若
先城泗州便上以公言為¶然浩已為参知政事力主初
議其餘公所措置浩輒不以¶為是公以張子葢可任使
鎮淮上圖山東而子葢所陳浩¶輙沮抑百端至下堂劄
詰責又深遏海州之賞公方招來¶山東之人至者雲集
而浩不肯應副錢糧且謂不當接納¶以自困公奏乞上
<pb:KR4d0226_WYG_095-99b>
幸建康而浩専欲為懐安計公治舟楫¶于東海所圖甚
逺而浩輒令散遣凡公所為動皆&KR0446;異黨¶與唱和寔繁
有徒子葢西人負氣竟以成疾公遣官属勞¶問不絶且
乞上親喻之上賜手書撫存備至而子葢卒不<md:KR4d0226_SBCK_095-64a>¶起山東
前所結約者皆失望浩遣其腹心司農寺丞史正¶志來
建康専欲沮招納事公論奏曰竊惟國家自南渡以¶來
兵勢單弱頼陜西及東北之人不忘本朝率衆歸附以¶
數萬計臣自為御營參賛目所親見後之良將精兵徃
<pb:KR4d0226_WYG_095-100a>
徃¶皆當時歸正人也三十餘年扞禦力戰國勢以安今
一旦¶遽欲絶之事有大不可者此令一下中原之人以
吾有棄¶絶之意必盡失其心一也人心既失變為㓂讎
外則為敵用内則為¶我㓂二也今日處分既出聖意將
見淮北之人¶無復渡淮歸我者人迹既絶彼之動息無
自而知間探之¶類孰為而遣三也中原之人本吾赤子
今陷于敵者三十¶餘年日夜望歸如赤子之仰父母今
有脱身而來者父母¶拒户棄絶之不得衣食于天理人
<pb:KR4d0226_WYG_095-100b>
情皆所未順四也自徃<md:KR4d0226_SBCK_095-64b>¶嵗用兵大軍以奔疲疾疫死亡
十之四五陛下慨念及此¶命諸將再行招募若淮北之
人不復再渡所募之卒何自¶而充伍也尋常諸軍招江
淛一卒之費不下百緡而其人¶柔脆多不堪用若非取
軍淮北則軍旅之勢日以削弱六¶也若果絶之人心一
失大事去矣國家所系人心為本惟¶陛下恢廓聖度同
符天地信順獲佑其理必然上見之感¶悟事得不罷正
志又受浩㫖聚兩路監司守臣徃𤓰洲相¶度築壘事及
<pb:KR4d0226_WYG_095-101a>
見公恃其口辯欲為浩遊説公折大義正志¶乃愧恐不
敢言將行公復謂之曰歸致意史參政秦檜主¶和終致
誤國參政得君無蹈覆轍浩聞之悚然時浩已遣¶使使
金報登寳位公奏陛下初立方欲圖囘恢復而遽聞¶遣
使懼天下觧體前日洪邁敵中供伏事状㝷聞金酋備<md:KR4d0226_SBCK_095-65a>¶坐告喻嶺北諸國金借我和議之名以廹脅諸國類如
此¶願毋遣浩竟遣之然敵計已行亦竟責舊禮不納也
十一¶月有㫖召宣撫判官陳俊卿及公子栻赴行在公
<pb:KR4d0226_WYG_095-101b>
附俊卿¶等奏曰今日之事非大駕親臨建康則决不能
盡革宿弊¶一新令圖鼔軍民之氣動中原之心臣自太
上時已為此¶謀盖江南形勢實在于此舎而不為未見
其䇿又奏曰漢¶文帝初立有司請早建太子以尊宗廟
其為天下國家計¶甚逺願陛下留意焉公于九月中嘗
具奏以謂近聞吳璘¶之兵在徳順曽未㡬月與敵大戰
不可不為之深思也使¶此敵得志于西則氣焰必熾脅
制蕃漢聚兵邉陲廹我臣¶屬事固難處今持久不决有
<pb:KR4d0226_WYG_095-102a>
大利害存焉倘坐視不問貽¶憂異時非計之得也當令
兩淮之師虎視淮壖用觀其變<md:KR4d0226_SBCK_095-65b>¶而遣舟師自海道摇山
東及多遣忠義結約中原疑惑此¶敵使有左顧右盼之
慮而徳順之師知我有奉制之勢將¶士當亦賈勇自奮
至是復令俊卿等力言之時浩已發詔¶命璘棄徳順盖
浩志専欲亟和以自為功謂徳順既棄則¶非徒璘無能
為亦固撓公之謀矣上見俊卿等問公動静¶飲食顔貎
曰朕倚公如長城不容浮言摇奪時上已有欲¶幸建康
<pb:KR4d0226_WYG_095-102b>
之意矣而浩殊不以為然上遣内侍黄保躬賜公¶鞍馬
手書曰卿以元勲特為重望慨風塵之未静仗忠義¶以
親行首固邉防徐謀開拓俾朕居尊無復軫慮&KR0225;想忠¶
赤益用歎嘉俊卿等歸公知車駕來建康之期尚緩深
慮¶有失機㑹復具奏曰人心向背興亡以分建康之行
一日¶有一日之功願仰稽天道俯狥衆情亟定行期以
慰中外<md:KR4d0226_SBCK_095-66a>¶之望時契丹酋鄂斡亦起兵攻金為金所滅其
黨奔潰驍¶将蕭哲伯耶律古哩自海道來降公以為女
<pb:KR4d0226_WYG_095-103a>
真一國之兵¶其數有限向來獨以强力廹脅中國之民
及諸國之人為¶用是以兵盛莫敵今當招納吾民厚撫
諸國則女真之心¶自生疑惑中原諸國莫為其用敵可
亡也奏乞厚撫哲伯¶等上從之詔公擬官賞施行仍賜
手書勞公曰卿以文武¶全才副朕倚毗宣威塞垣厥功
益茂夷敵來歸中外帖然¶今賜卿貂㡌等時金以十萬
衆屯河南多張聲勢欲窺兩¶淮公以大兵屯盱泗濠廬
敵不敢動但移牒三省宻院及¶移書宣撫司虗為大言
<pb:KR4d0226_WYG_095-103b>
欲索海泗唐鄧商州及嵗幣等公¶奏此皆詭詐不當為
之動卒以無事隆興元年正月九日¶制除公樞宻使都
督建康鎮江府江池州江隂軍屯駐軍<md:KR4d0226_SBCK_095-66b>¶馬且命即日開
府視事始公命諸将築泗州兩城至是而¶畢隠然為闗
塞重鎮時金将萬户富察特黙及偽知泗州¶大周仁以
兵五千屯虹縣都統蕭琦以萬餘人屯靈壁積¶粮修城
遣間不絶公謂至秋必為邉患當及時掃蕩若破¶兩城
則淮泗可奠枕也且蕭琦素有歸我之意累遣親信¶至
<pb:KR4d0226_WYG_095-104a>
宣撫司㑹主管殿前司李顯忠建康都統制邵宏淵亦¶
獻𢷬二邑之䇿公具以奏上上手書報可三月召公赴
行¶在公中道具奏曰今之議者孰不持戰守之説其下
則欲¶復遵舊轍重講前好以臣觀之戰守之説是也然
而戰守¶之道本于廟筭君天下者誠能正身以正朝廷
正朝廷以¶正百官正百官以正萬民用之戰則克用之
守則固理有¶决然者矣今徳政未洽于人心宿弊未革
于天下揆之廟<md:KR4d0226_SBCK_095-67a>¶筭深有可疑臣願陛下發乾剛奮獨㫁
<pb:KR4d0226_WYG_095-104b>
于旬月之間大布¶徳章一新内外盡循太祖太宗之法
使南北之人知有大¶治于後人心既孚士氣必振于以
戰守何徃不濟既至復¶伸前説上再三歎美謂公當先
圖兩城邉患既紓弊以次¶革乃命李顯忠出濠州趨靈
壁邵宏淵出泗州趨虹縣而¶令参議馮方随徃犒勞公
亦自徃臨之將行念軍事利鈍¶難必恐或小跌傷上有
為之心謂諸葛亮建興六年所上¶奏其言明切曲盡事
機乞上置之座右嘗觀覽焉又出旗¶牓軍前曰面奉聖
<pb:KR4d0226_WYG_095-105a>
㫖大軍所至務要秋毫不擾専以慰安¶百姓為事敢有
行一不義殺一不辜達于聴聞朕所不赦¶公渡江聞李
顯忠至靈壁而蕭琦中悔以衆來拒顯忠大¶破之琦所
將萬五千人降殺殆盡邵宏淵亦進圍虹縣顯<md:KR4d0226_SBCK_095-67b>¶忠㑹之
特黙周仁窮蹙率其衆降亦以萬數公又遣戚方¶將舟
師趨淮陽慮顯忠輕敵深進則親帥官屬前駐盱眙¶㡬
便近得以指呼顯忠金蕭琦至宿州近城琦與家屬及¶
千户頭領等百餘人降遂直抵城下金偽元帥者遣二
<pb:KR4d0226_WYG_095-105b>
萬¶餘人來戰大破之進攻城將士蟻附而上遂克之中
原震¶動歸附日至上手書曰近日邉報中外鼔舞數十
年來無¶此克捷公以盛夏人疲急召顯忠等還師而上
亦戒諸將¶以持重皆未達偽副元帥赫舍哩志寕率大
兵至顯忠等¶恃勝不復入城但于城外列陣以待士卒
頗疲矣偽帥令¶于陣前打話謂爾若破我當盡歸河南
之地既戰兵引却¶明日復來戰我師小不利統制官有
遁歸者軍心頗摇顯¶忠等率兵入城敵衆進攻城復殺
<pb:KR4d0226_WYG_095-106a>
傷而退居數日得諜者<md:KR4d0226_SBCK_095-68a>¶報金大兵將至顯忠等信之夜
引歸金亦不能追也時金¶名帥勇將降執系道精甲破
亡不翅三倍是後不復能為¶靈壁虹縣之屯矣方初退
師公在盱眙去宿不四百里浮¶言洶動傳敵且至官屬
中有懐檄以歸者亦有請公亟南¶轅者公不答遂北渡
淮入泗州城軍士歸者勞而撫之視¶瘡痍拯疾病存錄
死事旌有功人情胥悦凡數日上下始¶知敵初無一騎
過宿者人心始定時公獨與子栻留盱眙¶㡬月俾将士
<pb:KR4d0226_WYG_095-106b>
悉歸憩而後還維揚具奏待罪上手書撫勞¶公復奏曰
今日之事明罰為本而罰之所行當自臣始上¶手書報
曰卿屢待罪欲罰自卿始卿此言至公豈不感格¶朕委
任卿未嘗少變卿不可以此介意正頼卿經畫他人¶豈
能副卿有㫖降授特進更為江淮宣撫使宿師之還士<md:KR4d0226_SBCK_095-68b>¶大夫素主和議者乗時抵巇非議百出上又賜手書曰
今¶日邉事尤倚卿為重卿不可以畏人言而懐猶豫前
日舉¶事之初朕與卿獨任此事今日亦須朕與卿終任
<pb:KR4d0226_WYG_095-107a>
此事切¶不可先啟欲和之言又荐遣内侍勞公於是公
又第都統¶制官以下乞以次行罰時朝廷建遣楊存中
以御營使行¶江上守備首途有日公謂命令不一將士
觀望或敗國事¶身死無益遂論奏之上即日詔存中毋
行公留真楊大飭¶兩淮守備命魏勝守海州陳敏守泗
州戚方守濠州郭振¶守六合治髙郵巢縣兩城為大兵
家計修滁州闗山以扼¶敵衝聚水軍淮隂馬軍夀春廬
州大抵敵人來攻泗州則¶粮道回逺城中兵二萬餘足
<pb:KR4d0226_WYG_095-107b>
以守乗其弊足以勝如其出¶竒自淮西來則清野堅壁
使無所掠既不得進合兵攻之<md:KR4d0226_SBCK_095-69a>¶可大破也然是時師退
未幾人不自保公命栻徃建康挈¶家屬來維揚衆情大
安兩淮郡縣悉増葺屋宇人物熈熈¶以至鄉落亦皆成
聚上復召栻奏事公附奏曰自古大有¶為之君必有心
腹之臣相與協謀同志以成治功不容秋¶毫之間然後
上下響應影從事克有濟如伊尹之于湯太¶公之于周
其次管夷吾之于齊諸葛亮之于蜀書傳所載¶始終可
<pb:KR4d0226_WYG_095-108a>
考不然作舎道邉何自而成而况安危禍福之㡬¶其應
不逺可不畏哉今邉隅粗定軍旅粗整敵以傷敗之¶故
其勢未能為竭國之舉而臣以孤蹤䟦前㚄後動輒掣¶
肘陛下將安所用之願深惟國計精選天下嵓穴之賢
付¶以中外大柄任之専信之篤如前數君所謂謀出于
一不¶使小臣得以隂間不使異議得以浮摇先内後外
以圖恢<md:KR4d0226_SBCK_095-69b>¶復庶㡬日積月著太平可期載惟陛下當至艱
至難之時¶遇自古未嘗有之彊敵若非君臣相與為一
<pb:KR4d0226_WYG_095-108b>
朝夕圖囘不¶較利鈍終期有成誠恐嵗月易流後悔難
追甚可痛惜也¶臣老且病望陛下矜怜賜以骸骨使之
待罪山林無令出¶處狼狽取笑天下後世上覽奏謂栻
曰雖乞去之章日至¶朕决不許朕待魏公有加終不為
浮議所惑公聞之不敢¶復有請時上對近臣未嘗名公
獨曰魏公毎遣使來必令¶視飲食多寡肥瘠何如其眷
禮如此八月有㫖復公都¶督之號金都元帥布薩忠義
與志寜並貽書三省密院索¶四郡及嵗幣等且云今茲
<pb:KR4d0226_WYG_095-109a>
治兵决在農隙以恐脇我公奏¶金力彊則來力弱則止
初不在夫和與不和之間使其有¶隙可乗有機可投雖
使人接踵于道卑辭厚禮無所不至<md:KR4d0226_SBCK_095-70a>¶亦莫足以遏其鋒
也今偽帥書葢知江南之士欲和者衆¶離間吾心腹撓
亂吾成謀坐收全功以肆其忿毒于後惟¶陛下深察之
臣誠過慮竊恐腐儒之論不知大計遂為真¶和曽不知
三數年之後敵馬日蕃人心益定我之將士觧¶體怠惰
方是時何以枝梧然今日内治未立人多懐私只¶貴謀
<pb:KR4d0226_WYG_095-109b>
身不思為國軍民之弊漠不加意不求之此而區區¶于
末恐無益也時朝廷欲謝却歸正人已至者悉加禁切¶
且不欲公多遣間諜恐生邉釁公奏曰自昔創業中興
之¶君圖囘天下初非有夙任之將素養之兵舊撫之民
為之¶用也攷其施設事非一端或取之群盜或得之降
敵或以¶夷狄攻夷狄莫不虗懐大度仰慿天道俯順人
心以成大¶功後世仁徳之不孚措置之失宜馴致降人
多有背叛此<md:KR4d0226_SBCK_095-70b>¶非徒人事之謬盖亦天命之不歸也今陛
<pb:KR4d0226_WYG_095-110a>
下紹隆祖宗方¶務恢復乃于降者而首疑之則左右前
後與夫今日軍旅¶之衆孰不可疑而况他日進撫中原
必先招徠事乃可濟¶若處之失當反激其怒他日人自
為敵計之出此豈不誤¶哉陛下將有經營四海之心推
誠待人如天如日豈比固¶陋之士姑為保身之謀獨無
天命之可信哉又奏金之于¶我有不戴天之讎挾詐使
欺不遺餘力自宣和靖康以來¶専以和議撓亂國家反
覆詭祕略無一實今敗盟如此而¶朝廷尚蹈覆轍號為
<pb:KR4d0226_WYG_095-110b>
信義恐生兵隙臣所未喻也昔宋襄¶公謂君子不重傷
不禽二毛而卒敗于楚得無類是乎時¶湯思退為右相
思退本檜死黨尤急于求和遂遣盧仲賢¶李栻持書報
金並借職事官以徃公又奏仲賢小人多妄<md:KR4d0226_SBCK_095-71a>¶不可委信
上因其辭戒勿許四郡而宰執則令仲賢等許¶之無傷
栻至境託故不行獨仲賢徃布薩忠義懼之以威¶仲賢
遂䑕伏拱手狀稱歸當禀命許四郡願持書復來仲¶賢
見公謬稱金有數十萬之衆近邉若不速許四郡今冬
<pb:KR4d0226_WYG_095-111a>
必大入我無以當其鋒且公重臣不宜在江外當亟渡
江¶公知仲賢為金所脅即謂之曰某在此邉備已飭借
使敵¶來當力破之况探報日至敵之屯河南者不過十
萬計議¶得無為敵游説耶栻復被㫖令入奏公命栻奏
仲賢辱國¶無狀且所謀事未知有無出朝廷之意臣實
不預此議栻¶至上即召見首問仲賢事栻具奏其狀且
曰仲賢不可不¶明正其罰朝廷與為表裏不可不察上
怒下仲賢大理寺¶思退等惶懼反謂仲賢能説金削去
<pb:KR4d0226_WYG_095-111b>
君臣之禮止以叔姪<md:KR4d0226_SBCK_095-71b>¶相徃來為有功百端救之至與左
相陳康伯等叩頭殿上¶乞去上不悦猶鐫仲賢官思退
及其黨懼益大唱和議建¶遣王之望龍大淵為通問使
副公在逺争不能得見諸軍¶惶惑歸正尤不自安即出
牓諸軍謂金人妄有邀索如¶輙敢渡淮當約日决戰朝
廷聞公出此牓皆大恐獨上以¶為然公又奏曰伏聞朝
廷遣使甚亟思慮反復實不遑寜¶伏念臣頃居謫籍㡬
二十年流離困苦加以憂患狼狽萬¶狀所以養愛此身
<pb:KR4d0226_WYG_095-112a>
不敢即死亦以臣子大義負不戴天之¶深讎終幸一朝
得伸素志瞑目無憾幸遇陛下龍飛之始¶英武奮發慨
然有澄清天下之志臣是敢受任而不辭今¶將士人情
日以振作而敵患作于内師老于外少稽時月¶形勢畢
見載惟此敵若勢力有餘内無掣肘則秋冬之交<md:KR4d0226_SBCK_095-72a>¶必引
兵長驅要我以和何求不成而乃遣書約期勢實畏¶怯
其狀甚露縦令敢以偏師深入自淮西來為我則利為¶
彼非福葢三百里之内野無芻粟扼以不戰又何能為
<pb:KR4d0226_WYG_095-112b>
而¶直為此急急也重念臣衰老多病所見所為迂濶寡
合自¶度賦分單薄無以勝任國事方欲候嵗晚力求休
退惟臣¶所愛者陛下之聖徳聞于天下有有為之時惟
臣所憂者¶夸敵之姦計得以肆行而後悔何及不然臣
年餘㡬何豈¶不欲姑就安逸以畢此身而固為異同于
今日也又奏今¶嵗守備甚嚴自秋渉冬初無一事向若
金不貽我以書固¶自若也不幸因金以一介持書慢我
而朝廷忽遽遣人自¶招紛紛緣此内外之情各不懐安
<pb:KR4d0226_WYG_095-113a>
於國體所係甚大今兹¶使行事體尤重豈宜更復草草
惟此敵若必欲侵凌我雖<md:KR4d0226_SBCK_095-72b>¶懇請百拜有不可遏如其不
能亦何由而動况専幸㓂讎¶之不我侵急急然徒為懇
免苟安之計臣之所未諭也上¶賜手書諭意将以首相
待公公奏力辭未㡬遂召公赴行¶在奏事公初議答金
書事以為但當輕遣一介徃觀其情¶偽而為之所至是
乃聞朝廷遣之望等十一月二十五日¶行至鎮江上奏
曰近者竊承朝廷已定遣使之議臣身在¶外初不預聞
<pb:KR4d0226_WYG_095-113b>
竊惟徽宗欽宗不幸不反亘古非常之巨變¶凡在臣庶
不如無生而八陵乆隔赤子塗炭國家于敵大¶義若何
况金人慿陵移書侮嫚邀求大臣坐索壌地其事¶近在
前嵗今議者不務力為自强之計而因敵帥一貽書¶遽
遣朝士奔走麾下再貽書欲遣侍從近臣趨風聴命復¶
將裒吾民之膏血以奉讎人用猶子之禮以事讎人欺
陛<md:KR4d0226_SBCK_095-73a>¶下以欵之之名而為和之之實其説固曰吾將欵之
而修¶吾兵政不知使命一遣嵗幣一出國書一正將士
<pb:KR4d0226_WYG_095-114a>
禠氣忠¶義觧體人心憤怨何兵政之可修又不過曰吾
將欵之而¶理吾財用不知今雖遣使而兵不可省備不
可撤重以嵗¶幣之費金使之來復有他須何財用之可
理此可見欺陛¶下以欵之之名實欲行其宿志也彼方
惟黨與之是立惟¶家室之是顧惟富貴之是貪豈復以
國事為心哉况兩朝¶鑾輿之望已絶宗室近親流落金
廷戕賊殆盡猶欲與之¶結和不知于天理安否臣實痛
之臣年老多病所論與朝¶廷略不相合豈可蒙耻更造
<pb:KR4d0226_WYG_095-114b>
班列以重敗其素節且陛下¶廟堂之上豈容狂妄不合
之臣濫厠其間臣雖至愚亦誠¶不忍與今日力主和議
之臣並立于朝伏乞早降指揮罷<md:KR4d0226_SBCK_095-73b>¶臣機政臣見力疾至
前路秀州聴候指揮上賜手書曰覽¶卿奏欲在秀州候
指揮甚非朕所望也卿忠誠為國天下¶共知和議事専
竢卿到面盡曲折卿宜速來繼遣内侍甘¶澤賜公手書
曰卿赴召入覲何為中道遽欲引嫌自陳軍¶國大事正
要卿同心協濟已差甘澤宣卿宜體朕意疾速¶前來公
<pb:KR4d0226_WYG_095-115a>
以上意厚甚不敢固辭復上奏曰臣竊聞道路之¶言謂
今兹議和非陛下本心事有不得已者詢之士大夫¶多
以為然惟臣昔嘗力陳和之不可為秦檜所擠瀕死者¶
屢頼太上皇帝保全保護獲有餘生今日之議臣以國
事¶至大不敢愛身力為陛下敷陳不知陛下終能主張
之否¶又有事之大者人才混殽風俗陵夷綱紀乆弛上
下偷安¶巨細積弊内治自强未見端緒若力圖所以革
之一繩以<md:KR4d0226_SBCK_095-74a>¶公不䘏浮議則怨謗之言投隙伺間巧為傷
<pb:KR4d0226_WYG_095-115b>
中事必無成¶若因循不革日復一日何以為國國政不
立何以禦㓂不¶知陛下能立㫁于中果行于外君臣一
心無間可乗以濟¶此疑難之業否臣是以食不遑味寢
不遑處拳拳憂心有¶如曒日思所以為陛下計為社稷
計須㬰不敢忽也不然¶臣年老數竒粗知學道豈敢叨
踰榮寵竊位于朝以負陛¶下社稷哉臣到闕日願賜清
閒之燕俾盡區區度其是否¶使之進退有據不違其道
不勝幸甚既至入見上首諭公¶以欲専委任之意公復
<pb:KR4d0226_WYG_095-116a>
力陳和議之失上為止誓書留使¶人而令通書官胡昉
楊由義先徃諭敵帥以四郡不可割¶之意於是之望大
淵待命境上而上與公密謀若敵帥必¶欲得四郡當遂
追還使人罷和議事十二月二十二日制<md:KR4d0226_SBCK_095-74b>¶拜公尚書右
僕射同中書門下平章事兼樞密使都督如¶故而思退
亦轉左僕射上諭當直學士錢周才以注意在¶公故思
退雖為左相而公恩遇獨隆毎奏事上輒留公與¶語又
時召栻入對賜公御書聖主得賢臣頌思退等素忌¶公
<pb:KR4d0226_WYG_095-116b>
至是益甚公既入輔首奏當旁招仁賢共濟國事上令¶
條具公奏虞允文陳俊卿汪應辰王十朋張闡可備執
政¶劉珙王大寳杜莘老宜即召還胡銓可備風憲張孝
祥可¶付事任馬時行任盡言馮方皆可備近臣朝士中
林栗王¶秬莫冲張宋卿議論據正可任臺諫皆一時選
也公自太¶上時即建議當駐蹕建康以圖恢復上初即
位公入對又¶首言之及總師江淮毎申前説至是復力
言于上曰今不¶幸建康則宿弊不可革人心不可囘王
<pb:KR4d0226_WYG_095-117a>
業不可成且秦檜<md:KR4d0226_SBCK_095-75a>¶二十年在臨安為燕安酖毒之計豈
可不舎去之而新是¶圖大抵今日凡事皆當如藝祖創
業時務從省約而専以¶治軍䘏民為務庶國有瘳不然
日復一日未見其可上深¶感悟通書官胡昉等至宿州
布薩忠義以不許四郡之故¶械繫廹脅昉等不屈忠義
計窮更禮而歸之上聞之亟召¶栻語之故令諭公曰和
議之不成天也事當歸一矣始議¶以四月進幸建康公
又奏當詔之望等還上批出曰王之¶望龍大淵并一行
<pb:KR4d0226_WYG_095-117b>
禮物並囘思退等大駭更約翌日面奏¶又至漏舎思退
等競執前説公折以正論輒屈是日三月¶朔旦上當詣
徳夀宫未登輦召宰執議事思退及参知政¶事周葵同
知樞密院洪遵叩頭力爭上怒聲色頗厲及自¶徳夀宫
囘復批出曰追囘之望等劄子宜速進入適詣徳<md:KR4d0226_SBCK_095-75b>¶夀宫
太上皇帝亦深怒北兵跋扈卿等不可専主和議恐¶取
議于天下思退等懼遂以劄子進入發金字逓行公奏¶
胡昉等能不為敵屈當加賞而向者盧仲賢擅以國家
<pb:KR4d0226_WYG_095-118a>
境¶土許㓂與讎宜有重罰有㫖仲賢除名勒停編管郴
州又¶奏宜牓示諸軍諭以布薩忠義械繫使人加以無
禮使各¶奮忠義勉勵待敵趨赴功名庶㡬諸軍知曲在
彼且知和¶議不成激昂増氣上令都督以此㫖降牓兩
淮荆襄川陜¶數日之間號令一新中外軍民皆仰上英
㫁思退計窮復¶奏力主和議且請上以宗社大計奏禀
太上皇帝而後從¶事上親批其後降付三省曰敵無禮
如此卿猶欲言和今¶日敵勢非秦檜時比卿之議論秦
<pb:KR4d0226_WYG_095-118b>
檜之不若故事宰相日¶一人啟御封是曰適公當啟啟畢
即轉示思退思退大駭<md:KR4d0226_SBCK_095-76a>¶藏去先是上既决幸建康之議
思退等初不與聞後奏事¶上前語屢屈因請曰和議不
成敵至何以待之上曰吾已¶决幸建康思退等失色及
又見批語乃陽為皇恐乞祠狀¶而隂與其黨謀為傾陷
之計蹤跡詭秘人不得盡知也居¶數日俄有㫖命公按
視江淮公知一日出外姦人必得肆¶意然趣行之㫖屢
下而事之成敗則又非人力所能為¶者乃行既出國門
<pb:KR4d0226_WYG_095-119a>
思退遂與右正言尹穡通謀日夜汲汲¶益求所以間公
者公未抵鎮江道遇王之望等還見之望¶力主和議因
宻奏之而思退等亦相與隂謀謂不毁守備¶則公不可
去和不可成乃令之望等盛毁守備一無所恃¶者又隂
以官爵諷諸將令入文字稱敵盛彊為畏怯語而¶穡専
主其議百計毁公盖公受任江淮兩年有半念國家<md:KR4d0226_SBCK_095-76b>¶多
虞强敵未靖憂恐計度寢不遑安食不遑味祁寒盛暑¶
勞撫將士接納䧏人講論軍務未嘗少倦少年精力有
<pb:KR4d0226_WYG_095-119b>
不¶能及者而公忠義奮激曽不以為勞諸軍感悦有不
待號令¶而從者計所招來山東淮北忠義之士實建康
鎮江兩軍¶凡萬二千餘人萬弩營所招淮南彊壯及江
西羣盜又萬¶餘人陳敏統之以守泗州淮南軍士知泗
為兩淮要塞皆¶願以死守至挈父母妻子徃焉要地如
海泗髙郵巢和六¶合等皆已成築其可因水為險處皆
積水為櫃増置江淮¶戰艦諸軍弓矢器械悉偹兩年冬
金屯重兵十萬于河南¶為虗聲脅和至再至三皆有約
<pb:KR4d0226_WYG_095-120a>
日决戰之語泗州將士日¶望敵至成大功而敵亦知吾
備禦甚設卒不敢動反為防¶我計及是公又以宰相來
撫諸軍將士無不踴躍思奮軍<md:KR4d0226_SBCK_095-77a>¶聲大振金聞公來亦檄
宿州之兵歸南京沿邉清野以俟¶淮北歸正者日來不
絶山東豪傑悉遣人來受節度公曉¶之曰淮北山東之
人慕戀國恩厭苦虐政保據山險抗拒¶敵兵于今累年
首領冒難逺來備述爾等忠勤為之惻痛¶已具奏皇帝
記錄汝等百姓將來大兵進討則犄角為援¶晝驚夜刼
<pb:KR4d0226_WYG_095-120b>
抄絶粮道如是敵兵深入便當連跨城邑痛勦¶敵徒勲
績儻成節鉞分茅皆所不吝但當觀時量力無或¶輕動
反墮敵計今本朝厲兵秣馬以俟天時汝等亦宜訓¶習
以待王師之至公又以蕭琦乃契丹四軍大王之孫沉¶
勇有謀欲令琦盡統契丹降衆且以檄喻契丹大意謂
本¶朝與契丹有兄弟之好不幸姦臣誤两國皆被女真
之禍¶今契丹不祀皇帝無日不念此爾能結約相應本
朝當敦<md:KR4d0226_SBCK_095-77b>¶存亡繼絶之義金人益懼遂為間書鏤板摹印
<pb:KR4d0226_WYG_095-121a>
散之境上¶類後周所以間斛律明月之意督府参議官
馮方立朝有¶直聲臨事不避難遍行兩淮築治城壘最
為勞勩思退等¶以其効力尤多尤惡之使穡論方不當
築城費財凡再章¶而方罷又論公所費國用不貲公奏
計督府遣間探給官¶吏等二年半之費實不及三十萬
緡其餘為修城造舟除¶器招軍等用上出公奏思退穡
議屈於是始謀更造它事¶撼公殿前後軍統制張深守
泗有勞軍士安之俄有㫖放¶罷而以趙密之子廓代之
<pb:KR4d0226_WYG_095-121b>
公至淮東詢問知狀奏留深而¶穡指公此事為拒命䟦
扈思退等又相與謀上眷公厚必¶未肯遽罷公但先罷
都督則公自當引去穡奏論如思退¶計而公自聞馮方
罷已上奏乞罷督府詔從公請而公亦<md:KR4d0226_SBCK_095-78a>¶封章力求還政
矣穡連䟽詆公愈力左司諌陳良翰奏如¶公忠勤人望
所屬不當使去國上謂良翰本無此事且當¶今人材孰
有踰魏公者卿宜遍喻侍從臺諌使知朕此意¶侍御史
周操素同良翰議至是爭論甚力然是時公留平¶江虎
<pb:KR4d0226_WYG_095-122a>
丘致仕之章已八上矣上察公誠懇欲全其去四月¶二
十有二日制除公少師保信軍節度使判福州而思退¶
等遂决棄地求和之議且命宣諭司及統領司磨治督
府¶文書錢物吹毛求疵卒不可得乃已公力辭㤙命上
不許¶至五六除醴泉觀使公雖去國不敢以嫌故有隠
奏尹穡¶姦邪必誤國事又奏勸上務學親賢故舊門生
或勸公當¶勿復問時事後雖有召命亦無庸起公慨然
語之曰君臣¶之義無所逃于天地之間况吾荷兩朝厚
<pb:KR4d0226_WYG_095-122b>
恩乆尸重任今<md:KR4d0226_SBCK_095-78b>¶雖去國猶日望上心感悟苟有所見安忍
不言上復欲用¶某某當即日就道敢以老病為辭如公
等言復何心哉聞¶者聳然公以連年疲勞比得退休已
覺衰薾且畏暑未能¶遂還長沙行次餘干假宗室趙公
頙之居而寓止焉所居¶之南有書室公名之曰養正而
為之銘曰天下之動以正¶而一正本我有養之斯吉道
通天地萬化流出精思力行¶無忘朝夕日讀易更定前
説且曰庶㡬未死于學有進也¶又取易象題坐右曰謹
<pb:KR4d0226_WYG_095-123a>
言語節飲食致命遂志反身修徳¶親舊來訪者輒與講
論古道終日不倦葢其心純一無出¶處動静之間如此
孟秋既望公薦享祖考既奠而跌公起¶嘆曰吾大命不
遠矣手書家事付兩子且定祭祀昏䘮之¶禮俾遵守曰
䘮禮不必用浮屠氏且曰吾嘗相國家不能<md:KR4d0226_SBCK_095-79a>¶恢復中原
盡雪祖宗之耻不欲歸葬先人墓左即死葬我¶衡山足
矣及仲秋二十日猶為饒州王十朋作不欺室銘¶有曰
泛觀萬物心則惟一如何須臾有欺暗室君子敬義¶不
<pb:KR4d0226_WYG_095-123b>
忘栗栗至二十有二日始寢疾二十八日疾病日晡時¶
命子栻等坐于前問國家得無棄四郡乎且命作奏乞
致¶仕日暮命婦女悉去夜分而薨先是六月末有大星
隕于¶趙氏居養正堂之北光芒若晝趙氏一家盡驚翌
日得公¶書欲來寓居云訃聞上震悼輟視朝兩日有㫖
贈公太保¶栻等不敢違公志扶護還潭州以是嵗十一
月辛亥葬于¶衡山縣南嶽之隂豐林鄉龍塘之原公自
幼即有濟時之¶志未嘗觀無益之書未嘗為無益之文
<pb:KR4d0226_WYG_095-124a>
孜孜然求士尚友¶講論當世之故聞四方利病休戚輒
書之册至一介之賤<md:KR4d0226_SBCK_095-79b>¶亦曲加詢訪在京城中親見二帝
北狩皇族係刼生民塗¶炭誓不與敵俱存委質艱難之
際事有危疑他人方畏避¶退縮則挺然以身任之不以
死生動其心南渡以來士大¶夫徃徃唱為和説其賢者
則不過為保守江南之計私倖¶目前無事而卒莫知其
為大變公獨毅然以敵未滅為己¶責必欲正人心雪讎
耻復守宇振遺黎顛沛百罹志踰金¶石晚復際遇主義
<pb:KR4d0226_WYG_095-124b>
益堅雖天嗇其功使公困于讒慝之口¶不得卒就其志
然而表著天心扶持人紀使天下之人曉¶然知宗社為
祖宗付託之重人民為祖宗培植之遺萬不可以宴安
貽禍者¶則其格君之隱不昭然共鑑哉公論事¶上前務
盡道理期于聴從不為苟激其在官守事無細大¶必以
身親視國事如家事視民疾苦如在己身至誠懇惻<md:KR4d0226_SBCK_095-80a>¶貫
徹上下平生四被謫命處炎方㡬二紀拳拳念君之心¶
逺而彌篤見朝廷一舉措之善則喜溢詞色一事不厭
<pb:KR4d0226_WYG_095-125a>
則¶憂思終夕不寐嘗曰事君者必此心純一而後能有
感格¶盖其忠義自壯至老或用或舎未嘗有須㬰之間
也事太¶夫人先意承志婉愉順適曲盡其心奉養恭恪
寒暑不渝¶家人婦子見公身率莫敢不敬或時遠去侍
側毎覺意緒¶不佳則曰太夫人得無有疾乎遣人候問
則其日果太夫¶人服藥也太夫人方嚴或顔色不和則
公拱立左右踧踖¶若無所容俟太夫人意紓乃敢安葢
自膝下至白首如一¶日太夫人既沒見素所服用之物
<pb:KR4d0226_WYG_095-125b>
未嘗不泣下起敬起孝¶孝誠篤至上自宫禁下至閭閻
無不咨嗟歎息搢紳軍民¶聞風而興起慕用與夫愧悔
改行者不可勝計也於兄徽<md:KR4d0226_SBCK_095-80b>¶猷公友弟篤至教養其子
與己子不少異置義荘以贍宗¶族之貧者以至母族䘮
葬婚嫁亦皆取給焉嵗時祭祀必¶預戒小大使各嚴恪
滌牲治具必親涖焉及祭肅乎如祖¶考臨之時節嘗新
必先薦于廟而後敢食器皿擇精潔者¶備薦享不以他
用素能飲酒至斗餘及貶連山太夫人曰¶南方地熱宜省
<pb:KR4d0226_WYG_095-126a>
酒即不敢飲及再見太夫人命之飲乃飲¶遂終身不踰
三酌于器用取具不問美惡平生無玩好視¶天下之物
泊然無足以動其心者燕處飲食皆有常度雖¶在閨門
無戲語無惰容未嘗偏倚而坐未嘗疾呼遽行言¶必有
教動必有法盛徳日新至老無息及在餘干未寢疾¶間
温恭朝夕無絲毫倦怠意絶筆二銘于今讀之猶能使¶
人悚然起敬則公之心雖未易以言語形容然于此亦
可<md:KR4d0226_SBCK_095-81a>¶以少見其㡬矣盖其天資粹美涵養深厚以至于徳
<pb:KR4d0226_WYG_095-126b>
成而¶行尊非勉强所能及也公之學一本天理尤深于
易春秋¶論孟嘗論易數曰易有太極是生兩儀太極一
也兩儀三¶之也分為二而七八九六之數五十有五此
天地之中數¶也何以知其然葢一三五七九合為天數
而天數不過五¶二四六八十合為地數而地數不過五
天地竒耦合之為¶十摠之為五十有五自然之數皆不
離乎中中故變變故¶其道不窮聖人神而明之用數之
中故消息盈虗之妙闔¶闢變化之㡬皆在于我而動静
<pb:KR4d0226_WYG_095-127a>
莫違焉中其至矣又嘗論¶剛柔之義示子姪曰君道主
剛而其動也用柔故乾動則¶為坤矣臣道主柔而其動
也用剛故坤動則為乾矣故夫¶必欲遠聲色必欲去小
人必欲配帝王必欲定社稷必欲<md:KR4d0226_SBCK_095-81b>¶安民人必欲服四夷
乾之剛也君則之于内而主㫁也至¶于禮臣下下賢才
撫四隣愛百姓恤孤寡虗心取善舎已¶從人其動莫非
柔矣不敢唱始不敢先事謹禮法循分守¶安進退守職
業坤之柔也臣得之于内而有承者也至于¶犯顔敢爭
<pb:KR4d0226_WYG_095-127b>
捐軀盡節可以託六尺之孤可以寄千里之命¶可殺不
可辱可困而不可使為不義守忠義之大訓弭患¶難于
當年㫁大計定大疑正色立朝華夷讋服其動莫非¶剛
矣故夫善觀易者必觀夫剛柔之中而究其所以用則¶
六十四卦三百八十四爻之或得或失或悔或吝或吉
或¶㐫可以類推矣不知剛柔之用不可言易也胡銓求
公序¶其所著春秋傳者公告之曰春秋所書莫非人事
章章者¶作之于心見之于事應之于天毫釐不差夫子
<pb:KR4d0226_WYG_095-128a>
叙四時稱<md:KR4d0226_SBCK_095-82a>¶天王以謂順天則治生物之功于是興逆天
則亂生物之¶功于是息為千萬世訓至明也故一言以
㫁春秋之義曰¶天理而已矣嗚呼使王知有天則諸侯
知有王大夫知有¶諸侯陪臣知有大夫馴致之理得之
自然禍難孰為而作¶哉盖王者知有天而畏之言行必
信政教必立喜怒必公¶用舎必當黜陟必明賞罰必行
彼列國諸侯雖曰彊大敢¶違天不恭以重拂天下之心
而自取誅滅耶周道既衰王¶之不王不能正身行禮奉
<pb:KR4d0226_WYG_095-128b>
承天心以大明賞罰于天下春¶秋為是作以我褒貶代
天賞罰庶㡬善者勸惡者懼亂臣¶賊子易慮變心不復
接踵于後天地之大徳始獲均被萬¶物聖人先天心法
之要蔑有著于此書者矣公于本朝大¶臣最重李文靖
公謂近三代氣象又以㓂忠愍富文忠范<md:KR4d0226_SBCK_095-82b>¶文正之事為
可法嘗曰萊公自澶淵還耻于城下之盟益¶勸上修徳
立政既不獲用乃有東封西祀之説鄭公使遼¶還以和
議為耻以自治為急務而不受樞庭之賞文正自¶西鄙
<pb:KR4d0226_WYG_095-129a>
入参大政勸仁祖開天章閣俾大臣條時務大修政¶事
文正所具二十條無非切要然亦不克施使三公獲盡¶
其猷為則王業必不至二百年而中微也異時歸老山
林¶當作三賢堂于敝廬之側庶㡬朝夕想像如見其人
豈三¶公所為適有契乎公心也與毎訓諸子及門人曰
學以禮¶為本禮以敬為先又曰學者當清明其心黙存
聖賢氣象¶乆乆自有見處見人有一善為之喜見辭色
子姪輩言動¶小不中理則對之愀然不樂人自感動公
<pb:KR4d0226_WYG_095-129b>
初娶楊國夫人¶樂氏旬日被命召即造朝及為侍從或
以公盛年勸買妾<md:KR4d0226_SBCK_095-83a>¶公曰國事如此太夫人在遠吾何心
及此遂終身不置妾¶再娶蜀國夫人宇文氏賢明淑慎
與公同志事太夫人盡¶禮雞初鳴已冠帔立寢前俟太
夫人寢覺夜則俟太夫人¶寢至息勻寐安乃去食飲湯
藥一一親之太夫人嘗曰吾¶兒孝天賜賢婦以成其心
内外宗族敬仰無間言起居飲¶食亦皆如公有常度不
渝相對如賔公方貴未嘗言及宇¶文氏私門毎訓諸子
<pb:KR4d0226_WYG_095-130a>
曰吾朝夕兢兢履地如履冰惟恐一¶言之失一事之差
葢其徳誠足以配公焉先公五年薨塟¶衡山與公同兆
異穴生子男二人長栻右承務郎直秘閣¶次杓右承奉
郎公奏議務坦明不為虗辭率口誦令子姪¶書之皆根
于心不易一字有紹興奏議隆興奏議各十卷¶論語觧
四卷易觧并雜記共十卷春秋觧六卷中庸觧一<md:KR4d0226_SBCK_095-83b>¶卷詩
書禮觧三卷文集十卷惟公忠貫日月孝通神明盛¶徳
隣于生禀奥學妙于心通勲存王室澤在生民威震四
<pb:KR4d0226_WYG_095-130b>
夷名垂永世平生言行非編錄可紀謹掇其大略以備
獻¶于君父下之史官傳之無窮且將以求當世立言之
君子¶述焉謹狀乾道三年十月日左廸功郎特差監潭
州南嶽¶廟朱熹狀¶
　
　
　
　晦庵集卷九十五下¶

<pb:KR4d0226_WYG_096-1a>
欽定四庫全書
　晦庵集卷
