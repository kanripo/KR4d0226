# -*- mode: mandoku-view -*-
#+TITLE: 晦庵集
#+DATE: 2015-09-23 10:22:53
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 93

<md:KR4d0226_SBCK_093-1a>¶
九十三¶　　　　宋　朱子　撰
　　墓誌銘¶
　　　女已誌銘¶
朱氏女生癸巳因以名叔其字父晦翁母劉氏生四年
&KR0561;¶失恃十有五適笄珥趙聘入奄然逝哀汝生婉而慧
雖未¶學得翁意臨絶言孝友悌從母葬亦其志父汝銘
母¶汝視汝有知尚無畏宋淳熙嵗丁未月終辜壬寅¶識
<pb:KR4d0226_WYG_093-1b>
　　　江君清卿墓誌銘¶
淳熙十有四年春二月庚午鶴山江君清卿卒冬十有
一¶月庚申葬于其里少東夏嶺之原前期其弟嗣以書
致今¶臨江通守賈侯應之狀來請銘予幸蚤得從清卿
遊然家<md:KR4d0226_SBCK_093-1b>¶居相距百餘里不得旦暮相與切磋琢磨以究
其學也然¶毎一相見則心愈益敬愛之及聞其死以病
未克赴弔至¶是乃輿疾而徃哭之入其門望其几筵像
設見其子甚幼¶纍然服䘮撫其匶于西廂不自知其慟
<pb:KR4d0226_WYG_093-2a>
也歸乃發賈侯之¶狀又附以予所知者而具論之君諱
明清卿其字也世家¶建陽縣北樂里曽大父諱測以學
行教鄉黨仕止將作監¶主簿而贈官至大中大夫大父
諱立左朝奉郎以吏治循¶良受知于司馬文正公父諱
琦左宣教郎永州州學教授¶覃思春秋之學龜山先生
楊公見其書而稱之尤以文學¶行義知名當世娶同縣
虞氏而生清卿焉清卿生而有異稟¶書過目輙成誦作
文操筆立成皆有思致見者驚嘆以為¶江氏有子矣以
<pb:KR4d0226_WYG_093-2b>
童子見張魏公即開口論天下事儼然如<md:KR4d0226_SBCK_093-2a>¶成人公亦竒
之年十七遭外憂執䘮如禮既冠益從諸長¶老遊讀書
問學探討不倦而不肯輕為論説持守踐行造¶次必以
規矩而不務過為崖異斬絶之行其接物薰然以¶和然
亦未嘗苟然有所阿狥鄉人無不悦而親之然其恬¶曠
虗遠之懐安靖篤實之操誠于中而形于外者人亦望¶
而敬之不敢有以加也始教授公無恙時嘗欲盡以先
世¶遺業奉其兄未及而卒清卿卒成其志自處雖約不
<pb:KR4d0226_WYG_093-3a>
以為¶慮母夫人有賢行自寡居即布衣䟽食以終身及
春秋髙¶遂抱羸疾清卿左右奉養無違既沒葬祭如法
父同産有¶適人而老且貧者迎養周給以立其家始終
不懈鄉人有¶死于遠官者為之紏合親故還其䘮而窆
之有以昆弟訟¶其先人之遺澤而累嵗不决者喻以恩
義之重一言而觧<md:KR4d0226_SBCK_093-2b>¶葢其志行之所以信于人者非一日
也嘗以進士試禮部¶不合而歸遂無復有進取之念而
獨于修身進德益孳孶¶焉不以嵗年之晚疾病之侵而
<pb:KR4d0226_WYG_093-3b>
少有自安之意也始亦嘗¶有意為浮圖學至是乃喟然
曰徒亂人耳卒時年六十有¶二篋無完衣以歛而一子
宗老才七嵗鄉人無問親䟽賢¶否哭之皆出涕退而相
與咨嗟悼歎者無異詞也妻吳氏¶先卒二女適翁益李
懐祖其遺文十餘卷藏于家嗚呼君¶家比三世以儒學
起家從官而皆不大顯至君而學益明¶行益修人曰是
必且為世用而有以大其門矣而又不位¶不年以沒于
地於是人莫不以是疑于造物之理而為君¶惜之予獨
<pb:KR4d0226_WYG_093-4a>
有以知君之志其所以為欣戚者有不在是也¶然則文
卿之託銘于予也豈不有以也哉銘曰<md:KR4d0226_SBCK_093-3a>¶不同乎今人者君之樂不及乎古人者君之憂葢其所
樂¶者人以為戚而其所憂者我以為休銘焉不慚子孫
是收¶
　　　轉運判官黄公墓碣銘¶
公諱洧字清臣姓黄氏建寧府人其先世相傳自光州
固¶始入閩居建陽之水東後徙甌寧之演平曽祖執矩
<pb:KR4d0226_WYG_093-4b>
祖伯¶堅贈承議郎父鋭朝請郎提㸃江淮荆浙福建廣
南坑冶¶公事公以遺廕補官調筠州髙安尉時江西群
盜充斥王¶帥討捕相繼公以射士為大軍前行數與賊
遇已事例受¶薄賞不復以功自言論者多之郡獄治盗
詞有白金若干¶藏某處檄公取之得金數倍從者請私
其餘公不可悉以¶送官人服其廉秩滿授興化軍司理
參軍問事既得其情¶即復告以法所當得之罪且問若
此寧有寃乎必反復無<md:KR4d0226_SBCK_093-3b>¶異詞已乃具獄上府以是凡公
<pb:KR4d0226_WYG_093-5a>
所鞫雖重辟皆合𤓰扣顙¶自以不寃軍院官謂公曰兩
獄一也即有移鞫幸勿為異¶吾亦不敢自異于公也公
愀然曰事惟其是而已况司獄¶人命所係吾固不敢以
狥公公亦安得以狥我乎自今理¶院所移有不當者幸
公改之勿以為嫌也部使者私欲出¶一重囚公持不可
乃因行部慮問釋之公白太守復致之¶獄而竟按其罪
太守汪公待舉以是賢公待遇有加一郡¶之事必咨而
後行公亦益為盡力境内稱治監紹興府錢¶清鹽場改
<pb:KR4d0226_WYG_093-5b>
宣教郎知福州候官縣治以寛簡先教後刑訟¶者反復
曉譬之或失所爭而去民爭先為里正曰官無賦¶斂里
無盜賊吏不敢嘂號村落間此時不可失也母夫人¶江
氏故家福州族黨衆盛嵗時徃來親親之意甚厚而無<md:KR4d0226_SBCK_093-4a>¶一人敢以私事為請者簽書平海軍節度判官㕔公事
郡¶守辛公次膺鄧公柞范公如圭皆當世賢大夫咸委
重焉¶秩滿造朝給事中黄公祖舜薦公材堪治劇清可
律貪欲¶畱官中都公辭母老求通判福州以歸未上而
<pb:KR4d0226_WYG_093-6a>
太夫人物¶故執䘮哀毁治葬勤劇家益窮空當路有欲
周之者顧非¶其義不取陳正獻公時在從班應詔舉公
可奉使典州䘮¶畢除知南雄州郡小用度不饒舊常法
外重贖以取資且¶𣙜酒酤増税柵民告病矣而官用猶
不足公至一切罷之¶人以便安而郡亦未嘗乏事也州
故與建饒贑州代輸坑¶冶司嵗貢白金各若干兩故事
皆取于民以辦公請以郡¶大小為差詔悉蠲之郡人頼
焉改廣南東路提舉市舶帥¶守市賈胡香不償直公舉
<pb:KR4d0226_WYG_093-6b>
法移州帥愧且懼亟召歸之更<md:KR4d0226_SBCK_093-4b>¶為轉運判官廣學租禮
名士益勸諸生以學番禺令近在¶帥守諸司治所肆意
為姦無按舉者公素聞之至是誨厲¶之不能改乃捕其
吏屬劾之一夕而獄具奏上閲實抵罪¶以去其餘不循
法度以病民者随罪大小以次䋲治於是¶一路肅然官
吏始共知有法守矣市人困于官估丐奪之擾¶公為移
書一路罷官估除市籍百賈得職物價為平復上¶奏請
均其法於諸路詔施行之丁籍久失開收口賦之逋¶均
<pb:KR4d0226_WYG_093-7a>
及鄰伍流亡日衆公選吏分行覈其實而除之一路所¶
蠲凡十有五萬口流冗浸復瀕海蜑户數萬生理至微
亦¶有役于州縣公悉免之按行所部雖&KR0196;瘴荒遠無所
憚訪¶問疾苦伸理寃抑不可勝計革外銓匿闕狥私之
弊人無¶怨言江浙嵗饑有㫖發二廣義倉米航海詣永
嘉徃時嘗<md:KR4d0226_SBCK_093-5a>¶有此役吏並緣以擾民而米不時達公處之
有方且并西¶道所發轉致之不越月而至永嘉者八萬
斛永嘉之人焚¶香迎拜歩下曰此廣東運使活我也史
<pb:KR4d0226_WYG_093-7b>
正志為發運使專¶以括取諸道羡錢為已功諸道承風
聼命不暇公曰嶺外¶貧薄安得視它路財予緡錢千數
正志怒欲陷公以罪有¶以公為人告者乃已改使荆湖
南路首論諸州以租米饋¶荆鄂襄陽諸軍地里之遠近
不同則運載之費出于民者¶宜有多寡今諸州不能前
知所當詣因悉以遠地為凖而¶取其費如潭州嵗輸三
十萬斛則税外當嵗輸錢十萬緡¶民力安得不重困謂
宜詔總領所前期下諸州使知所當¶詣而隨其遠近以
<pb:KR4d0226_WYG_093-8a>
收運費庶以少蘇民力異時郡縣預借¶民田租税及它
非法取民如茶租如甲札如戸帖如乳香<md:KR4d0226_SBCK_093-5b>¶如茶引之屬
者壹禁絶之官吏或奏抵罪檄州縣勸民益¶廣陂塘貸
以金穀不越月而所修復以萬計詔頒諸道以¶為法㑹
有訴來陽令程資忠貪殘不法事敗而逸者又有¶訴胥
吏挾私枉法黥配士人者公以屬吏訊其事乃連提¶舉
常平官胡仰貨賂闗通證騐明白公不得已具以上聞¶
仰黨援衆反得美遷而去公力不勝獄囚久不决㝷以
<pb:KR4d0226_WYG_093-8b>
被¶㫖按行諸郡入舂陵界聞郴桂饑民相聚剽劫即日
還車¶披山通道不一二日而至郴州問賊所巢乗夜罙
入群盜¶不意公來之速相顧駭愕一夕潰去公又召其
酋豪譬以¶禍福而慰安其餘衆檄州運米躬親賑給遂
以無事兩郡¶之民德公之為悉畫其象生祠之還臺未
㡬一日得疾遂¶卒積官朝散郎享年六十有二乾道元
年五月十七日也<md:KR4d0226_SBCK_093-6a>¶久之臺臣乃有論胡仰姦狀者於是
仰抵罪而公言始信¶公早孤事母孝持身廉介謹宻輕
<pb:KR4d0226_WYG_093-9a>
財重義貧苦乏絶有人¶所不能堪者而處之泰然益以
暇日誦書史從當世賢人¶君子遊孜孜焉問所以修已
治人之術一時先達無不推¶重器許之為人内剛外和
接物謙卑雖童𨽻無所忽人有¶片善稱之不容口至論
天下事有不可其意者則未嘗有¶所假借也居官聽斷
分别枉直詳審愜當雖累嵗不决之¶訟案牘如山一閲
盡得其情平居未嘗少自暇逸雖疾病¶不謁告與家人
言亦必依于孝弟忠信久官不遂益以廉¶直自將晚雖
<pb:KR4d0226_WYG_093-9b>
小試然亦未究其用而忽焉以沒死之日家¶無餘財還
其鄉妻孥無所託宿士大夫之賢者莫不傷之¶葬所居
慈善鄉豐樂里下原之陽娶李氏文定公孫朝散<md:KR4d0226_SBCK_093-6b>¶大夫
知建寧府佩之女封安人子男四人概今為文林郎¶監
文思院門格鄉貢進士次棫次棿女七人長適同郡張¶
伯愈次適朝請郎知贑州事趙善佐次尚幼而某與張
趙¶氏女皆蚤卒孫男九人孫女一人概等以公之與予
善也¶狀其事來請銘予自少從公遊察公始終表&KR0187;殆
<pb:KR4d0226_WYG_093-10a>
所謂俯¶仰無愧怍者又按公官第七品當立碣乃叙其
事而系以¶詩使刻寘公墓上以示公之子孫與凡鄉人
之從宦者使¶知有所畏慕而興起云其詩曰¶
嗟若黄公懐瑾握瑜半生下僚坦其舒舒晚使于南志
則¶少攄乃其清剛之死弗渝威讋權豪澤流鰥孤而其
永歸¶柩靡所廬故山北東有坎其墟我最其蹟圭首方
趺咨爾¶後人毋迷厥初過者考德亦式其車<md:KR4d0226_SBCK_093-7a>¶　　　朝散黄公墓誌銘
<pb:KR4d0226_WYG_093-10b>
始予試吏泉之同安聞旁邑永春有賢令尹曰黄公公
廉¶强介察見㣲隠吏不能欺而民不忍欺它縣民有寃
訟率¶請諉公以决其條教科指操騐稽决人皆傳誦以
為法間¶嘗以檄書案事渉其境道傍小民稱説令尹不
容口其禁¶令要束大抵皆敦禮義厚風俗戢吏姦恤民
隠之意其言¶明白簡切其達之也逺近幽隠無不暨焉
過門入謁則公¶方危坐堂上閲學宫弟子程課廷中閴
然無人聲問公所¶以為此者公不鄙告語甚悉恨所案
<pb:KR4d0226_WYG_093-11a>
事有程不得久畱聼¶公語也泉之士大夫為予言永春
自故司課江公民表為¶令有善政民稱思之以為無能
繼者今黄君節守始無愧¶江公而吏事精宻有過之者
予既罷歸聞近臣有薦公者<md:KR4d0226_SBCK_093-7b>¶天子擢以為監察御史謂
公得以行其志矣未㡬聞其以¶病去竟不復起識者恨
之後十餘年屏居里中有書生來¶請受學思苦業精久
而益篤問其出則公之季子也一日¶出其兄東之書與
其母之外弟今提舉廣東市舶江君文¶叔之狀泣而請
<pb:KR4d0226_WYG_093-11b>
曰先君子幸相與有一日之舊敢請銘以¶賁其幽予不
得辭也公諱瑀字德藻其先世居福州長樂¶縣青山下
後乃徙家郡城之東為閩縣人六世矣曽祖徽¶祖時皆
不仕父南仲七試禮部不偶以公故贈朝奉郎而¶妣陳
氏亦封太安人公中紹興八年進士第初任為饒州¶司
戸參軍提㸃鑄錢官欲市冶工餘糧以規贏利强公髙¶
其估公不可則怒欲中以法而求其罪無所得乃更欲
薦¶之公謝不受嵗旱郡檄視屬縣民田當免租者公請
<pb:KR4d0226_WYG_093-12a>
免之<md:KR4d0226_SBCK_093-8a>¶什九而行它縣者以什一告太守洪忠宣公以為
疑却公¶所上文書俾更之公曰官可罷此不可易且吾
已聞之諸¶使者矣既而洪公使視諸縣則公所行縣民
獨無流徙乃¶復善公所為而薦之罷官貧甚與一力徒
歩以歸更調湖¶北轉運司主管帳司使者向公伯奮一
日謂公曰人皆求¶薦君獨未嘗一言何也即袖中出奏
牘上公可親民者且¶以心源淵静夷險一操目之公於
是改官而人亦以賢向¶公焉及來永春承㓂亂蠱弊之
<pb:KR4d0226_WYG_093-12b>
餘田萊多荒民力凋瘁公¶至首蠲其宿負民有鬻業而
税籍不除者悉釐正之其文¶書或不具則履畆而均其
税於是豪民無得幸免而貧弱¶以蘇民輸賦或後期不
使吏與其間獨掲其姓名于市為¶之期日而聞者相先
以至間不一嵗流庸盡復賦入再倍<md:KR4d0226_SBCK_093-8b>¶其初公又痛以廉
儉自約&KR0346;凡例所當得公廨錢悉輸之¶官到罷挈家法
當計傭受直亦不取至于燕遊饋送之費¶又皆一切屏
絶而鈎考出内則必以身親之吏無所容其¶姦於是廪
<pb:KR4d0226_WYG_093-13a>
有餘粟庫有餘錢乃視民所病凡前日無名之¶賦可罷
者如浮鹽錢之屬皆罷之不可者如上供銀亦為¶損其
虛估之直宗子米則以它錢代輸一嵗至数百萬左¶翼
軍自漳徙屯郡下當治營屋郡分以屬縣它縣征調輸¶
載民不勝擾公獨出庫錢僦工徒取竹木具陶瓦而分
寓¶便舟以徃為屋餘千間而邑人不之知也里正舊以
誅求¶破産前後相屬當役者畏避百方惟恐不得脱至
是乃有¶投牒争先為之者嘗有寡婦負租而逃公寛其
<pb:KR4d0226_WYG_093-13b>
期以召之¶來則使之傭織于人以漸償所負又嘗有請
鬻牛以輸負<md:KR4d0226_SBCK_093-9a>¶租者公閔然曰奈何使汝失一嵗之計今
春姑以丐汝秋¶成而輸未晚也其人欣然聽命及期畢
如約葢其及民之¶大者既已周浹而于其細者又皆曲
盡如此獨豪宗大姓¶侵刻細民則捕劾窮治之無少貸
他所聼斷發擿隠伏人¶以為神而卒亦歸于仁恕也大
治學館闢其衢路斥去喧¶雜作亭其前而刻詞以厲學
者語意甚偉延擇修士課試¶以時士子上謁者接之於
<pb:KR4d0226_WYG_093-14a>
學講學之外一毫之私不敢及¶也有儒冠而以博訟者
為設席聼事之旁課以論孟通者¶罷歸否者呼其父兄
懲以二物由是俗為一變始至欵謁¶羣祀以文告曰令
有昏墨神其殛之視社稷祠壇隳敝甚¶即命改為而又
植以名木至今人猶指以思公名之曰御¶史林遭旱出
俸錢具牲酒躬走羣望窮極幽險不以勞為<md:KR4d0226_SBCK_093-9b>¶憚雨為立
應愚民奉佛徃徃私立塔廟僧以是得雜處市¶里間亂
倫敗俗為良民患公按律令盡撤之且禁僧無得¶復居
<pb:KR4d0226_WYG_093-14b>
外宿弊頓革丞有女病若有物慿之者巫曰故邏卒¶某
也死而役于城隍之神實為祟公怒曰是安敢然杖其¶
土偶而投之溪流女病即愈始時縣人頗神事之巫史
因¶託以為妖至是乃息云以郡守諸司薦去為兩浙轉
運司¶幹辦公事有獻鬻公田之䇿者檄公視之歴諸郡
盡得其¶多寡輕重不均之弊還極言其非便且曰公田
嵗入若干¶而畜牧芻藁取具焉今一旦鬻之計其獲不
過數嵗之入¶自是以徃能無厚斂于民乎貴將楊存中
<pb:KR4d0226_WYG_093-15a>
請地以廣其營¶實規為觀游以奉權幸公又以檄徃視
還曰營卒若干人¶度地若干畆而足今所請地且數倍
若從其請是壊民田<md:KR4d0226_SBCK_093-10a>¶廬冡墓不知其㡬而獨為存中結
驩于一幸臣也不可予¶卒皆罷之權秀州華亭縣事嵗
惡民饑公白常平使者請¶發廪以賑焉使者以當俟奏
報難之公曰民命在朝夕苟¶可以生之雖重得罪不悔
退即發常平廪粟之在縣者全¶活萬計而使者亦不能有
以罪也吏部侍郎汪公應辰侍¶御史汪公澈交章薦公
<pb:KR4d0226_WYG_093-15b>
材中御史除御史臺檢法官未㡬¶擢監察御史而公已
病矣告滿請外除江南東路提㸃刑¶獄公事未行徙轉
運副使視事旬日改知漳州旋丁内艱¶免䘮請就閒飬
疾得主管台州崇道觀乾道四年八月二¶日卒年六十
官自左廸功郎七遷至朝散郎即其年十一¶月庚申葬
懐安縣靈山鄉長箕山公娶葉氏中奉大夫大¶任之女
封安人五男子杲亦以進士選官至宣教郎江南<md:KR4d0226_SBCK_093-10b>¶西路
提㸃刑獄司檢法官後公十二年卒東從政郎南劍¶州
<pb:KR4d0226_WYG_093-16a>
沙縣丞查榦皆業進士栒亦蚤卒二女子長適承議郎¶
江淮湖廣路總領司榦辦公事任文茂次適奉議郎知
泉¶州同安縣余元一而榦即來學請銘者也公資剛介
自少¶即刻苦自厲家貧鬻&KR0920;于市而挾書隨之苟非其
義雖寒¶且饑不可得而衣食也閩俗多火葬公遭父䘮
親黨憐其¶貧喻使從俗公哀號不答盡鬻家人衣具卒
葬以禮事母¶兢兢惟恐少傷其意即有譴責未嘗敢自
辯數也自奉簡¶薄而于奉親極其厚至於兄弟族姻之
<pb:KR4d0226_WYG_093-16b>
間周貧振乏亦無¶所愛其力官番陽時有邑子為紏掾
以職事不相中㝷以¶憂去公極力調護之其人初不敢
以此望公涕泣慚謝為¶舉子時書皆手寫成誦為文不
追時好為吏一心營職其<md:KR4d0226_SBCK_093-11a>¶清苦之操非人所堪而聰明
仁愛所以惠于民者亦非人¶所能及也平生一以直道
自任未嘗小䧏色辭以希薦¶寵為御史時嘗病甚臨安
守趙公子潚亦以廉節著被㫖¶視公家事見其篋櫝蕭
然衣無兼副俯仰歎息者乆之卒¶之日家無餘財凡此
<pb:KR4d0226_WYG_093-17a>
皆人之所甚難而公之所甚易人固¶多能言之顧其中
猶有大于此者不幸未試而人亦莫之¶知也葢公在臺
時與殿中侍御史杜公莘老雅相好毎以¶節義相勸勉
一日杜以公疾來問訊連呼不應乃大呼曰¶吾今日擊
去王繼先矣公矍然起坐曰君能任職吾不病¶矣探枕
中片紙示之乃䟽繼先罪狀甚悉繼先者以醫得¶幸罪
惡盈溢公意葢有待也居無何杜以論宦者張去為¶不
効求去公就與别喟然太息曰君厚自愛吾亦從此逝<md:KR4d0226_SBCK_093-11b>¶
<pb:KR4d0226_WYG_093-17b>
矣即日上䟽請去以此視公之志豈但欲為其所已為
者¶而止哉是宜伐石刻辭以告後世之君子乃為之序
其事¶而銘之銘曰¶
我觀黄公古人之風其剛方而潔廉者義之操其慈愛
而¶惠利者仁之功其仁雖僅得施于十室之聚其義則
未及¶折乎百王之鋒遽抱其餘以息乎此尚有以啟厥
後于無¶窮¶
　　　承事郎致仕潘公墓誌銘
<pb:KR4d0226_WYG_093-18a>
維潘氏世居括蒼之竹溪已號著姓後徙金華益為聞
家¶君之曽大父諱某贈右朝議大夫大父諱某始以儒
學起¶家仕至左朝奉大夫父某以右朝散郎致仕累贈
大中大¶夫君諱景憲字叔度幼頴悟日誦數萬言年九
嵗以童子<md:KR4d0226_SBCK_093-12a>¶貢京師通念十三書説六經大義作三體字
詔許特試禮¶部且賜束帛後入太學益自刻厲一時學
官如汪公應辰¶苪公&KR0177;王公十朋皆推重焉擢隆興元
年進士第調荆門¶軍學教授不行請為南嶽祠官秩滿
<pb:KR4d0226_WYG_093-18b>
宰相知君之賢欲畱¶以為中都官君獨力請太平州學
教授遠次以歸宰相問¶其故君曰本無宦情以汲汲于
一官政欲以慰親望耳今¶二親俱老得遠次尚可日從
容于其側它非所望宰相歎¶息以為不可及君與東萊
吕祖謙伯恭父同年而齒長聞¶其論説行身探道之意
慨然感悟遂棄所學而學焉既而¶遭大中公之䘮廬于
墓者三年毁瘠骨立未嘗見齒寢興¶食飲皆以古禮為
節服除遂不復仕日遊吕氏之門躬執¶弟子之禮誦詩
<pb:KR4d0226_WYG_093-19a>
讀書旁貫史氏下至于兹靡不該覧而尤<md:KR4d0226_SBCK_093-12b>¶於程氏之易
為盡心焉至它書史考訂蒐輯日有程課鉛¶黄朱墨未
嘗去手為人峭直耿介與世俗少所合而事親¶從兄友
愛諸弟怡愉肅穆人無間言家本富樂躬率儉素¶布衣
蔬食一室翛然其枯槁淡薄有人所不可堪者而君¶處
之甚安以是中外化服不敢為纎芥浮靡事族黨皆慕¶
尚之而君自視欿然常若不足也始嘗學浮屠説既而
學¶于吕氏晚再悼亾因葬金華之葉山而虗其中以自
<pb:KR4d0226_WYG_093-19b>
處築¶室其旁取朝聞夕死之意命之曰可菴暇日徃而
遊焉復¶取舊書讀之悠然自得不知儒釋之有間也買
田儲書以¶待四方之學者又嘗取建寧社倉法出私榖
數百斛嵗時¶斂散自葉山以至大中公故居大墓之下
各為一社期嵗¶廣之及九而止予嘗為記其事然亦未
及盡如其志也君<md:KR4d0226_SBCK_093-13a>¶既無當世之願士友知其心者如韓
尚書元吉張左司栻¶曽卿逢鄭卿伯熊皆愛敬之而不
敢有推挽意獨曽侍郎¶逮嘗引以自代頃年諸大夫薦
<pb:KR4d0226_WYG_093-20a>
天下士之賢者三十餘人¶於周丞相君姓名亦在數中
而丞相不能用葢諸公或未¶始識君而君亦漠然無所
問人或扣之乃獨喟然以曽鄭¶兩卿為知己人莫測其
意也紹熈庚戌君之子自覺以進¶士試禮部中選君聞
之曰此足以代我矣即自列于有司¶請致其事遂請得
改京秩命甫下而君已卒矣是嵗六月¶己亥也君先娶
邢氏故龍泉主簿邦直之女繼室朱氏其¶父翌新仲紹
興間為中書舎人子男二人長即自覺其次¶自晦女三
<pb:KR4d0226_WYG_093-20b>
人長適朱塾次適蘇虨次適邢文郁孫男二曰¶問學問
禮盖自覺常調蕭山主簿而虨今為臨海主簿君<md:KR4d0226_SBCK_093-13b>¶卒時
年五十七病不伏枕比終猶斂襟端坐而沒語未嘗¶及
其私也自覺將以十月丁酉葬君葉山之藏而以書來¶
屬予銘予始因伯恭父以識君志同氣合遂結婚姻之
好¶徃年以江西使事入奏舟過蘭溪蘭溪距金華不百
里金¶華親故徃徃來相勞問獨君以書來曰甚願一見
以慰離¶索然子今日之行名為召客吾是以不果來也
<pb:KR4d0226_WYG_093-21a>
比以口語¶罷歸君又以詩來若曰子今㡬過七里灘矣
可以已乎其¶未耶予不能荅而嘗以是愧其為人乃為
之銘銘曰¶
介剛之節為世玉雪退省其私敬順怡悦却掃耽書貶
身¶訪道忘食與憂以遂于老昔本不岀今復何歸異世
同心¶子平孝威葉山之陽上盈下坎我銘不亡君則奚
憾¶
　　　右司張公墓誌銘<md:KR4d0226_SBCK_093-14a>¶
<pb:KR4d0226_WYG_093-21b>
公姓張氏諱維字振綱一字仲欽南劔州劔浦人世以
長¶者好施予聞於鄉曽祖某祖某父某皆不仕而父以
公故¶贈朝議大夫母羅氏亦贈恭人公弱不喜弄自力
于學朝¶議公知其有立常撫而誨之曰貴仕不足言要
當以清白¶大吾家耳未冠而孤羅恭人躬服儉素而悉
力以奉公學¶中紹興八年進士第調賀州司理參軍不
行徙汀州軍事¶推官事有不可未嘗不力争郡以故鮮
敗事盜起屬邑附¶從萬衆抄掠三郡之境公䕶廵尉兵
<pb:KR4d0226_WYG_093-22a>
㑹大軍討平之身履¶巢窟撫其餘衆而歸第功當為第
一而賞不及公不以為¶意也秩滿更為漳州龍溪丞改
左宣教郎知福州閩縣首¶定差役條約貲倍者半其停
年民以為便然以公政不苛¶多欲及公時為之無争承
者已而制下更定役法適與公<md:KR4d0226_SBCK_093-14b>¶所議合今遂定著令云
官募丁匠舟楫于民無度而不均¶公與民約一嵗丁匠
之役不過三日舟别若干為甲甲直¶旬日滿則縱之唯
所適縣賦故多取具于僧坊公為區畫¶使其徒自相督
<pb:KR4d0226_WYG_093-22b>
僧得無吏卒之擾而輸益辦今亦為例僧¶嵗以荔子餉
州縣公一謝卻曰豈可以口腹易吾操耶積¶餐錢數十
萬義不自取㑹滛潦敗官舎匠役或過前約悉¶取以僦
之曰毋使吾失信于民也民服其公而愛其廉號¶之曰
張太清見御史家以訟奪僧田公當受代矣趣吏具¶案
閲之以田予僧而去御史怒思有以中傷之求其過纎¶
芥無所得乃已以便親自請得主管崇道觀以歸㑹陳
正¶獻公知建康府辟公通判府事事無大小悉委又遣
<pb:KR4d0226_WYG_093-23a>
攝守¶當塗吏戢而民安之朝廷亦知其治行擢以為廣
南西路<md:KR4d0226_SBCK_093-15a>¶提㸃刑獄公事自敵再通好公每謂符離之役
失于輕舉¶而人心終不以為非四郡之棄急于休息而
人心終不以¶為是先嘗告執事者宜將順正救使上意
於起居食息不¶啻坐薪嘗膽之誠修明政事使人心曉
然知朝廷未㤀中¶原及對遂以立志開上心且引益之
所以戒舜者為言以¶謂今日正當汲汲以自治不可狃
于小康便謂太平語甚¶切上曰朕何敢望舜公對曰有
<pb:KR4d0226_WYG_093-23b>
為者亦若是願陛下加之¶意而已上嘉納之且俾察部
内守令臧否以聞公到部按¶行周徧郡縣南薄瘴海陳
船欲渡吏卒扣頭更諌公不顧¶半濟風作舟師震駭公
又不為動所至邉氓歎噭以為百¶年未始見使者旌節
官吏有望風觧印綬去者還臺條上¶件臧否若干人即
日施行且著為令未滿嵗就除直秘閣<md:KR4d0226_SBCK_093-15b>¶知静江府主管
經略安撫司公事公為政平易近民拊循¶周洽間召長
老從容與語授以教條使轉相告戒禁吏妄¶賦奏減經
<pb:KR4d0226_WYG_093-24a>
總之額滯訟或數嵗不决者取故牘置便坐暇¶日公閲
視予奪咸得其情民以便安而治軍甚嚴有暴横¶若亾
匿者立命誅斬亾所貸使者得盜百數檻致之府欲¶盡
殺之公為區别誅其渠率數人餘悉遣去郡學庳下諸¶
生議徙它處咸以故始安郡治為宜而久為浮屠之室¶
矣至是遺火燔燒略盡公取其地以為學論者惑異教
隂¶沮止之不得至箝以禍福公又不聴乃卒就功而益
之田¶以繼廩食學者用勸禱祠不於釋老房祀始至按
<pb:KR4d0226_WYG_093-24b>
故典新¶社稷風雨雷師壇壝月遣官屬潔除為圖以著
其兆域陳¶設登䧏之位甚&KR0346;水旱輙齊宿致禱無不立
應南丹徭莫<md:KR4d0226_SBCK_093-16a>¶氏以賂結永樂王氏藉兵以逐其兄而自
立既立而背其¶約王氏以兵攻之莫氏困極請輸並塞
田及銀冶税場以¶乞師寮屬皆以為受之便公曰莫王
連兵正坐貪此爾又¶將以啗我耶矧國家為夷夏宗主
屬國不奉條約正當以¶義詰之顧反以利而動彼且有
以窺我矣於是遣一小校¶持檄喻之二㓂頓顙受命即日
<pb:KR4d0226_WYG_093-25a>
釋兵去莫氏前此數為邉¶患至是帖服自請導羅殿馬
以報國㤙又遣子弟數名馬¶為公夀公受而歸之郡廐
且厚遣之或告昭州故盜甘文¶誠者謀叛去郡紿而縛
之欲致之死公察其非辜撫而遣¶之未㡬象郡徭反使
者欲調兵遂捕公曰以官兵入箐歴¶險與猿猱角勝負
非計也遣裨校戍山口且文告之徭曰¶前年殺凌鐵徃
年殺王宣今年又殺甘文誠是非從若招<md:KR4d0226_SBCK_093-16b>¶者耶誰敢聴
命公遣文誠示之則皆大喜亟遣子入謝罪¶江湖游民
<pb:KR4d0226_WYG_093-25b>
並海趨漁鹽所過或掠為盜急之則黨益合朝¶廷以為
憂至遣荆州軍屯守之公奏創効用軍五百人悉¶募儔
輩為之隂銷盜本且頼其用悉上還荆州兵帥司舊¶以
囘易備邉法久浸弊公至始為經理均節初年錢不過¶
四千萬季年乃以累萬萬計其後數年再平劇賊皆以
効¶用取勝而軍無乏興皆公力也朝廷知公可用屢擬
除代¶而難其人乃進直徽猷閣畱鎮五年上方謀北略
移軍建¶康使者謀作屯營不如指士卒暴露乃召公為
<pb:KR4d0226_WYG_093-26a>
江南東路¶計度轉運副使趣入面對奬公治績且屬以
營屯事公更¶營髙燥以違滛潦屋凡二萬三千間先為
一間于治舎用¶是計徒庸慮材用令役賦功僂指而定
前使者苟於就事<md:KR4d0226_SBCK_093-17a>¶榦植脆撓衣以織葦費二萬萬公易
以瓦深廣堅緻於前¶而費半之府司分作它營以情屬
軍中先以辦聞屬吏欲¶効之公曰一椽未集是亦欺君吾
不能也㑹軍帥亦與公¶議不相中宻白公稽緩遣近璫
持詔詰責公以狀對上大¶喜曰朕固料張某必辦此遣
<pb:KR4d0226_WYG_093-26b>
再奬諭就加秘閣修撰以寵¶其勞江東嵗和糴以備儲
積先是嘗糴三十萬或以予直¶太髙而損其半公力争
不能止至是復以命公而詔問所¶以經畫狀且曰監前
失毋傷民公即條奏曰前事之失民¶以陛下為不知故
獨歸其怨于有司今既知之乃曰姑以¶為鍳而不能償
則天下將有以空言疑明詔者矣且江上¶糴貴于吳中
而其直反下陛下一視同仁何愛十數萬緡¶而獨使江
上之民觖望乎諸司餉遺一不受有不可却者<md:KR4d0226_SBCK_093-17b>¶别儲之
<pb:KR4d0226_WYG_093-27a>
積至三百餘萬㑹和糴有未償之直而失于上聞¶者即
以丐之㝷召入奏事因訪軍務得失時頻年調諸郡¶兵
團教帥府公言南方兵宜安静不當數調發以摇人心¶
江東團教五閲月費緡錢且二千萬諸道計不減此宜
擇¶將分兵戍諸州俾就閲習以息大費折姦萌使廟堂
之議¶得専意以圖北方又言兵無竒不足以取勝今兵
雖多未¶必人人皆勇宜詔諸將精擇驍鋭别籍而厚養
之以備緩¶急之用上深然之畱為尚書左司郎中遇事
<pb:KR4d0226_WYG_093-27b>
有未便輙詣¶都坐白或某曰瑣瑣辨切非朝官體公曰
都司助調鼎實¶幾㣲所闗若視吏籖擬即涉筆書不置
可否安用我輩邪¶居月餘丁内艱初對因及西南徼外
夷落道里廣袤上令¶為圖以進至是圖成未上而去服
除召見乃奏之序言周<md:KR4d0226_SBCK_093-18a>¶公戒成王立政勿以憸人惟吉
士然後可以詰戎兵陟禹¶蹟服海表言葢有指意切而
辭不廹識者知其忠藎明年¶除司農少卿奏諸道糧綱
嵗凡百數用官舟者多負而雇¶商船者不虧葢商人自
<pb:KR4d0226_WYG_093-28a>
愛其舟故不為姦櫂卒率募遊手¶衣食于官無所顧藉
嵗率虧三萬斛細民勺聚撮累以輸¶公上而一嵗之間
輙捐三萬斛以惠姦豈不甚可惜哉且¶運脚與租同輸
官不僦運運脚之利州郡私之侵漏之失¶大農任之孰
若惜運脚以僦商船之為便乎復為左司郎¶中熈豐行
義倉法獨不及南方公守桂嘗以為請不報至¶是嵗適
薦饑朝廷方講荒政公又以為言乃得請兼領贍¶軍酒
筦不盡其利而課入大増嵗羨緡百餘萬㑹課當遷¶官
<pb:KR4d0226_WYG_093-28b>
公辭不獲命方請貤之其屬㑹執政有罷去者讒者意<md:KR4d0226_SBCK_093-18b>¶公其與也又知公屢與權倖忤因捃他事論去之先時
公¶已結廬延平溪南山水之間䟽泉發石號曰盤澗至
是徜¶徉其間縱觀古書以自娱尤玩意于春秋謂經有
貶而無¶褒傳者未盡得聖人意方且緒正其説而未竟
也既而有¶知公去國之所以然者為請祠官之祿得主
管武夷山冲¶佑觀公不欲受逡廵數月乃拜命秩滿踰
年不復請期以¶明年七十致仕未㡬而卒淳熈八年六
<pb:KR4d0226_WYG_093-29a>
月癸亥也始時桂¶人為公生立祠至是聞䘮相與哭于
其下後有賢牧守如¶李公浩張公栻多視公時行事以
為法而刑獄使者鄭公¶丙閲其决事故牘歎曰此判不
可移端如南山矣其為名¶流所推伏葢如此云累階朝
請大夫娶羅氏再娶宗氏皆¶封恭人子仕佺今為朝奉
郎通判融州事次士僴嘗以修<md:KR4d0226_SBCK_093-19a>¶職郎監潘葑酒庫而卒
又次士㐰修職郎常德府司戸叅¶軍士儼承信郎女適
進士宗大同謝舒宣義郎陳善慶文¶林郎黄東所為文
<pb:KR4d0226_WYG_093-29b>
有盤澗集若干卷奏議若干卷士佺等¶葬公太平鄉天
竺里大篔簹蟠龍山之原而以故右司郎¶中何侯萬之
狀來請銘予嘗一見公于閩縣後不復相值¶然公之行
事則皆接于耳目知狀為不誣矣何侯又謂公¶姿稟端
裕不見喜愠家無姬媵祿稍以班族里平居接物¶甚夷
剞劂之節遇事乃見意謂當然怨怒不避也中不自¶快
顯寵不願也𫾻歴中外聲績藹然為朝廷所嘉重奬寵¶
者固以此然天子知之士論與之卒不能與世合不大
<pb:KR4d0226_WYG_093-30a>
見¶于設施者抑亦以此歟在江東時啣命奬諭者皆寵
昵信¶臣力足以進退人者公無所私媚再還朝也嬖近
知上意<md:KR4d0226_SBCK_093-19b>¶向公遣所親道上所稱賞語且致願見之意或
勸一見即¶近用公義不徃計臣斡利以羨餘獻者徃徃
見謂材被進¶用執政數語公以酒羡課獻内帑公笑而
不答退曰一錢¶盡公家物朝廷欲用當自取之吾寧以
獻自媒邪天官虗¶席上閲班簿謂執政曰張某資歴髙
宣勞久且將用公公¶於内外既兩無所諧附竟莫有為
<pb:KR4d0226_WYG_093-30b>
助者遡公所守與世相¶違如是則夫難合而不盡用者
公已逆處懸㫁于胸中¶矣不足為公憾此又為知公之
深者予以是益恨前日之¶不獲蚤自附于交遊也而士
佺從予亾友張敬夫官學有¶聞驗其操執器能信其有
似公者乃悉序次其語而銘之¶銘曰¶
張公㢘正蚤發聞聰明仁愛又敏文中嵗仗鉞西南奔
百<md:KR4d0226_SBCK_093-20a>¶蠻震讋民懐㤙入椽宰府贊經綸因事納諷忠且勤
一朝¶翩然謝垢氛演仙仙去孰與羣篔簹之臯水清淪
<pb:KR4d0226_WYG_093-31a>
佳城鬰¶鬰芘仍晜我銘不滅公長存¶
　　　運判宋公墓誌銘¶
公諱若水字子淵成都府雙流縣人其先唐相文貞公
裔¶孫旦以給事中從僖宗入蜀遂家眉之彭山生五子
散居¶成都卭蜀之間號五房宋氏雙流其一也公之曽
大父右¶言大父傑父維皆不仕其父以公故累贈奉議
郎母蹇氏¶亦贈安人公自幼即知刻苦為學邑之賢令
如任公淵李¶公燾皆愛其文行屈輩行與交及將就舉
<pb:KR4d0226_WYG_093-31b>
有欲移公試漕¶臺者公曰欺君誣祖吾不忍也卒從州
舉試外省得奏名¶對䇿廷中切直無所避考官不説猶
以冠乙科授左廸功<md:KR4d0226_SBCK_093-20b>¶郎嘉州龍遊縣主簿未上丁外艱
更調龍州仁夀縣主簿¶監永康軍青城縣味江鎮税兼
合同場先時茶禁甚急而¶私販益多商筭甚重而嵗額
反耗公至弛禁薄征而舊弊¶頓革課入大増或勸獻其
贏以規賞公曰獨不為後人計¶耶嵗旱民争水泉之利
羣聚相毆擊且欲為亂公單馬喻¶之皆釋仗聴命公又
<pb:KR4d0226_WYG_093-32a>
為禱于靈湫一夕下雨而水溢溝澮¶皆滿焦槁以蘇物
情乃安明年薦饑民又相聚剽掠以求¶食有期以某日
掠鎮民某氏者公召諸豪語曰饑民求食¶此易與耳私
販之徒負勇玩法一與之合非小變也今能¶出力以致
其黨使為一境之衛不唯足以銷其姦心饑民¶知吾有
備亦憚不敢進此一舉而兩得也諸豪皆應曰諾¶悉出
金弊椎牛釃酒召致其徒雜于居民保伍之間日以<md:KR4d0226_SBCK_093-21a>¶兵
狥于市公亦帶劍躍馬其間衆皆畏服而饑民遂不敢
<pb:KR4d0226_WYG_093-32b>
犯且曰是嘗為我禱湫出泉者吾當謹避之耳鎮故無
學¶公為作孔子廟考古制器率諸生行釋奠禮延師儒
躬講¶說士子競勸制帥汪公暨諸使者聞其賢争薦之
移知神¶泉縣始至承廢弛之餘首罷追胥之擾但以幅
紙書負租¶與民為期無敢後者不數日盡償前令宿逋
為言州家使¶得善去邑産黄雀歳供諸司百萬計公請
罷之民用¶不擾而物生亦遂至今為法諸司知其治行
徙知嘉州犍¶為縣神泉民相率畱之不能奪也公扵二
<pb:KR4d0226_WYG_093-33a>
邑皆治其學校¶如味江所為民有訟者躬以義理㤙意
辨告諄悉皆大感¶悦無復犯者其尤無良不聴令敢以
武㫁病齊民者乃捕¶劾之上獄于州罪至流徙於是閭
里正清善良皆得其所<md:KR4d0226_SBCK_093-21b>¶改宣教郎幹辦諸司糧料院擢
太常寺主簿齊宿必䖍濯¶溉必潔同列愧歎以為非所
及新繁故有藝祖神御蜀帥¶請改築宫于成都事下太
常公聞其且將大興土木窮極¶侈麗使民不得安為處
駁議事乃得寢遷國子監丞再入¶太常為博士轉而為
<pb:KR4d0226_WYG_093-33b>
丞兼吏部考功郎官改兵部除秘書¶丞復兼吏部三舘
將以故事為暴書㑹而上方閔雨避殿¶䧏食公為官長
言君父焦勞如此而臣子相與宴樂誠有¶不自安者官
長是其言白罷之以旱故詔館職條上闕政¶公為書數
萬言歴數當時刑賞之繆以為是所以干隂陽¶之和者
宰相聞之怒出公提舉江東常平等事上稱公誠¶實俾
移福建閩俗故多不舉子公與帥司合議按律令嚴¶保
伍為所以禁防誨誘之具甚悉全活者衆汀州逺且多<md:KR4d0226_SBCK_093-22a>¶
<pb:KR4d0226_WYG_093-34a>
盜又名瘴鄉常時使者按行多避不徃至是群盜甫平
死¶傷横道疫癘大作又非常嵗之比公獨慨然引車罙
入煑¶藥自随親問病者飲之民為盜所攻劫與能捍禦
奮擊以¶助官軍有勞効者皆弛其租汀民大喜人人知
戴公德建¶陽招賢里故常别貯常平米數千斛㓙嵗發
以賑民本隠¶士魏君掞之所為而嵗乆陳腐出納不時
反以病民有以¶版曹所下社倉法告者公喜立為移書
更屬鄉人士君子¶嵗斂散之一方尤頼其利除湖南提
<pb:KR4d0226_WYG_093-34b>
㸃刑獄公事建人老¶稚邀遮戀慕至竟日不得發湖南
尤多盜皆晝伏豪民家¶抵夜輙出以故發不時得公至
申明保伍之令使相收司¶盜無所容至有扣頭車下請
得召保復歸農業者公皆撫¶而遣之又檄諸郡精閲禁
旅按行所過察視激犒如法月<md:KR4d0226_SBCK_093-22b>¶調諸縣弓兵校其藝而
誅賞之由是皆樂為用盜發輙得¶奏獄官毋得兼攝它
職又條七事以申儆之於議法尤兢¶兢焉毎論死刑必
齊戒露香要質于天然後敢决决日輙¶罷燕設所以致
<pb:KR4d0226_WYG_093-35a>
其欽恤之意者無不盡也屬部大札遣吏¶挾醫載藥馳
以救之衡山浮户有與土人不相中者詣闕¶言衡山國
之夀嶽祠城東故有溪並城南出後或鑿城北¶地導水
使西不能無㫁地脉請築山决水使復故道下公¶平奏
公言水西出嵗乆故道皆為民居今欲東之則是數¶百
家者不無蕩析離居之苦且夀嶽之云無所經見就如¶
其言則國家中興慈皇夀考皆在西流之後尤不宜妄
有¶改作事乃得已衡州故有石鼓書院墟廢亦乆前使者
<pb:KR4d0226_WYG_093-35b>
潘¶侯畤始復營之公成其終為増置弟子員以永嘉戴
溪為<md:KR4d0226_SBCK_093-23a>¶之師割田置書教養如法又知處士劉某之賢與
郡守劉¶清之交章論薦詔特補官於是學者乃知公好
賢尚德之¶意不獨為科舉計也被㫖攝帥事飛虎軍素
驕悍白晝掠¶人吏不敢問公一以軍律繩之賞信罰必
士民以是得安¶其居而軍吏亦皆悦服㑹乆不雨請禱
過勤遂得疾改除¶江南西路轉運判官而江西是嵗亦
大旱下車首問荒政¶所宜發廪勸分蠲租乞米以次施
<pb:KR4d0226_WYG_093-36a>
行其奏請者亦多報可¶又行帥事事益叢委公自力不
少休家人有諌止者皆麾¶而却之遂以大病然夙興猶
視事如常時夜過中遂不起¶淳熈十五年二月甲子也
年五十有八方病革時民相率¶為公禳禬無不至晨夕
走府門偵起居狀及卒皆縞素弔¶哭行日號泣挽車哀
送數十里不絶湖南吏民聞之有千<md:KR4d0226_SBCK_093-23b>¶里來赴義者葢公
資稟醇厚隆於孝友處内外族姻長少¶存沒之間不見
其少有遺恨為學勤恪不懈既脱場屋益¶玩意于聖賢
<pb:KR4d0226_WYG_093-36b>
義理之學近自周程張馬之言以達于經吟¶諷辨説未
嘗虛口推以及人一以仁愛惠利為心聞善即¶行如恐
不及故所臨&KR0681;士民愛戴見于風謡非一時諛説¶空言
也其在朝廷据經守正不為苟合雅為虞雍公所知¶其
為之言不過用人材嚴守備以俟敵人之釁而已嘗因¶
輪對請戒羣下懷私立異迎合紛更之弊損宗戚嵗時
賜¶予貴臣給使宣借百司吏祿之費及減畿甸房緡以
惠貧¶弱上皆稱善公因極論恢復大計反覆數百言上
<pb:KR4d0226_WYG_093-37a>
益喜顧¶曰即當相與赴功名之㑹耳事下有司不得盡
施行而房¶緡之惠遂及于天下他議貢舉銓注之屬又
皆廣㤙優老<md:KR4d0226_SBCK_093-24a>¶革薄從厚之意而其應詔言事則直指宰
相挾私㒺上之¶失無所避雖以是不得乆于朝廷不悔
也夀皇知公深嘗¶語近臣斯人乃朕于奏對間得之其
在湖南葢當有召用¶意宰相以前忿尼之識者恨焉而
為文汪洋融液務極事¶情晚嵗乃更造約尤好讀易嘗
夢有問易之一經孰為門¶户者應曰隂陽兩畫非易門
<pb:KR4d0226_WYG_093-37b>
戸也耶其精詣純熟葢如此¶所著書有經觧五卷書小
傳十卷史論十卷古今詩百卷¶雜著三十卷奏議五卷
前安人張氏蜀之故家漢御史綱¶之後歴千餘年而譜
牒可考不紊安人性賢孝讀書史善¶筆札通古今識義
理而不肯為詞章父岐嘗宰永康頗以¶嚴治安人毎陳
古誼以諫既歸公事舅謹敬奉祀莊肅和¶叔妹有禮遇
族黨有恩舅䘮悉力佐公辦治如法人以為<md:KR4d0226_SBCK_093-24b>¶難公居閒
久上官有欲使攝局者安人不懌曰吾之貲尚¶足以支
<pb:KR4d0226_WYG_093-38a>
伏臘狥祿從人得無隳素志乎公喜其言為謝不¶徃其
方直之操士夫或有愧焉不但為婦人之賢而已先¶公
十九年卒後安人宇文氏宣教郎隲之女子男三人之¶
源之潤之汪皆嗜學而有文女一人適熊應早卒皆張
出¶也之源等以十六年十二月某甲子葬公及張安人
於成¶都縣楊侯鄉癸山先墓之次遣人來建安請銘踰
年乃逹¶而予適有臨漳之役使者以書還明年復來則
值予哭子¶悲甚言不能文顧與公相得晚而相知深其為
<pb:KR4d0226_WYG_093-38b>
社倉書院¶皆嘗為記述又重之源兄弟之請越數千里
連嵗再至而¶不倦也勉為之銘以致吾意銘曰¶
資之厚兮學之博退循循兮進諤諤三方一節思無斁
九<md:KR4d0226_SBCK_093-25a>¶原歸卧不可作我銘其居詔㝠漠欲知斯人視斯石¶
　　　太孺人陳氏墓誌銘¶
太孺人陳氏建陽縣三桂里人父安世强學博聞嘗立
義¶齋縣南從而學者甚衆娶何氏生太孺人年十有七
歸同¶里周君周君為人寛和樂易不以家人生産為事
<pb:KR4d0226_WYG_093-39a>
太孺人¶佐以勤敏持家儉而有法訓督諸子甚嚴至待
姻黨遇鄰¶曲則又咸有恩意少時䘮其親哀慕不懈及
嫁不逮事舅¶姑而嵗時烝享執事必親訖事常嗚咽流
涕晚好浮屠法¶得其大指遂不復問家事惡衣菲食逾
二十年而憂人之¶憂賑其厄窮病苦雖極力不倦中子
舉進士登王官再逢¶慶恩周君得以承奉郎致仕太孺
人後以宗祀霈澤亦錫¶今號鄉人榮之而太孺人所以
自處者不少異于平日也<md:KR4d0226_SBCK_093-25b>¶紹熈元年三月某日以疾卒
<pb:KR4d0226_WYG_093-39b>
于家卒時精爽不亂享年六¶十有八周君名誼字少賈
前五年卒加贈至通直郎三男¶子明佐明仲明作明仲
嘗以承議郎差知邵武軍光澤縣¶事讀書處事精敏絶
人所至未可量也女五人其壻陳錞¶蕭思濟程必顯陳
瀏而季未行孫男二人㢲亨震亨女三¶人尚幼明年某
月某日諸子葬太孺人縣西新嶺天湖之¶陽東望周君
廣平山之墓才數百歩明仲以銘來請予雅¶知之不得
辭也銘曰
<pb:KR4d0226_WYG_093-40a>
母之賢足以成其子子之賢足以顯其親西嶺之阡百
世¶而新我其銘之以相後人¶
　　　宜人丁氏墓誌銘¶
濠州使君劉侯仲光以書來曰惟吾考妣皆有賢行而
祿<md:KR4d0226_SBCK_093-26a>¶夀不配其德仲光既不幸蚤孤又不能勉進德業以
求無¶負于明訓徒頼遺澤得階末第從宦積勞至叨郡
寄祿賜¶豐厚足以飽妻孥飫童僕而慈顔永隔不及少
伸區區鳥¶烏之養每一痛念不如無生獨幸累年以來
<pb:KR4d0226_WYG_093-40b>
數逢國家大¶慶累贈皇考至朝散大夫皇妣至宜人尚
有以少慰人子¶㒺極之思者而先宜人之銘乆未克立
自念老矣或遂泯¶沒而無聞則後生小子將不復知前
人立家本末重此不¶孝且無以見先人于地下惟吾子
幸哀而與之銘則仲光¶知免矣敢泣血再拜以請余讀
其書不能終篇為涕下不¶自禁時方卧病田間氣息奄
奄筆研廢棄久矣然感其意¶不忍辭也乃考其事狀而
次第之宜人姓丁氏世為永嘉¶大姓以積善好施聞於
<pb:KR4d0226_WYG_093-41a>
鄉父諱瑜尤長者兄弟皆以進士<md:KR4d0226_SBCK_093-26b>¶官州縣練逹有能名
宜人早歸同郡劉君諱某字元黙而¶劉君之為人亦誠
實無表襮樂善愛士起居有常雖甚暑¶不袒裼家無蒲
博之具喜賙人急遇下有恩然其居家嚴¶未明而起内
外井井教子弟尤有法而宜人配之無遺德¶焉始入門
時舅姑皆無恙晨昏無違禮内睦娣姒謀嫁諸¶姑外接
親戚輯鄰里㤙義俱稱重輕有則於是翕然稱為¶賢婦
久之舅病痱宜人侍養尤勤&KR0325;非手調不進舅亦非¶宜
<pb:KR4d0226_WYG_093-41b>
人所進不嘗也姑為比丘尼與宜人年相近病迎歸與¶
共卧起扶掖飲食終嵗忘勞姑每感涕謂曰病愈當終
身¶事汝如母臨沒又謂曰即死當報恩地下幸復為人
願為¶汝子孫以事汝姻舊間有過失輙為曉譬諄復甚
或垂涕¶泣而道之聞者感悟遷革乃已劉氏與同里胡
氏有舊好<md:KR4d0226_SBCK_093-27a>¶宜人遇之恩意尤篤胡氏長老至今以為言
里人有子好¶讀書欲為儒而父難之其母以告宜人既
好喻之又資以¶金錢使與其子俱試太學以遂其志其
<pb:KR4d0226_WYG_093-42a>
人後常以語人且¶歎息曰今人不復有此風矣大夫公
既嚴于教子宜人又¶能彌縫其間教諸女以身為法自
未笄時已令夙興備盥¶櫛奉藥餌夜嘗躬視扄鐍灑焬
竈輙令持燭行前既笄則¶教之酒漿烹餁葢藏之事祭
祀賔客之奉且戒之曰爾曹¶毋厭吾言異日當蒙其力
耳以故諸子皆以文行稱而女¶適人者亦能持其家某
年某月日以疾卒年四十有九葬¶于某縣某鄉某里子
男三人長曰昭入太學被薦未第而¶卒次曰某亦早世
<pb:KR4d0226_WYG_093-42b>
其季即仲光今以朝散大夫權發遣濠¶州軍州事女五
人嫁周氏葉氏潘氏餘未行而卒孫三人<md:KR4d0226_SBCK_093-27b>¶曰邇曰適曰
遅曽孫七人曰仁實仁近仁守仁及仁任仁¶愿仁履也
濠州行篤厚早以文學吏治著美稱仕于朝且¶通顯一
旦求遠郡去有挽而畱之者弗顧也士大夫莫不¶髙其
廉静而服其明識不知其母之賢所以資之者如此¶其
遠也然則宜人之行其可以不銘銘曰¶
順尊卑睦婣黨力豈多惠能廣勤夙宵謹微細男敏學
<pb:KR4d0226_WYG_093-43a>
女¶恭饋賁幽壌疊閔書季之賢慕有餘銜深悲考潛德
授我¶銘語無斁¶
　　　宜人黄氏墓誌銘¶
宜人黄氏今宣義郎致仕陳君衡之配也世為福州侯
官¶人曽祖紹祖遷父仲文皆不仕宜人性淳質不觧世
俗機¶事數見欺不自悔既嫁事舅姑唯謹相其夫理家
事<md:KR4d0226_SBCK_093-28a>¶甚&KR0346;躬勤儉以衣食撫教諸子甚恩故諸子皆得以
自力¶于學而仲氏遂以進士中第補婺州户椽宜人見
<pb:KR4d0226_WYG_093-43b>
其閲貝¶獄必戒曰人命至重毋使有寃聞當笞人必戒
曰輕之毋¶使重傷見其被檄考貢士必戒曰詳之毋㤀
汝為舉子時¶也初好佛書讀誦拜跪終日㤀倦一旦忽
屏不事曰不在¶是也無愧心足矣以慶夀恩三錫至今
號紹熈二年七月¶乙卯卒年(闕/)　子男六人孔夙嘗貢
于鄉孔碩文林郎處¶州州學教授孔易亦嘗預貢籍孔
時先八年沒女五人長¶壻潘子修蚤世次適修職郎泉
州司户參軍趙彦䕫季尚¶幼而二男二女皆夭孫男四
<pb:KR4d0226_WYG_093-44a>
人女一人而女亦夭諸子以¶宣義君之命將以明年某
月某日葬宜人某縣某鄉某里¶某處而孔夙孔碩皆嘗
從予遊狀其行事如此來請銘不<md:KR4d0226_SBCK_093-28b>¶得辭也其銘曰¶
有婦之徳為母之則無愧其心反此真宅¶
　　　廸功郎致仕董公墓誌銘¶
君諱琦字順之饒州德興人董為德興著姓世有登儒
科¶者君之曽大父某左朝奉郎太醫令大父林右從政
郎處¶州縉雲縣令比兩世皆以才稱父陸始不仕而亦
<pb:KR4d0226_WYG_093-44b>
以氣節¶聞君生有英氣務為倜儻可喜事不肯踐繩約
縉雲君憂¶其過名之曰執柔而字以順之曰以是為爾
韋弦之戒君¶佩服唯謹及更今名而猶以舊字行示不
敢㤀也年二十¶五始從鄉先生韓溪程公受春秋學程
公命設几案日與¶對誦春秋左傳及近世胡氏傳時時
為説大義稍以禮法¶開之君自是寖若有省痛自刻厲
雖益以風義自許而不<md:KR4d0226_SBCK_093-29a>¶復事少年豪習矣義役法行首
出田粟倡之事以時定里¶人頼之嘗卜夀藏既得吉而
<pb:KR4d0226_WYG_093-45a>
所知有貧不克葬者舉以畀¶之無吝色少嘗從程君倜
及其弟舟學二君沒久遇其子¶若孫㤙意不少衰其好
義多此類晚得諸公家祭禮讀之¶曰是固可勉自是嵗
時祭饗齋潔灌薦跪起如法比老不¶倦既絶意進取漸
屏家務即所居旁雜藝花木&KR0188;果以自¶娱客至開尊命
酌劇談終日閒及世事而處其是非成敗¶則雖老于朝
市者不逮也淳熈十二年天子奉觴德夀宫¶推恩耆老
以子銖故授廸功郎致仕紹熈三年八月&KR0996;寅¶以疾終
<pb:KR4d0226_WYG_093-45b>
年七十有六葢君為人精悍議論貴决白不為摸¶稜含
胡態有所喜怒若茹物不下必吐岀廼已然已過則¶夷
然未嘗宿怨人或待以横逆徃徃更結以恩意使自愧<md:KR4d0226_SBCK_093-29b>¶悔以是士之賢者愛之其不肖者傾事之及其卒也皆
傷¶之少嘗讀馬援傳慨然慕之既渉世不偶又頗聞先
生長¶者餘論乃更折節為儒生自力于善識之者謂其
視疇昔¶猶兩人也嗟夫天下平治士無功名才否一區
之死無聲¶昔人嘗恨之如君者使少有所遇合以其才頡頏
<pb:KR4d0226_WYG_093-46a>
一世可¶量哉娶周氏李氏皆前卒子男四人鎬銖錫鎡
女三人嫁¶余梓程徹王中皆周出也而鎬鎡及程氏女
亦前卒孫男¶三人女二人明年銖將葬君湖山之原以
周氏祔且屬新¶吉州錄事叅軍程洵允夫狀君行事如
此來請銘予不及識¶君而韓溪先生者先君子之内弟
允夫即其子也銖又來¶學故聞君之行事為詳其可辭乎
始君自恨知學晚教子甚¶力故諸子多材而鎬銖皆舉
進士銖尤好學自立庶能成<md:KR4d0226_SBCK_093-30a>¶君志者銘曰
<pb:KR4d0226_WYG_093-46b>
才之良氣之剛有求必予義之方能不試老其鄉嗚呼
歸¶哉此其藏¶¶
　
　
　
　
　
　晦庵集卷九十三

<pb:KR4d0226_WYG_094-1a>
欽定四庫全書
　晦庵集卷
