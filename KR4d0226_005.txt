# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:54.728099
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0282-005晦庵先生朱文公文集-卷第五.
<pb:KR4d0226_SBCK_005-1a>¶
晦庵先生朱文公文集卷第五¶
詩¶
　　　拜張魏公墓下¶
衡山何巍巍湘流亦湯湯我公獨何往劒履在此堂念昔¶
中興&KR0004;孽豎倒冠裳公時首建義自此扶三綱精忠貫宸¶
極孤憤摩穹蒼元戎二十萬一旦先啓行西征奠梁益南¶
轅撫江湘士心旣䂊附國威亦張皇縞素哭新宫哀聲連¶
萬方&KR0219;虜聞禠魄經營久徬徨玉帛驟往來士馬且伏藏¶
公謀適不用拱手遷南荒白首復來歸髪短丹心長拳拳¶
冀感格汲汲勤修攘天命竟難諶人事亦靡常悠然謝台¶
𪔂&KR0016;龍白雲郷坐令此空山名與日月彰千秋定軍壘岌¶
嶪遥相望賤子來歳隂烈風振高岡下馬九頓首撫膺淚¶
<pb:KR4d0226_SBCK_005-1b>¶
淋浪山頽今㡬年志士日慘傷中原尚腥羶人𩔗㡬&KR0600;狼¶
公還浩無期嗣德煒有光恭惟宋社稷永永垂無疆¶
　　　敬簡堂分韻得月字¶
煌煌定方中農𨻶孟冬月君侯敞齋扉華榜新未掲我來¶
適玆時亦有大夫茇清觴不留行晤語得超越更㸔雷雨¶
𫝑翻動龍蛇窟&KR0109;懐頓&KR0014;輸肝膽亦已竭老仙來何方湖¶
海氣硉矹君侯歛&KR0209;起顚越承屨襪坐人驚創見引去殊¶
卒卒伊余不忍逝頓首願有謁人生均秉&KR0212;天造豈停歇¶
云何利害判所較無一髪兹焉辨不早大本將恐蹷吾言¶
實自箴君聽未宜忽¶
　　　登嶽麓赫㬢臺聮句(乾道丁亥冬九日)¶
泛舟長沙渚振䇿湘山岑(晦翁)煙雲眇變化宇宙窮高深¶
<pb:KR4d0226_SBCK_005-2a>¶
懷古壯士志憂時君子心(敬夫)&KR0009;言塵中客莾蒼誰&KR0014;尋¶
(晦翁)¶
　　　登定王臺¶
寂寞番君後光華帝子來千年餘故國萬事只空臺日月¶
東西見湖山表裏開從知爽鳩樂莫作雍門哀¶
　　　次敬夫登定王臺韻¶
今朝風日好抱病起登臺山色愁無盡江波去不回客懐¶
元老草節物又踈梅且莫催歸&KR0016;憑欄更一杯¶
　　　七日發嶽麓道中㝷梅不𫉬至十日遇雪作此(自)¶
(此後係南嶽唱酬)¶
三日山行風繞林天寒&KR0010;暮客愁深心期巳悞梅花𥬇急¶
雪無端更滿&KR0109;¶
<pb:KR4d0226_SBCK_005-2b>¶
　　　大雪馬上次敬夫韻¶
仙人喬嶽頂散髪吹參差喚我二三友集此西南垂列筵¶
命洛公侑坐迎江妃導之千羽旄投以萬璧璣&KR0813;紛一何¶
麗晻靄難具知衆眞亦來翔恍覺叢霄低茫茫雲霧合一¶
一瓊瑶姿回首謝世人千載空相思吾衰怯雄觀未敢探¶
此竒短衣一匹馬幸甚得所隨天寒飲我酒酒罷賡君詩¶
人生易南北復此知何時¶
　　　風雪未巳決䇿登山用敬夫春風樓韻¶
披風蘭臺宫看雨百常觀安知此山雲對靣隔霄漢群隂¶
匝寰區密雪渺天畔峩峩雪中山心眼悽欲㫁吾人愛竒¶
賞遞發臨河嘆我知沍寒極見睍今當泮不須疑吾言第¶
請視明旦蠟屐得鴈行籃輿或魚貫¶
<pb:KR4d0226_SBCK_005-3a>¶
　　　十三日晨起霜晴前言果驗再用敬夫定王臺韻¶
　　　賦詩¶
北渚無新夢南山有舊臺端能成獨往未肯遽空回磴滑¶
新經雪林深不見梅急須乘霽色何必散銀杯¶
　　　敬夫用熹定王臺韻賦詩因復次韻¶
新詩通造化催出火輪來雲物低南極江山接漢臺心期¶
千古逈懐抱一生開回首狂馳子紛紛政可哀¶
　　　馬上口占次敬夫韻¶
㡬日城中歌酒昏今朝匹馬向烟村迎人况有南山色勝¶
處何妨倒一尊¶
　　　馬上舉韓退之話口占¶
昨日風煙接混茫今朝紫翠挿青蒼此心元自通天地可¶
<pb:KR4d0226_SBCK_005-3b>¶
𥬇靈宫枉炷香¶
　　　雪消溪漲山色尤可喜口占¶
頭上瓊岡出舊青馬邉流水漲寒汀&KR0002;爲留得晶瑩住突¶
兀長看素錦屏¶
　　　馬跡橋¶
下馬驅車過野橋橋西一路上雲霄我來自有平生志不¶
用移文逺見招¶
　　　登山有作次敬夫韻¶
晚峯雲散碧千尋落日衝颷霜氣深霽色登臨寒夜月行¶
藏只此驗天心¶
　　　方廣道中半嶺小憇次敬夫韻¶
不用洪崖遠拍肩相將一𥬇俯寒烟向來活計蓬蒿底浪¶
<pb:KR4d0226_SBCK_005-4a>¶
&KR0003;江湖極目天¶
　　　道中景物甚勝吟賞不暇敬夫有詩因次其韻¶
穿林踏雪覔鍾聲景物逢迎歩歩新隨䖏留情隨處樂未¶
妨聊作苦吟人¶
　　　崖邉積雪取食甚清次敬夫韻¶
落葉踈林射日光誰分殘雪許同嘗平生願學程夫子恍¶
憶當年洗俗腸¶
　　　後洞山口晚賦¶
日落千林外烟飛紫翠深寒泉添壑底積雪尚崖隂景要¶
吾人共詩留永夜吟從教廣長舌莫盡此時心¶
　　　後洞雪壓竹枝横道¶
石灘聮&KR0016;雪垂垂巳把南山入小詩後洞今朝逢折竹却¶
<pb:KR4d0226_SBCK_005-4b>¶
思聮&KR0016;石灘時¶
　　　方廣奉懐定叟¶
偶來石廪峯頭寺忽憶畫船齋裏人城市山林雖一致不¶
知何處是真身¶
　　　方廣聖燈次敬夫韻¶
神燈照夜惟聞&KR0003;皓月當空不用㝷箇裏忘言眞所得便¶
應從此正人心¶
　　　羅漢果次敬夫韻¶
目勞足倦登喬嶽吻燥腸枯到上方從遣山僧煑羅漢未¶
妨分我一盃湯¶
　　　壁間古𦘕精絶未聞有賞音者¶
老木樛枝入太隂蒼崖寒水㫁追尋千年粉壁塵埃底誰¶
<pb:KR4d0226_SBCK_005-5a>¶
識良工獨苦心¶
　　　方廣版屋¶
秀木千章倒層甍萬瓦差悄無人似玉空詠小戎詩¶
　　　泉聲次林擇之韻¶
空巖寒水自悲吟遥夜何人爲賞音此日團欒都𦗟得他¶
時離索試追㝷¶
　　　霜月次擇之韻¶
蓮花峯頂雪晴天虚閣霜清絶縷烟明發定知花䔩䔩如¶
今且看竹娟娟¶
　　　枯木次擇之韻¶
百年蟠木老聱牙&KR0367;蹇春風不肯花人道心情頑似汝不¶
須持向我儂誇¶
<pb:KR4d0226_SBCK_005-5b>¶
　　　夜宿方廣聞長老守榮化去敬夫感而賦詩因次¶
　　　其韻¶
拈椎竪拂事非眞用力端須日日新只麽虚空打筋斗思¶
君辜&KR0018;百年身¶
　　　蓮花峯次敬夫韻¶
月暁風清墮白蓮世間無物敢争妍如何今夜峯頭雪撩¶
得新詩續舊篇¶
　　　奉題張敬夫春風樓(乾道丁/亥冬至)¶
隆堂謹前䂓傑閣聳竒觀慿欄俯江山極目眇雲漢主人¶
沂上翁顧肯吟澤畔俛仰一喟然冲融無間斷我來抑何¶
幸屢此承晤歎平生滯吝胷&KR1154;&KR0002;層氷泮&KR0071;今兩切切保¶
合勤旦旦萬事儘紛綸吾道一以貫¶
<pb:KR4d0226_SBCK_005-6a>¶
　　　方廣睡覺次敬夫韻¶
風簷雪屋澹無情巧作寒窓静夜聲倦枕覺來𦗟不㫁相¶
看渾欲不勝清¶
　　　感尚子平事¶
翩然逺嶽恣遊行&KR0099;想當年尚子平我亦近來知損益只¶
將懲窒度餘生¶
　　　殘雪未消次擇之韻¶
脚底悲風舞凍鴉此行眞是躡蒼霞仰頭&KR0002;木敷瓊蘂不¶
是人間玉樹花¶
　　　自方廣過高臺次敬夫韻¶
素雪&KR0335;清壁蒼霞對赤城我來隂壑晚人說夜燈明貝葉¶
無新得蒲人有舊盟咄哉寜&KR0018;汝安敢&KR0018;吾生(清疑當/作青)¶
<pb:KR4d0226_SBCK_005-6b>¶
　　　石廪峰次敬夫韻¶
七十二峰都挿天一峰石廪舊名傳家家有廪高如許大¶
好人間快活年¶
　　　行林間㡬三十里寒甚道傍有殘火温酒舉白方¶
　　　覺有暖意次敬夫韻¶
千林一路雪毰堆吟㫁飢腸第幾回温酒正思&KR0251;石火偶¶
逢寒燼得傾杯¶
　　　林間殘雪時落鏘然有聲¶
青鞋布襪踏瓊瑶十里晴林未覺遥忽復空枝墮殘雪恍¶
疑鳴璬落叢霄¶
　　　至上封用擇之韻¶
疇昔朱陵洞如今白帝城天高雲共色夜永月同明萬象¶
<pb:KR4d0226_SBCK_005-7a>¶
爭回巧千峰盡乞盟登臨須我軰更約羡門生¶
　　　福嚴寺回望嶽市¶
昨夜相携看霜月今朝誰料起寒烟安知明日千峰頂不¶
見人間萬里天¶
　　　福嚴讀張湖南舊詩¶
樓上低回摻別袖山中磊落見英姿白雲未屬分符客巳¶
有經行到處詩¶
　　　登祝融峰用擇之韻¶
今年縁底事浪走太無端直以心期逺非貪眼界寛雲山¶
於此盡風袂不勝寒孤鳥知人意茫茫去不還¶
　　　穹林閣讀張湖南七月十五夜詩詠歎乆之因次¶
　　　其韻¶
<pb:KR4d0226_SBCK_005-7b>¶
南嶽天下鎮祝融最高峰仰干幾千&KR0775;俯入一萬重開闢¶
知何年上有釋&KR0394;宫白日照雪屋清霄響霜鏞極知瓌特¶
觀仙聖情所鍾雲根有隱訣讀罷凌長風¶
　　　晚霞¶
日落西南第幾峰㫁霞千里抹殘紅上方傑閣凭欄處欲¶
盡餘暉怯晚風¶
　　　過高臺携信老詩集夜讀上封方丈次敬夫韻¶
十年聞說信無言草草相逢又黯然借得新詩連夜讀要¶
從苦淡識清妍¶
　　　贈上封諸老¶
夜宿上封寺翛然塵慮清月明殘雪裏泉溜隔窓聲楮衲¶
今如許綈袍那復情爐紅虚室暖聊得話平生¶
<pb:KR4d0226_SBCK_005-8a>¶
　　　自上封登祝融峰絶頂次敬夫韻¶
衡嶽千&KR0775;起祝融一峰高群山畏突兀犇走如曹逃我來¶
雪月中歷覽快所遭捫天滑青壁俯壑崩銀濤所恨無十¶
犗一掣了六鼇遄歸青蓮宫坐對白玉毫重閣一徙𠋣霜¶
風利如刀平生山水心眞作貨食饕明朝更清澈再往豈¶
憚勞中宵撫世故劇如千蝟毛嬉遊亦何益&KR0010;月今滔滔¶
起望東北雲茫然首空搔¶
　　　十五日再登祝融用臺字韻¶
江流圍玉帶天影抱瓊臺柱杖烟霄外中巖日月回箕山¶
藏遁許呉市隱仙梅一𥬇今何在相期再舉杯¶
　　　胡丈廣仲與范伯崇自嶽市來同登絶頂舉酒極¶
　　　談得聞比日講論之樂¶
<pb:KR4d0226_SBCK_005-8b>¶
我巳中峰住君從何處來莫留巖底寺徑上月邉臺濁酒¶
團欒坐高談次第開前賢𣺌安在清酹&KR0009;餘哀¶
　　　醉下祝融峰作¶
我來萬里駕長風絶壑層雲許盪胷濁酒三杯豪氣發朗¶
吟飛下祝融峰¶
　　　十六日下山各賦一篇仍迭和韻¶
絶頂來還晚寒窓睡逹明連床𦕈歸思三𪧐悵餘情雲合¶
山無路風回雪有聲嶽祗珍重意只此是將迎¶
　　　和敬夫韻¶
蠟屐風煙隨處别下山人事一畨新世間不但山中好今¶
日方知此意眞¶
　　　和擇之韻¶
<pb:KR4d0226_SBCK_005-9a>¶
仰止平生舊今年得得來舉頭天一握𠋣杖雪千堆講道¶
心如渴哦詩思湧雷出山遺語在歸&KR0016;莫徘徊¶
　　　二詩奉酬敬夫贈言并以爲别¶
我行二千里訪子南山隂不憂天風寒况憚湘水深辭家¶
仲秋旦稅駕九月初問此爲何時嚴冬&KR0010;云徂勞君歩玉¶
趾送我登南山南山高不極雪&KR0055;路漫漫泥行復㡬程今¶
夕𪧐櫧洲明當分背去惆悵不得留誦君贈我詩三歎增¶
綢繆厚意不敢忘爲君商聲謳¶
昔我抱氷炭從君識乾坤始知太極藴要眇難名論謂有¶
寜有跡謂無復何存惟應酬酢處特逹見本根萬化自此¶
流千聖同兹源曠然逺莫禦&KR0357;&KR0002;&KR0004;不煩云何學力㣲未¶
勝物欲昏涓涓始欲逹巳&KR0013;黄流吞豈知一寸膠救此千¶
<pb:KR4d0226_SBCK_005-9b>¶
丈渾勉哉共無斁此語期相敦¶
　　　讀林擇之二詩有感(自此後係/東歸亂藳)¶
筍輿隨望入寒烟每誦君詩輒黯然今夜定知連榻夣一¶
時飛墮錫山前¶
竹輿傲兀𦗟嘔啞合眼歸心巳到家逰子上堂慈母𥬇豈¶
知行李尚天涯¶
　　　馬上贈林擇之¶
與君歸思𣺌悠哉馬上看山首共回認取山中竒絶處他¶
年無事要重來¶
　　　梅溪陂下作¶
野牛浮鼻過寒溪落木萷槮水下陂俗手定應摹不得無¶
人說與范牛知¶
<pb:KR4d0226_SBCK_005-10a>¶
　　　&KR0009;題李東老淵乎齋¶
東老幽棲地淵乎亦妙哉空山無客到流水有花開句律¶
今誰敵詩仙舊𫠦陪朱絃悄餘韻綺席澹浮埃竟日門多¶
掩長沙&KR0010;一來端能&KR0018;猿鶴歸計莫徘徊¶
　　　𪧐梅溪胡氏客舘觀壁間題詩自警二絶¶
貪生莝豆不知羞&KR0804;靣重來躡俊遊莫向清流浣衣&KR0209;恐¶
君衣&KR0209;涴清流¶
十年湖海一身輕歸對黎渦却有情世路無如人欲險㡬¶
人到此誤平生¶
　　　擇之𫠦和生字韻語極警切次韻謝之兼呈伯崇¶
不是譏訶語太輕題詩只要警流情煩君屬和増危惕虎¶
尾春氷&KR0009;此生¶
<pb:KR4d0226_SBCK_005-10b>¶
　　　再答擇之¶
兢&KR0357;如君不自輕世紛何處得𨵿情也應妙敬無窮意雪¶
未消時草巳生¶
　　　十一月二十六日𪧐萍鄕西三十餘里黃花渡口¶
　　　客舍稍明㓗有宋亨伯題詩亦頗不俗因録而和¶
　　　之¶
鼎足爐邉坐陶然共一樽道心元自勝世味不湏論安穩¶
三更睡清明一氣存雖無康樂句聊爾慰營魂¶
　　　二十七日過毛山鋪壁間題詩者皆言有毛女洞¶
　　　在山絶頂問之驛吏云狐魅𫠦爲耳因作此詩¶
人言毛女住青&KR0115;散髪吹簫夜夜聲却是郵童觧端的向¶
儂說是野狐精¶
<pb:KR4d0226_SBCK_005-11a>¶
　　　次擇之韻聊紀秦事¶
不知四海巳&KR0045;湯舞殿歌臺樂未央五帝威神等牛馬六¶
王子女盡嬪嬙仙心乆巳攀姑射辨口從教泣華陽行客¶
詎明千古意虚疑霞佩響琳琅¶
　　　雪梅二闋奉懷敬夫(二闋合次樂府以有/後詩仍舊編附此)¶
雲垂幕隂風慘淡天花落天花落千林瓊&KR0380;一空鸞鶴¶
征車𣺌𣺌穿華薄路迷迷路増離索増離索剡溪山水碧¶
湘樓閣¶
梅花發寒梢掛著瑶臺月瑤臺月和&KR0325;心事履霜時節¶
野橋流水聲嗚咽行人立馬空愁絶空愁絶爲誰凝佇爲¶
誰攀折¶
　　　題二闋後自是不復作矣¶
<pb:KR4d0226_SBCK_005-11b>¶
乆惡繁哇混太和云何今日自吟哦世間萬事皆如此兩¶
葉行將用斧柯¶
　　　次韻檡之𦗟話¶
語道&KR0055;慙話一&KR0163;感君親切爲宣&KR0045;更將充獷隨鈎索意¶
味從今積漸長¶
　　　次韻伯崇自警二首¶
十載相期事業新云何猶歎未成身流光易失如翻水莫¶
是因循誤得人¶
誦君佳句極優柔未得明彊是𫠦憂&KR0002;悟本來非木石保¶
君弘毅不能休¶
　　　奉答擇之四詩意到即書不及次韻¶
爲閔人疲上馬行此時消息儘分明更憐跣足無衣苦充¶
<pb:KR4d0226_SBCK_005-12a>¶
此&KR0033;教天下平¶
君看㶚橋風雪中南來北去莽何窮想&KR0063;亦有還家客便¶
爾譏訶恐未公¶
東頭不見西頭是南畔唯嫌北畔非多謝聖門傳大學&KR0033;¶
將絜矩露天機¶
安肆真同鴆毒科君言雖苦未傷和觧嘲却是生回互政¶
恐紛紛事轉多¶
　　　答擇之¶
長言三復儘温純妙䖏知君又日新我亦平生傷&KR0310;迫期¶
君苦口却諄諄¶
　　　次韻擇之見路傍亂草有感¶
世間無處不陽春道路何曽困得人&KR0002;向此中生厭斁不¶
<pb:KR4d0226_SBCK_005-12b>¶
知何處可安身¶
　　　到𡊮州二首¶
馬蹄今日到𡊮州山木蕭槮四靣愁多謝晚來風力勁朔¶
雲寒日共悠悠¶
𡊮州刺史㡬何人韓李流芳獨未泯道䘮時危今日意九¶
原遺恨一時新¶
　　　十二月旦𡊮州道中作¶
今朝巳是臘嘉平我獨胡爲在逺行白髪𠋣閭應注想青¶
山聮&KR0016;&KR0002;爲情¶
　　　同林擇之范伯崇歸自湖南𡊮州道中多竒峯秀¶
　　　木恠石清泉請人賦一篇¶
我行宜春野四顧多竒山攅巒不可數峭絶誰能攀上有¶
<pb:KR4d0226_SBCK_005-13a>¶
青葱木下有清冷灣更憐灣頭石一一神𫠦剜衆目共遺¶
棄千秋保堅頑我獨抱孤賞喟然起長嘆¶
　　　賦歸雲洞¶
人生信多患吾道初不窮云何感&KR0099;士伏死嵁巖中宜陽¶
古道周竅石何嵌空窮幽歷肺腑履坦開房櫳頗疑有畸¶
人往昔&KR0009;此宫&KR0010;月詎云幾井竈無遺蹤我來記清秋歸¶
塗𣺌窮冬興懷重幽討永嘯回長風風回雲氣歸洞口春¶
&KR0293;&KR0293;信美非人境出門吾欲東¶
　　　人言石乳洪羊之勝不及往遊作此¶
人道歸雲未足誇洪羊石乳更谽谺連環入夣難紆軫回¶
首西風又日斜¶
　　　分宜晚泊江亭望南山之勝絶江往遊將還而舟¶
<pb:KR4d0226_SBCK_005-13b>¶
　　　子不至擇之刺船徑渡呼之予與伯崇佇立以俟¶
　　　因得二絶¶
寒水&KR0639;&KR0639;受晚風輕舠來往思無窮何妨也向溪南去徙¶
倚空林暮藹中¶
一棹翩然喚不回兩笻江畔乆徘徊早知君有如神技同¶
下中流亦快哉¶
　　　新喻西境¶
北嶺蒼茫雨欲來南山騰躑翠成堆穉杉繞麓千旗卷野¶
水㴠空一鑑開客路情懷元倥偬今晨遊眺却徘徊自然¶
觸目成佳句雲錦無勞更剪裁¶
　　　道間厭苦泥淖思亟還家安坐講習用擇之韻呈¶
　　　二賢友¶
<pb:KR4d0226_SBCK_005-14a>¶
客路泥塗正𫠦憂可堪雲物更油油向來結友輕千里此¶
去還家且一丘妙䖏自應從我得躬行肯使歎吾猶兩賢¶
定許相提挈厚意何勝雜珮酬¶
　　　再和油字韻¶
楚山黄落正離憂喜見寒杉卷碧油倦客今年眞白髪羽¶
人何日定丹丘竒兵捷出吾當避狹路爭先子不猶箇裏¶
竟能無一語應慙二鳥起相酬¶
　　　次韻擇之懷張敬夫¶
往時聮&KR0016;向衡山同賦新詩各據鞍此夜相思一杯酒回¶
頭猶記雪漫漫¶
　　　別韻賦一篇¶
踏雪凌霜眼界新舉鞭遥指玉嶙峋回頭此日成千里横¶
<pb:KR4d0226_SBCK_005-14b>¶
槊思君少一人¶
　　　𪧐新喻驛夜聞風鐸¶
倦枕欹眠到五更却嫌風鐸乆悲鳴恍疑絺綌南鄰夜寒¶
鐵丁東客夣驚¶
　　　題野人家¶
茆簷竹落野人家只麽悠悠閱&KR0010;華田父把犂寒雨足牧¶
兒吹笛晚風斜¶
　　　題萬安野館¶
身似孤雲去復還投裝猶記此窓間只應烟雨蒼茫外即¶
是當時萬疊山¶
　　　萬安遇長沙便欲附書不果¶
長沙一别兩悠悠夣想清湘帶橘洲欲&KR0009;行人數行字行¶
<pb:KR4d0226_SBCK_005-15a>¶
人不作置書郵¶
　　　不見梅再用來字韻¶
舊&KR0010;將除新&KR0010;來梅花長是雪毰堆如何此日三州路不¶
見寒葩一樹開野水風烟迷慘澹故園霜月想徘徊夜窓¶
却恐勞幽夣速把新詩取次裁¶
　　　賦水僊花¶
隆冬凋百卉江梅厲孤芳如何蓬艾底亦有春風香紛敷¶
翠羽帔温靘白玉相黄冠表獨立淡然水僊&KR1019;弱植愧蘭¶
蓀高操摧氷霜湘君謝遺楪漢水羞捐璫嗟彼世俗人欲¶
火焚𠂻腸徒知慕佳冶詎識懷貞剛凄凉栢舟誓惻愴終¶
風章卓哉有遺烈千載不可忘¶
　　　清江道中見梅¶
<pb:KR4d0226_SBCK_005-15b>¶
今日清江路寒梅第一枝不愁風嫋嫋正奈雪垂垂煖熱¶
惟須酒平章却要詩他年千里夣誰與&KR0009;相思¶
　　　臨江買舟¶
征&KR0406;聊駐近江樓南市津頭問買舟共說明朝乗雪水長¶
歌一日到洪州¶
　　　薌林¶
東臯濺寒水西崦饒清隂南埭奎璧麗北垞静且&KR0055;入門¶
流緑波竹樹何箾槮積石象雲壑高堂杳沉沉左通雲水¶
區右徑梅杏林沼沚共回薄觀臺鬱差參紛吾千里遊發¶
&KR3006;南山岑過門得佳賞慰此夙昔心&KR1210;懷企䟽翁&KR0010;晚投¶
冠&KR0426;婆娑此澗谷俯仰成古今嗣德世有人聞道我𫠦欽¶
相見無雜語晤言寫胷&KR0109;懷舊復惆悵命酒聊同斟飲罷¶
<pb:KR4d0226_SBCK_005-16a>¶
我當去握手清江潯(冠簮一/作華簮)¶
　　　過樟木鎭晚晴二首¶
朝晴遣我看薌林頃刻浮雲萬里隂拂䄂凌風三十里依¶
然寒日照長吟¶
飛雲極目疑梅嶺落日回頭夣橘洲從此不愁東路永秪¶
應西望轉悠悠¶
　　　赤岡頭望逺山作¶
暁起清江弄小舟晚風吹過赤岡頭逺峰自作脩眉歛萬¶
里那知客子愁¶
　　　次韻擇之發臨江¶
千里烟波一葉舟三年巳是兩經由今宵又過豐城縣依¶
舊長江&KR0033;北流¶
<pb:KR4d0226_SBCK_005-16b>¶
　　　次韻擇之漫成¶
落日晴江更逺山逺山猶在有無間不須極目傷懷抱且¶
看漁船近往還(船一本/作舠)¶
　　　竹節灘¶
船下清江竹節灘長烟漠漠水漫漫人家㫁岸斜陽好客¶
子中流薄暮寒¶
　　　舟中晚賦¶
長風一萬里披豁暮雲空極浦三年夣扁舟二子同離離¶
浮逺樹杳杳没孤鴻&KR0002;問明朝事西山晻靄中¶
　　　次韻擇之將近豐城有作¶
老矣身如萬斛舟長風破浪&KR0002;爲收江山&KR0002;有逢迎意到¶
處何妨爲少留¶
<pb:KR4d0226_SBCK_005-17a>¶
　　　過豐城作¶
𣺌𣺌豐城縣回頭憶舊遊晴江羅逺樹𪧐莾亂中洲寳劍¶
今鱗甲神光尚斗牛他年還記得此夜一扁舟¶
　　　舟中見新月伯崇擇之二友皆巳醉卧以此戯之¶
舟中見新月烟浪不勝寒與問醉眠客豈知行路難殘陽¶
猶水靣孤鴈更雲端篷底今宵意天邉芳&KR0010;闌¶
　　　次韻擇之舟中有作二首¶
一江烟水浩漫漫昨夜扁舟&KR0009;此間共向船頭望南北不¶
知何處是家山¶
一席三人抵項眠心知篷外水如天起來却恠天如水月¶
落烏啼浦樹邉¶
　　　自東湖至列岫得二小詩¶
<pb:KR4d0226_SBCK_005-17b>¶
孺子高風何處㝷東湖臺觀水雲&KR0055;生芻一束人如玉此¶
日凄涼萬古心¶
昨日來時萬里隂長江雪後玉千岑蒼茫不盡登臨意重¶
對晴天豁晚&KR0109;¶
　　　列岫望西山最正殆無毫髪遺恨滕王秋屏皆不¶
　　　及也因作此詩二首¶
城中望西山拄頰空朝暮不到列岫亭詎知親切處¶
東西水平分南北山中判妙處毫髪間商略無遺筭¶
　　　晚飮列岫¶
危亭披豁對蒼霞䇿杖重來日未斜滿目江山一尊酒哦¶
詩莫遣太雄誇¶
　　　觀上藍賢老𫠦藏張魏公手帖次王嘉叟韻¶
<pb:KR4d0226_SBCK_005-18a>¶
火風吹散旱天雲膚寸空餘翰墨新拭淚相看𣺌今古堂¶
堂那復有斯人¶
　　　次韻伯崇登滕王閣感舊蓋聞徃時延閣公拜䟽¶
　　　於此云¶
金闕銀臺夣想中樓前拜舞皁囊空十年殄瘁無窮恨歎¶
息今人少古風¶
　　　觀西山懐嶽麓以爲莫能相上下也聊賦此云¶
風月平生意江湖自在身年華供轉徙眼界得清新試問¶
西山雨何如湘水春悠然一長嘯妙絶兩無倫¶
　　　進賢道中¶
往辭湘水曲今過豫章城改&KR0010;無多日到家才幾程晝憐¶
春意迫夜喜月華清此去無淹軌前塗似掌平¶
<pb:KR4d0226_SBCK_005-18b>¶
　　　野望¶
登高立馬瞰晴川四靣平林接&KR0661;烟東望不堪頻極目歸¶
心巳度鳥飛前¶
　　　次韻擇之進賢道中漫成五首¶
白酒頻斟當啜茶何妨一醉野人家據鞍又向岡頭望落¶
日天風鴈字斜¶
𥬇指斜陽天外山無端長作翠眉攅豈知男子桑蓬志萬¶
里東西不作難¶
夜𪧐林岡月滿川歸期屈指正茫然也知地脉無贏縮只¶
把隂晴更問天¶
誰作窓間擁鼻聲更哦樂府短歌行從教永夜清無𥧌只¶
恐晨雞不肯鳴¶
<pb:KR4d0226_SBCK_005-19a>¶
日暮重岡上人勞馬亦飢不妨隨野雀容易𪧐寒枝¶
　　　次韻擇之夜𪧐進賢客舍¶
白日照寒野&KR1210;然千里平馳暉一以没浩蕩驚飈生露彩¶
林表見月華波上明同行魯狂士忽發商歌聲洗耳金石¶
奏信知塵累輕¶
　　　次韻擇之潤陂有作¶
我行欲安適莾莾窮山陂晨裝逺林表午憇通川湄曠望¶
想慈親行役嗟吾兒喟然陟屺歎歸心浩無涯暁霜徒御¶
寒暮雨朋儔悲前期諒非逺無爲苦愁思¶
　　　過潤陂日晴意可喜至暮復雨伯崇有詩因次其¶
　　　韻¶
客裏&KR0010;云暮我心殊未平悠悠惜往日鬰鬰懷平生况復¶
<pb:KR4d0226_SBCK_005-19b>¶
乆隂雨喜兹霜暁明那知不終日又作瀟瀟聲坐厭泥塗¶
辱空嗟鴻鴈輕¶
　　　山行兩日至金歩復見平川行夷路計程七日可¶
　　　到家矣¶
行穿側徑度荒山又踏&KR0055;泥過野田路轉忽然開逺望眼¶
明復此見平川江烟浦樹悲重疊楚水閩山喜接連稅駕¶
有期心轉迫稜稜瘦馬不勝鞭¶
　　　次韻擇之金歩喜見大江有作¶
江頭四望逺峰稠江水中間自在流並岸東行三百里水¶
源窮處即吾州(此江發源分水嶺故前詩/有楚水閩山喜接連之句)¶
　　　次韻擇之餘干道中¶
寒盡春生草又青化工消息㡬曽停因君一詠陵陂麥恍¶
<pb:KR4d0226_SBCK_005-20a>¶
憶儂家老圃亭(亭下予家/種麥處也)¶
　　　安仁曉行¶
夙駕安仁道行行得自娯荒山圍野闊逺樹出林孤景晦¶
長煙合天寒碧草枯歸心懷往路極目向平蕪¶
　　　十七日早霜晴觀日出霧中喜而成詩¶
斜月夜窓白肅霜朝氣清長塗披素錦寒霧湧金鉦巳作¶
三冬雨何妨十日晴天公且相念莫遣暮雲生¶
　　　再用前韻¶
乆隂冬竟暖欲霽氣先清田舍占煙火軍家候鼓鉦風霜¶
千里肅天地一朝晴明日知何日陽春又發生¶
　　　次韻擇之過丫頭巖¶
四靣晴岡紫石崖如何渾作白皚皚須知暖入隂泉溜不¶
<pb:KR4d0226_SBCK_005-20b>¶
是寒封積雪堆¶
　　　章巖¶
豁爾天開宇呀然夜不扄閑雲任棲𪧐密雨㫁飄零破屋¶
僧常住高軒客屢經古今題寫處一半蘚文青¶
　　　次韻擇之章巖¶
驅馬倦長道投鞭憇此巖來應六鼇戴跡是五丁&KR2421;泉脉¶
流青潤林稍擁碧巉老禪&KR0055;閉户客子且征衫¶
　　　鉛山立春六言二首¶
雪擁山腰洞口春廻楚尾呉頭欲問閩天何處明朝嶺水¶
南流¶
行盡風林雪徑依然水館山村却是春風有脚今朝先到¶
柴門¶
<pb:KR4d0226_SBCK_005-21a>¶
　　　次二友石井之作三首¶
一竇隂風萬斛泉新秋曽此弄清漣人言湛碧深無底只¶
恐濳通小有天¶
聮&KR0016;君登泉上亭黄塵𩀱眼想增明籃輿獨向溪南路惆¶
悵不成同隊行¶
泉嵌側畔一川明水石縈廻更有情聞說近來䟽葺好想¶
應仍是舊溪聲¶
　　　次韻擇之鉛山道中二首¶
幾月高堂闕問安歸塗不管上天難誦君兩疊思親句也¶
信從來取友端¶
行盡江湘萬疊山家山猶在有無間明朝漸喜登閩嶺澗¶
水分流響珮環¶
<pb:KR4d0226_SBCK_005-21b>¶
　　　次韻擇之發紫溪有作¶
明日振衣千仭岡夜分起看月和霜乆知行路難如此不¶
用悲歌淚滿裳¶
　　　次韻別林擇之¶
暫時相別不須悲楚調凄凉政爾爲幾曲清溪足相送一¶
天明月豈曽離上堂嘉慶多爲問縁道風光少賦詩更謝¶
同&KR0129;二三子夜來幽夣滿春池¶
　　　次韻別范伯崇二首(東歸亂/藳止此)¶
平生罪我只春秋更作&KR0349;&KR0349;萬里遊賴有吾人肯相伴群¶
譏衆詆不能憂¶
累月追隨今别離人生離合豈無時願言更勵堅高志力¶
索窮&KR0677;慰𫠦思¶
<pb:KR4d0226_SBCK_005-22a>¶
　　　有懷南軒老兄呈伯崇擇之二友二首¶
憶昔秋風裏㝷盟湘水傍勝遊朝挽&KR0209;妙語夜連牀别去¶
多遺恨歸來識大方惟應㣲密處猶欲細商量¶
積雨芳菲暗新晴始豁然園林媚幽獨窓户愜清妍晤語¶
心何逺(謂日與擇/之講論)書題意未宣(謂數收伯/崇近書)懸知今夜月同¶
夣舞雩邉¶
　　　九日登天湖以菊花須挿滿頭歸分韻賦詩得歸¶
　　　字¶
去&KR0010;瀟湘重九時滿城寒雨客思歸故山此日還佳節黄¶
菊清罇更晚暉短髪無多休落帽長風不㫁且吹衣相看¶
下視人寰小秪合從今老翠㣲¶
　　　歸報德再用前韻¶
<pb:KR4d0226_SBCK_005-22b>¶
幾枝藤竹醉相携何處千峰頂上歸正好臨風眺平埜却¶
須入谷避斜暉酒邉泉溜寒侵骨坐上嵐光翠染衣踏月¶
過橋驚易晚林坰回首更依㣲¶
　　　雪中與林擇之祝弟登劉園之宴坐巖有懷南嶽¶
　　　舊遊賦此呈擇之屬和并&KR0009;敬夫兄¶
風雪集&KR0010;晏掩關聊自休今辰展遐眺𠋣此寒巖幽同雲¶
暗空室皓彩迷林丘崩奔小澗歇飛舞增綢繆仰看鸞鶴¶
翔俯視江漢流乾坤有竒變澒洞驚兩眸三酌不自温𠋣¶
杖空&KR0115;搜悲歌動華薄璀璨忽滿裘向來一杯酒浩蕩千¶
里遊亦復有兹賞㣲言&KR0009;清酬觧携今幾許光景逝不&KR0335;¶
懷人眇山嶽省已紛愆尤對此竒絶境一懽生百憂茫然¶
發孤詠逺思誰能收¶
<pb:KR4d0226_SBCK_005-23a>¶
晦庵先生朱文公集卷第五¶
考異¶
拜張魏公墓下　劍&KR0130;(一作/劍几)精忠(一作/精誠)孤憤(一作/忠憤)¶
國威(一作/國𫝑)¶
敬簡堂分韻　齋扉(一作/齋房)¶
大雪馬上次韻　羽旄(一作/羽化)¶
馬上口占　歌酒(一作/飲酒)烟村(一作/前村)¶
馬跡橋　生志(一作/生意)¶
高臺次韻　&KR0335;清(一作/流情)¶
石廪峰　家家有&KR0338;高如許大好人間快活年(一云教人/鎮作豐年)¶
(願樂聖何/妨萬億年)¶
<pb:KR4d0226_SBCK_005-23b>¶
林間殘雪　忽復空枝墮殘白(一作忽𦗟氷/條墮清響)¶
福巖讀張湖南舊詩　白雲未屬分符客(一作今朝暫/豁平生意)¶
奉别敬夫　要眇(一作/要妙)豈知(一作/豈無)¶
淵乎齋　澹浮(一作/湛浮)¶
雪梅　野橋(一作/斷橋)¶
答林擇之四詩　家客(一作/家樂)¶
再和油字韻　羽人(一作/新詩)日定(一作/日&KR0009;)¶
觀西山　悠然(一作/悠悠)¶
進賢客舍　同行(一作/同舟)¶
山行至金歩　悲重疊(一作傷/緜邈)稅駕有期心轉迫(一作/欲近)¶
(慈闈心/轉切)¶
　　　　　　　　　　　　　　　福州府學訓導舒鏊校¶
#+PROPERTY: JUAN 5
#+PROPERTY: FILE SB04n0283-005晦庵先生朱文公文集別集-卷第五.
<pb:KR4d0226_SBCK_005-1a>¶
晦庵先生朱文公文别集卷第五¶
書¶
　　　方耕道(耒)¶
所示劄藁備見勤懇之意至誠感動理必可伸但未曉其¶
名色不知所論爲巳明白與未耳㓂事亦不審其曲折若¶
如前書所喻欲以不加桎梏之𩔖爲感動之術則在我者¶
誠亦有以取之矣大率天下事循理守法平心處之便是¶
正當如盗賊入獄而加以桎梏箠楚乃是正理今欲廢此¶
以誘其心欲其歸恩扵我便是挾私任術不行衆人公共¶
道理况恩旣歸巳怨必歸扵他人彼亦安得無忿疾扵我¶
耶此等事病根不淺頃它時靣見更扵源頭理㑹耳明道¶
先生記彭中丞語云吾不爲它學但自㓜即學平心以待¶
<pb:KR4d0226_SBCK_005-1b>¶
物耳此言可念也信筆及此深愧率易然以老兄樂扵聞¶
過勇扵徙義必不以爲怪也桂林春來未得書不知爲况¶
如何求歸不𫉬甚可念程簿得安其職幸甚許宰書巳領¶
矣所喻不敢爲乆安計在邑一日且料理一日事甚善然¶
所謂不爲乆計者亦湏决定去得如其不然即此言反爲¶
害矣¶
　　　方耕道¶
前書所布當蒙深察旣不欲宻之又不欲公言而發之盃¶
酒之餘恐尤未安以愚意觀之旣爲辟客即非泛泛属官¶
之比有所見聞正當宻言之耳但亦當斟酌是否量度時¶
冝使有益於主人而無傷扵事體乃爲盡善若一言不契¶
即欲忿然引去以爲高則吾不知其&KR0003;矣千萬幸聽此言¶
<pb:KR4d0226_SBCK_005-2a>¶
盖非獨老兄一身之得失實吾道興衰所繋切告詳思此¶
言有深味不可草草看過也暇日讀何書易傳恐冝熟觀¶
且虚心玩味未可便容易領略亦不湏更立新說且只看¶
他聖賢處事詳緩申折處不要作書讀且只作事看也皇¶
甫文仲甚不易得老兄所以箴之者甚善聞渠亦嘗相勸¶
眞得朋友之道矣吾人之意豈是欲耕道爲容&KR0003;媕阿之¶
計只是要得是當耳寛猛之&KR0003;前書巳具言之更告留念¶
令弟書來甚佳大慰乆别之懐欲别上狀雪中手凍不能¶
辦又急欲遣人候南軒安信只附此見區區凡百且勸賢¶
兄寛以耐事逺方旣難得朋友兄弟便兼切偲之責凡事¶
仔細啇量爲佳也¶
　　　方耕道¶
<pb:KR4d0226_SBCK_005-2b>¶
昨承書知所苦増進不勝驚憂旣稍甦惺莫巳旋向安矣¶
偶按事天台奏乆不報此必有掩蔽聦明黨護奸惡者以¶
此留滯多日欲討少錢物奉助醫藥而不可得今逐急那¶
得五十千遣去老兄且加意寛心將息不必過慮令兄伯¶
華不及别書想且相照管恐耕道病倦遣去錢物幸爲檢¶
入也¶
　　　方耕道¶
昨日遣書匆匆不盡意比想體中益佳徤矣人參三兩恐¶
客中或闕用今遣致之幸視至迫遽不及詳布¶
　　　鄭景明(昭先/以下景明之孫至家藏)¶
某老&KR0180;不堪比復大病今雖小愈猶未復常巳上投閑之¶
請度&KR0010;交或可歸卧故山矣承以職業頗爲當路所知甚¶
<pb:KR4d0226_SBCK_005-3a>¶
善甚善更在勉力講學使知益明而行益修則固不患人¶
之不巳知矣¶
　　　鄭景明¶
示喻讀書未能無疑固應如此然且漸就易曉處求一入¶
頭下手功夫且讀且行則乆之自有見矣¶
　　　鄭景明¶
大湖保伍施行有緒乃爲強豪所撓敗深可歎惜官府不¶
足𠋣頼如此子厚之不能安居固宜然遷徙重事不可草¶
草巳屢作書勸之矣小人凌上之風漸不可長能爲風曉¶
邑大夫有以正之乃縣道政事所當然非獨爲子厚計也¶
　　　鄭景明¶
往來頗談佳譽更冝勉力隨事及人亦逺大之基也破賊¶
<pb:KR4d0226_SBCK_005-3b>¶
受賞果應功令亦復何嫌府公寛厚想不至有沮難但恐¶
吏輩過有邀求爲可憎耳某懇詞除命候畢䘮葬巳不得¶
請但臨漳經界報罷巳引愆俟罪𫝑必不成行也¶
&KR0045;生道夫郷居托芘甚幸聞其懦弱頗爲人侵侮或有不¶
得巳之懇幸稍左右之今時外縣例以無訟爲美政善良¶
不無受弊此不可不知也¶
　　　朱魯叔(以下莆陽方楷家藏)¶
薦書不知竟可得否彼中諸公都無書來固不容效力然¶
亦知自信之篤想不以此切切也向所附去文字官事之¶
餘一日豈不看得一兩叚未&KR0003;要得十分通徹但時時得¶
此澆&KR0517;心胷亦湏有得力處也南海樂章乃今廟中𥙊享¶
時所用之樂或云其譜乃唐朝所頒與今世俗之樂不同¶
<pb:KR4d0226_SBCK_005-4a>¶
故欲得之耳只問㝷常主行𥙊事吏人便可得之只録其¶
譜與其篇章名號次第便中&KR0009;及幸也(聞說曲名/皆連/也)¶
　　　　學古¶
某忽&KR0013;鐫免之命想巳見報矣罪大責輕固無足言而累¶
及知友殊使人愧恨蔡季通經由治下恐道間不免有所¶
煩凂幸以某故少加照瞩渠於此事本無所預殊可念也¶
士俊推官想以郷里之舊自能周旋更不致書然語次亦¶
幸宻喻之也¶
　　　　學古¶
聞郡中此來紛紜殊甚繆政致此夫復何言但累及諸賢¶
例爲羣小所辱令人不平耳新史君到事當自定但不知¶
龍溪事竟如何耳少懇有&KR0083;萬張欲印經子及近思小學¶
<pb:KR4d0226_SBCK_005-4b>¶
二儀然比板様爲經子則不足爲回書則有餘意欲先取¶
印經子分數以其幅之太半印之而以其餘少半者印它¶
書似亦差便但&KR0083;尚有四千未到今先發六千幅便煩一¶
靣印造仍㸃對勿令脫版乃佳餘者亦不過三五日可遣¶
也工墨之費有諸卒借請巳懇高丈送左右可就支給仍¶
别借兩人送至此爲幸借請餘錢却還盡數爲買吉貝并¶
附來然湏得一的當人乃佳不然又作周昇矣昨亦巳懇¶
高丈爲根究此人不知如何庫中墨刻亦各煩支錢買&KR0083;¶
打十歎本内獻夀儀及永城學記多得數本不妨獻夀儀¶
要者更多也恐印不辦即續發來不妨但吉貝早得禦冬¶
爲幸耳¶
所印書但以萬幅之太半印經子其餘分印諸書平分看¶
<pb:KR4d0226_SBCK_005-5a>¶
得幾本此無版數見不得多少也臨行時令庫中刻一書¶
目如巳了幸&KR0009;來也¶
　　　方耕叟(禾/方之㤗家藏)¶
　禾敬問改過行巳之方願先生賜之一二言使禾自此¶
　得朝夕從事於斯口誦心惟知所敬畏庻幾前姦之不¶
　復邇其亦古人&KR1083;銘書紳之義云　禾拜禀¶
夫子有言弟子入則孝出則弟謹而信泛愛衆而親仁行¶
有餘力則以學文其言雖約然在耕叟今日改過脩巳之¶
方莫切於此耕叟勉旃它未有以告也五月十四日某書¶
　　　皇甫文仲(斌/以下文仲之孫撝家藏)¶
因遣人至九江市省馬恐爲駔者所欺令一禀指揮幸與¶
留意千萬之望又有一事軍中請給條例合支細色者每¶
<pb:KR4d0226_SBCK_005-5b>¶
碩只支六斗不審軍府見作如何施行幸子細批喻¶
　　　皇甫文仲¶
辟書巳下否行之遲速&KR0002;有𫿞君之命不必遷延賁之初¶
九其義甚明此不足爲笑而適足以見高&KR0105;耳然行日千¶
萬更遣一報欲附書也四九姪專去請見非有素約亦不¶
敢令輙往幸早遣其歸也¶
　　　皇甫文仲¶
鞠㑹向熱想未可來此中見治一教場甚闊亦未竟竟即¶
可試馳射容續奉報也¶
　　　皇甫文仲¶
示喻淮上新田偶有水患此天意更欲太尉且爲國家立¶
功立事未許就此閑適耳大學或問今付來介看畢幸示¶
<pb:KR4d0226_SBCK_005-6a>¶
及易傳䟦語未敢容易更容擬定續奉報也荆州之行果¶
在何日未即承晤臨風依然¶
　　　皇甫文仲¶
某昨來求去不𫉬近復有請其詳具南軒書中此不備言¶
也左右到彼旣乆南軒必朝夕相見講論當有深趣所喻¶
恢復規模誠不可易之論然今日亦惟南軒實做得此功¶
夫某輩衰&KR0180;只思縮頭豈可夢想此事也龍山佳句可見¶
一時賔主之勝恨不得爲坐上客也所喻易&KR0003;實未成書¶
非敢有所吝於賢者然其義理不能出程傳但節得差簡¶
略耳大抵讀書且當盡心於一家之&KR0003;不可如此貪慕疑¶
惑况在今日老兄讀書便要道理受用又與章句儒生事¶
體不同但子細反復看教程傳俠洽或更就上自節出緊¶
<pb:KR4d0226_SBCK_005-6b>¶
要處看&KR0057;當得力也因見南軒試以此說扣之亦必以爲¶
然耳¶
　　　皇甫文仲¶
人至辱書知還侍安穩即爲荆渚之行甚慰所望大丈夫¶
所爲正應如是耳張帥書煩致之暇日從容更可詳扣立¶
身行道之曲折也但秋風巳高衝冐良勞千萬加愛爲禱¶
弓弩甚荷留念巳别具數呈禀太尉但斗力太強非羸卒¶
所能發湏少損之耳復之&KR0057;感深念但藥材之属又不免¶
爲賢者之費甚以爲愧幸早遣還此姪子亦不湏　乆慁¶
館人也¶
　　　皇甫文仲¶
朋友數人往遊山北因欲請見太尉公以觀軍容之盛諸¶
<pb:KR4d0226_SBCK_005-7a>¶
君皆有志者而蔡君嘗欲講於刑名分數竒正之學幸爲¶
通之使得聞其所未聞者因與俱來爲數日之欵千萬幸¶
甚¶
　　　皇甫帥(倜)¶
某頃者星江宻邇聲光不𫉬一見至今爲恨年來奔走疾¶
病多故又不得以時致問起居尤切瞻郷之勤兹辱惠書¶
且承喻及有以知賤迹之不敢爲江右之行足見高明相¶
知之深相信之篤三復感慰不知所言又聞謀居■筠陽¶
極爲得䇿但太尉丈忠誠勇畧上所深知而公㢘之功見¶
於今日者又如此&KR0060;計不日浮謗自消亦不容乆此間退¶
矣某踈拙自信仇怨■朝幸上聖明未忍誅斥今又叨&KR0060;¶
祠禄安處田間戴此厚恩豈有涯量亦不復敢有當世之¶
<pb:KR4d0226_SBCK_005-7b>¶
念矣無由㑹靣罄此心曲引領齋閤臨風拳拳¶
　　　林子方(枅/莆陽余師魯家藏)¶
伏奉賜教恭審即日春和吏部郎中節傳所臨神相台候¶
起居萬福至感至慰但區區夲欲一走前路謁見少償夙¶
昔之願巳托徐丞遣人見報日今未至而來使及門則云¶
台斾巳從東路而上矣此亦有山路可至大湖但衰病之¶
軀兩三日來飲食失節氣痞腹痛似是所服脚氣之藥多¶
有凉性以致如此復此山雨隂寒薄人𫝑不容進引領旌¶
纛徒切馳情失此一見之便台坐徑躋華要而賤跡跧伏¶
窮山出處不齊何由復遂鄙願所冀益&KR0375;德業有以振起¶
末俗衰懦之氣使吾黨之士與有光焉則亦不必同堂合¶
席然後爲相見也頒惠茶藥極感厚意方意極佳服之有¶
<pb:KR4d0226_SBCK_005-8a>¶
効别當致謝也¶
　　　林子方(以下子方之孫友聞家藏)¶
伏見大禮赦書有薦士之文而郷人之議欲以布衣曹南¶
升爲請如熊左史諸長者皆巳列名具狀而某亦巳書其¶
後矣某與之遊爲最乆知其人爲最深盖其學問不爲空¶
言舉動必循正理識慮精審才氣老成雖自中年即謝&KR0163;¶
屋而安常務實不爲激發過中之行本實當世有用之才¶
非但狷介一節之士也昨陳正獻公作帥之日嘗欲論薦¶
㑹以移鎮不果論者至今惜之若蒙台慈參考衆言察其¶
行實以時列上使得稍&KR0013;朝廷招&KR1880;之選足以見明使者¶
爲國薦賢不遺草澤之意下使學士諸生有所矜式興於¶
廉遜誠非小&KR0024;東臺王丈亦知其人語次扣之足以知鄙¶
<pb:KR4d0226_SBCK_005-8b>¶
言之不妄也¶
　　　林子方¶
比嘗顓使拜書伏承誨答所懇牓文亦蒙留念感幸不可¶
言區區此來所苦萬狀僅了今春荒政即欲丐祠以歸而¶
所部皆以旱告盖去&KR0010;之灾所不及處無不病者而衢婺¶
荐凶公私匱竭尤未知所以爲計獨念貴境猶可告糴巳¶
請於朝&KR1113;本收糴且散牓自廣以東諸州以招誘之矣恐¶
番禺以西更有出米通販去處謹復具公移并以牓文三¶
百道仰累頥指散下曉諭不勝幸甚此米到得四明尚湏¶
般運方得至衢婺正自不易爲力䑕𠆸巳窮日夕憂懼髙¶
明有可以見教者深所欲聞切望因風指示一二幸甚¶
　　　劉德脩(光祖/以下後溪之曽之曽元家藏)¶
<pb:KR4d0226_SBCK_005-9a>¶
東溪語&KR0003;拜賜甚寵伏讀再三乃知師友淵源所自深逺¶
如此士不知經果不足用信矣如韓子之言也地逺無從¶
親扣餘論又以歎恨耳嘗患今世學者不見古經而詩書¶
小序之害爲尤甚頃在臨漳刋定經子粗有&KR0024;於學者前¶
此欲&KR0009;傳之及宋子淵家而便人不爲帶行今内一通幸¶
爲過目還以一語訂其是非幸甚大學鄙&KR0003;一通并往所¶
懇不殊前也此書附制司幹官孫應時頃在淛東時所舉¶
吏也後生好學志趣不凡經由必得進見儻辱延納而教¶
誨之幸也趙天官所得書尚滯從班未厭人望中間進對¶
陳&KR0003;甚苦有識雖益歸心然似巳不爲上下所安矣消長¶
之决諒巳非逺&KR0660;不恤緯之憂伏想同之也傳之爲况如¶
何未及寓書并深馳仰耳¶
<pb:KR4d0226_SBCK_005-9b>¶
　　　劉德脩¶
&KR0060;聞榮&KR0013;除書進參講席輔導得人善𩔖同慶某幸得爲¶
僚尤切忻幸姑此布聞餘容靣慶¶
　　　劉德脩¶
昨承載酒訪别情&KR0105;繾綣豈勝感歎恨坐逺不得欵承餘¶
論而遽爲數千里之别也今晚或來早即行無由詣違亦¶
不及一見東溪先生重以悵惘又不敢拜簡以勤誨荅也¶
小史汪致明頗謹欲事左右不審可容留否謹此遣前可¶
否唯命它冀以時節宣訖致格君定國之効千萬幸望¶
　　　丁仲澄(見臨漳語録)¶
來書深以其學侵畔爲憂自是而憂之則有不勝其憂者¶
惟能於講學體驗處加工使吾胷中洞然無疑則彼自不¶
<pb:KR4d0226_SBCK_005-10a>¶
能爲吾疾矣若不求衆理之明而徒恃片言之守則雖蚤¶
夜憂虞僅能不爲所奪而吾之胷中終未免於憒憒則是¶
亦何足道願老兄專以聖賢之言反求諸身一一曉然無¶
疑積日旣乆自當有見但恐用意不精或貪多務廣或得¶
少爲足則無由明耳某比來温習畧見日前所未到一二¶
大節自頗覺省力但昏弱之資執之不固&KR0057;悔日積計有¶
甚於吾友之所患者乃承訪以所疑使將何辭以對邪然¶
以所聞質之則似不可不兩進也程子曰㴠養湏是敬進¶
學則在致知此二言者體用本末無不該備誠用一日之¶
功當得其趣不然空抱疑悔不惟無益反有害矣夫㴠養¶
之功則非他人所得與在賢者加之意而巳若致知事則¶
正湏友朋講習之助庻有發明不知今見讀何書作何究¶
<pb:KR4d0226_SBCK_005-10b>¶
索與人論辨惟無欲速又無蓄疑先後疾徐適當其可則¶
　日進而不窮矣因書或有以見教勿憚辭費某亦不敢¶
不盡愚也向見前輩有志於學而往猶豫者其内省甚深¶
下問甚切然不肯沛然用力於日用間是以終身抱不决¶
之疑此爲可戒而不可爲法也¶
　　　詹尚賔(觀/見南溪祠志)¶
　孟子曰人有不爲也而後可以有爲又曰狷者有所不¶
　爲不爲之言則同不爲之意似有别矣切疑狷者之病¶
　全在於有所二字於所當爲者而不爲則非知所决擇¶
　之人矣狷者之所以不爲者病在何處苟自知其偏加¶
　篤學力行審思明辨之功便可至中耶抑氣質之偏自¶
　有定量終不足與有爲耶¶
<pb:KR4d0226_SBCK_005-11a>¶
狷者但能不爲而不能有爲亦其氣質習尚之偏耳知其¶
偏而反之豈有終不足與有爲之理¶
　孔子曰郷原徳之賊也所謂郷原者言不顧行行不顧¶
　言閹然媚世與夫同流合汙似忠信似㢘㓗所以爲德¶
　之賊也嘗究郷原之用心全在扵衆皆恱之之一句所¶
　以動他許多不正當底事出來若夫狷者之病只在扵¶
　獨善其身非若郷原之病扵用心處有不正矣使知學¶
　問亦可以變其氣習耶抑亦受病之深藥力之所不及¶
　耶不則夫子何以云過門不入室爲無憾其待斯人可¶
　知矣¶
郷原患在求恱扵人與狂狷正相反故夫子深惡之然亦¶
無不可變之理但恐其䧟溺巳深不肯變耳¶
<pb:KR4d0226_SBCK_005-11b>¶
　　　志南上人(見寒山子詩集後)¶
使至特辱惠書𫉬審比日住山安穩爲慰天台之勝夙所¶
願遊往&KR0010;僅得一過山下而以方有公事不能登覧每以¶
爲恨今又聞故人挂錫其間想見行住坐卧不離泉聲山¶
色之中&KR0057;以不得往同此樂爲念也新詩筆𫝑超精又非¶
往時所見之比但稱&KR0003;之過不敢當耳二刻亦佳作也但¶
攙行奪市恐不免去故歩耳寒山子詩彼中有好本否如¶
未有能爲讎校刋刻令字畫稍大便扵&KR0026;覧亦佳也&KR0009;惠¶
黃精笋乾紫菜多品尤荷厚意偶得安樂茶分上廾缾并¶
雜碑刻及唐詩三冊謾附回便幸視至¶
出師表未暇冩俟冩得轉&KR0009;去未晚也寒山詩刻成幸早¶
見&KR0009;¶
<pb:KR4d0226_SBCK_005-12a>¶
　　　西原崔嘉彦(以下見南康集)¶
前日詣見重有喧聒媿不可言奉告𫉬審經𪧐道體佳勝¶
爲慰某前日出山至上京陂頭遇雨巾屨沾濕狼狽可𥬇¶
喜幸之深但恨巳差晚耳承問之及感感餘俟入城得靣¶
布也¶
昨承枉顧捿賢得欵餘論爲慰即刻伏惟動止佳勝昨日¶
之兩城中不能歛塵高隱必多得之也米資少許别帋送¶
上幸視至魏甥恪即向來病甥之兄到此病作自有手簡¶
求藥幸審其證報之當爲修製服餌也¶
昨日裴回三峽奉候乆之旣以日莫遂東走楞伽折桂失¶
此一見■張想也奉告欣審即日残暑道体佳勝庵屋■¶
媿仰勤神用方丈牎牖只扵两旁爲之大小隨意可也¶
<pb:KR4d0226_SBCK_005-12b>¶
承誨示并■竹萌良荷厚意知煩親&KR1263;&KR0057;珍感也臥龍亭¶
子巳下手否向&KR0003;栽竹木處恐亦可便令施工也人還布¶
謝草草復未有一物爲報引領雲山第増媿仰¶
承手示聞還自德安體用冲勝良慰昨夕聞山間兩頗沾¶
足城中殊少未敢廢禱祠也所喻當爲立之庵中什器俟¶
一靣措辦旦夕得雨後湏一出郊諸容靣道或因入城幸¶
左顧也¶
奉告承乍寒道體増勝爲慰臥龍新庵主入庵未得一往¶
視之承其&KR0009;筍感感人還草草少間别奉問次¶
　　　林師魯(以下先生之曽孫沂藏録槀)¶
某自㓜年侍立先君子之側則聞先芸齋公之名而知其¶
相與遊之善矣不幸旣遭大禍來居深山窮谷中與世絶¶
<pb:KR4d0226_SBCK_005-13a>¶
不相聞雖先君子之執友如芸齋公者亦無由一望其顔¶
色而受教誨焉孤陋塊處徒有嚮往之誠而無以自致也¶
比年鼎山蔣丈來尉兹邑因得從容請問以訪先君子之¶
舊遊然後知芸齋公之沒亦旣乆矣私心方&KR0060;自悲旣又¶
聞其有賢子者問學行義克世其家則又以自慰也去年¶
林擇之不鄙過門以講學爲事怪其温厚警敏知所用心¶
皆如老於學者因扣其師友淵源所自而得三人者焉曰¶
程深父曰林熈之而其一人則向者所聞吾芸齋公之子¶
也於是始恨向者所聞之未盡旣而擇之又出送行序引¶
讀之盖所以見属之意甚厚雖&KR0060;自知其庸妄無以堪之¶
而愛其文恱其義不&KR0116;其三復而不能巳也以是益知擇¶
之之賢其來果若有自而願見賢者之心日以切切方其¶
<pb:KR4d0226_SBCK_005-13b>¶
歸時適在城府不能爲書而徒属以問訊盖亦憑恃事契¶
之重而不自外焉兹者乃承&KR0162;惠長牋副以劄目情義周¶
渥足以見不忘舊故之厚而其禮與詞則惴惴然若後進¶
之於先逹是豈所望於通家之舊哉不敢當不敢當自是¶
以往行李往來幅&KR0083;之書有以警誨則爲賜大矣若復爲¶
是使人不敢當之禮而又告之曰先知&KR0116;後知先&KR0116;&KR0116;後¶
&KR0116;而巳則非某之所敢聞也大學集傳雖原於先賢之舊¶
然去取之間决於私臆比復思省未當理者尚多暇日觀¶
之必有以見其淺陋之失因來告語勿憚諄切豈勝幸甚¶
擇之此來得日夕聚首啓其不逮實有望焉社中兩賢亦¶
未𫉬見敢煩&KR0009;聲以爲異時承教之地爲幸¶
　　　林熈之¶
<pb:KR4d0226_SBCK_005-14a>¶
去冬枉顧幸得數日數奉名理感慰之深所恨空踈無以¶
少助潜思之妙耳奉告承别來春暖德履萬福爲慰爲慰¶
第聞師魯遽不起疾深爲悲惋羙才髙志未克有成旣足¶
深惜而朋從零落道學寡助此尤深可憂也想惟平日切¶
磋義重有不易處者柰何柰何喻及仁&KR0003;大槩得之但所¶
謂三者皆心似便指作仁體此似不安又謂推而上之尤¶
&KR0116;聞隔有病莫若只於敬字加功乆之自然當處見得不¶
用如此臆度轉見汗漫支離不精切也詩之比興舊來以¶
𨵿雎之𩔖爲興鶴鳴之𩔖爲比嘗爲之&KR0003;甚詳今此本偶¶
爲人借去未及録呈大槩興詩不甚取義特以上句引起¶
下句(亦有取/義者)比詩則全以彼物譬喻此物有都不&KR0003;破者¶
有下文却結在所比之事上者其體盖不同也上蔡言學¶
<pb:KR4d0226_SBCK_005-14b>¶
詩要先識六義而諷詠以得之此學詩之要若迂廻穿鑿¶
則便不濟事矣不識高明以爲何如¶
　　　朱魯叔(仙遊朱堂甫家藏)¶
去&KR0010;歸來計度不審妄意作一小屋至今方得遷居然所¶
費百出假貸殆遍人尚未能結褁圓備甚悔始慮之不精¶
也所喻今方具曉本末記之不難但年來多事精力益衰¶
日間應接不得少休纔得頃刻無事即湏就&KR0230;俟其寧息¶
然後可以復起應接更無暇看文字矣所欠人家誌銘之¶
属積壓無數擺撥不行恐未暇爲吾弟記此也然亦未敢¶
不爲俟定居後看如何或人事稍簡試即爲思之也齋記¶
大字亦然¶
　　　余景思(以下仙遊洪震夫家藏)¶
<pb:KR4d0226_SBCK_005-15a>¶
彼中學校如何亦頗有士人否聞南方風俗淳朴不汲汲¶
於進取正當勸以讀書講學開發其聦明不當啓以趍時¶
干禄之技也暇日亦當有觀書味道之樂但僻逺難得師¶
友此正在自著¶
晦庵先生朱文公文别集卷五¶
　　　　　　　　　　　候官縣儒學訓導劉簮校¶
<pb:KR4d0226_SBCK_005-15b>¶
<pb:KR4d0226_SBCK_005-15b>¶
#+PROPERTY: JUAN 5
#+PROPERTY: FILE SB04n0285-005晦庵先生朱文公文集續集-卷第五.
<pb:KR4d0226_SBCK_005-1a>¶
晦庵先生朱文公續集卷第五¶
　　　答吕東萊¶
康節恐是打乖法門非辭免之正伊川再受西¶
復元官還蒞舊職又可逡巡觧去即與今日事體全不相¶
似皆未敢援以爲比欽夫書來亦云豈可逆料後患而先¶
泪𫠦守之義此語甚直截但渠却不曽爲思量如何避免¶
得脫&KR0002;只如此厮崖恐亦非臣子敢安也千萬便爲盡以¶
此意逹之韓丈得早爲觧紛爲幸¶
昨嘗奉懇一言於韓丈又專書禱之幸早爲贊成使得速¶
如𫠦志幸甚區區𫠦以不得不力辭者實以無功受爵求¶
退得進於心有𫠦不安&KR0002;一請不遂勢必再三以得請爲¶
期而後巳然又不敢肆然直遂漠然不以爲意者則以君¶
<pb:KR4d0226_SBCK_005-1b>¶
臣之義平昔講聞不爲不熟今此除授雖未必直由中岀¶
而名爲君命在臣子之心亦何敢傲然以不受爲高哉此¶
𫠦以不免委曲懇祈宛轉調護計誠欲兩全公私不使交¶
病而巳區區此心非特世俗𫠦疑雖平生知友其不哂𥬇¶
者幾希度惟忠厚惻怛如吾伯㳟者乃有以亮此心耳前¶
日申狀及與韓沈書不能盡述此意幸請爲言之有以發¶
明某𫠦不能言者¶
　　　與王尚書(佐)¶
始來不爲乆計不欲多挈孥累今只一十&KR0010;小兒一孤甥¶
及學者一二人在此天寒嵗暮官舍蕭然兀然如一老頭¶
陀時一自𥬇且自歎也廬阜山水之勝粗快野心然非休¶
務不敢出出又不得留愈覺拘悶行亦力懇諸公以必去¶
<pb:KR4d0226_SBCK_005-2a>¶
爲期耳¶
某之族祖奉使&KR0033;閣諱弁早從中州士大夫遊文學甚高¶
建炎初衘命虜營見留十七年全節而歸又以忤時宰不¶
及用而死藁殯西湖之智果院三十年矣其孫照者貧悴¶
亡聊不能歸葬故里今欲只就左近卜地以葬竊意欲丐¶
台㫖以重其事庶可必得仐悉令取禀倘䝉矜許却令踏¶
遂别具申請也¶
向乞通理夏稅側聞甚䝉尚書同右司文維持之力但廟¶
堂旣無果决版曹又巧爲沮抑至仐未决甚可恨也竊聞¶
檢放文字體式許以見示乆未及請今願得以爲法專此¶
拜請幸即付去人此事自屬漕司更告因二漕語次及之¶
及早行下州縣令受狀檢踏爲佳蓋早禾巳刈至八九月¶
<pb:KR4d0226_SBCK_005-2b>¶
不復可辦豐凶官司但欲罔民多取而不知僥幸姦民反¶
乗此以欺有司也¶
區區按事噬腊遇毒極爲可𥬇然公正之朝不宜有此亦¶
姑任之但&KR0002;竟如此則荒政亦不復可料理亦即引去矣¶
　　　答趙都運(善譽)¶
向來𫠦呈啓䝉不審巳䝉過目否近覺得有說未透處頗¶
加改定旦夕修成别&KR0009;上也¶
理財之說尤切時病今之𫠦謂理財者豈復有義正是豪¶
奪耳聞蜀中亦苦賦重民貧不審何術以惠綏之¶
　　　與田侍&KR0048;(子真)¶
引飲想良巳生果安能發渴却是渴後喜食生冷此湏究¶
其根原深加保養不可歸咎求節諱疾忌醫也比來隂雨¶
<pb:KR4d0226_SBCK_005-3a>¶
過多氣候不正元氣不固者多是立脚不住平地喫交此¶
一種病尤當過意隄防莫教隨例倒却也(求疑當/作末)¶
吾軰今日事事做不得只有向裏存心窮理　外人無交¶
渉然亦不免違條礙貫看來無着力處只有更攅近裏靣¶
安身立命耳不審比日何𫠦用心因書及之深𫠦欲聞也¶
看前日報行章䟽便要回靣汙行首身投免亦不可得只¶
得守吾大玄也¶
𫠦喻不平者何事此等大抵無足深恠𫠦謂漸平者今乃¶
激而愈偏大率天下只有一是一非是者湏還他是非者¶
湏還他非方是自然之平&KR0002;不分邪正不别是非而但欲¶
其平决無可平之理此元祐之調亭元符之建中𫠦以敗¶
也時事至此拱手坐視無着力處病根豈有窮耶𫠦得水¶
<pb:KR4d0226_SBCK_005-3b>¶
石知在何許恨不敢去一觀耳閒中𫠦讀何書天下事旣¶
有𫠦不得爲顧此一事尚屬自巳&KR0002;又因循放棄日月真¶
可惜也¶
某一病兩月將行未果𫠦上告老之章近聞亦巳見郤勢¶
不免復小紛紜或恐遂抵譴訶不可知也隂邪表裏欺天¶
罔人方此之時不能仰首一鳴以期開悟而徒爲蓄縮自¶
全之計永&KR0018;臣子之責矣柰何柰何今從黄守借人專致¶
此書幸以數字見報凡鄕來見聞𫠦及告悉及之亦懇黄¶
守尋的便附來必不至浮沉也聞道學鉤黨巳有名籍而¶
拙者辱在其間頗居前列不知何者爲之及𫠦指餘人謂¶
誰皆望一一條示也¶
昨日季通說舊居山水甚勝棄之可惜新居近城以此間¶
<pb:KR4d0226_SBCK_005-4a>¶
事體料之必不能免人事之擾只如使節經由不容不見¶
便成一迎送行户應接言語之間乆逺豈無悔吝今年尤¶
覺不便始悟東遷之失計賢者異時亦當信此言也片&KR0083;¶
𫠦喻非有疑於二君但聞是時坐間亦有它客恐致傳播¶
不便耳時論日新于越章彭徐薛諸人必續有行遣未知¶
輕重逺近如何耳薛竟不免枉道果何益乎某以議陵自¶
劾恐亦觸諸新貴之怒然巳判斷不能𨵿念也¶
休致文字巳申本府尚未得保明申發萬一有遲疑即不¶
免徑申省陳乞矣比來論議似稍寜息未知竟如何正却¶
不削亦反耳衛公計時相見聞欲徙居盤澗&KR0002;爾即尤相¶
近也開正晴暖欲挈舟南下又憚經由冨沙不免見諸人¶
一畨露頭靣可厭更俟計度&KR0002;幸無疾病即當扶曵冐昧¶
<pb:KR4d0226_SBCK_005-4b>¶
一行兼欲見石佛懸泉之勝也¶
士子之賢如施林諸人巳相見皆如來喻但陳鄭未見旦¶
夕訪問之當肯顧也五日一延見諸生力爲普說今頗覺¶
有風動之意少假旬月亦當有以少變前日之陋也聞同¶
官多得同志甚慰鄙懷其間亦有相識相聞者恨無由相¶
㑹聚切磋耳近觀時論日就卑鄙而吾黨之士相繼而出¶
似猶未艾天意儻遂悔禍則亦不爲無可用之人矣願相¶
與勉&KR0999;荀卿子云皓天不復憂無疆也千秋必反古之常¶
也弟子勉學天不忘也此正區區今日之意也¶
某氣痞筋攣日以益甚休致文字州府巳爲施行但舉城¶
知舊無一人肯爲作保不免逺求左右想無不可得與僉¶
圓付去人仍借一得力可託人自持印&KR0083;隨之令俟批上¶
<pb:KR4d0226_SBCK_005-5a>¶
却將以還免致失墜尤幸也來書前後不同東閣郎君之¶
說蓋出老丈向得其書亦自言此意甚勤懇然事始巳行¶
不可復收矣只得向前旁人指㸃一切不能管得楊子&KR0033;¶
黄商伯乞宫觀而遭繳豈有某却望復職致仕而求恩澤¶
之理雖至愚者知其必不然矣况今不作奏不通廟堂書¶
劄而陳乞狀内亦不敢叙歷任年月其意亦自可見也昨¶
日又得黄仲本書云得親戚書議者方欲申嚴謝事條制¶
渠是謝胡姻家語必非妄此亦似是有爲而發&KR0002;但驅逐¶
不容更在仕路猶是善意萬一或是以此速其必來而因¶
以治之亦無可避之䇿只得依經據禮冐昧向前看他如¶
何區處&KR0002;幸得一章痛加排詆置之竄斥不容休致之地¶
即在我者亦有辭矣不審明者以爲如何昨日作誠父書¶
<pb:KR4d0226_SBCK_005-5b>¶
託其致意不知曽相見否或未見可借取一觀然其說亦¶
大槩與此相表裏也欲作衛公書道此曲折數日又苦目¶
昏不能謹書或因便問及亦告及之演山觀瀑之約夣𥧌¶
不忘然湏病軀稍堪扶持及此一事結斷了絶始可出入¶
以此反増煩懣耳渤海方繳陳益之宜春之命去冬𫠦傳¶
上饒亦恐是浪語耳中間議論稍平僕便疑不乆諸人豈¶
坐受&KR0350;者勢必多方遊談脅持恐赫以必勝爲効自此當¶
漸見之繳詞未報其間必有大開闔可想也¶
　　　與章侍郎(荗獻)¶
頃幸同僚寔深慰喜雖趣尚之同彼此黙喻然未嘗得從¶
容傾倒以圖事孌之𫠦終極而遂匆匆去國至今以爲恨¶
也昨聞忠言正論愠于群小遂以口語翩然西歸嘗附一¶
<pb:KR4d0226_SBCK_005-6a>¶
書於上饒少致區區髙仰之意而車&KR0016;巳逺遂不可及但¶
有懷想不能爲情近得張元徳書&KR0060;聞還家爲况甚適吾¶
人私計固應隨處而安但國論大變日甚一日令人憂懼¶
便覺無頓身處不知上天至仁何故生此等軰使能譸張¶
幻惑以敗人之國家也昨在經筵不能上爲明主預陳此¶
說吾軰亦不得爲無罪矣於今尚何言哉尚何言哉婺女¶
旣罷江陵恐亦難安得其近書否念之不能忘也吕子約¶
經由曽相見否諸賢盡去幾於空國矣樓孫獨未知𫠦謂¶
國是之論初甚駭聽徐觀其間意實微婉不知還是從之¶
文字否果爾亦足以去也適聞乃是南牀語亦可見打不¶
過處恐亦不爲同列𫠦容矣良齋謝丈奄忽云亡後進失¶
𫠦尊仰欲附一書弔其子而未有以將之湏例後便恐或¶
<pb:KR4d0226_SBCK_005-6b>¶
相見幸爲及之也誠齋乆不得信不知成行否九級浮圖¶
八級巳了只欠此一級固當爲天下惜之也某自四月初¶
大病至今中間危急巳爲納禄之請近報未允前此辭職¶
亦未果决適間聞有䟽其名字牽連四十餘人以白于上¶
者如此則非乆勢湏别有行遣然數日前嘗以周易筮之¶
偶得遯尾之占見乎蓍龜者如此則亦非彼之𫠦能爲矣¶
將安避之哉¶
觧袂之後亦知世路漸艱然不謂乃爾之&KR0205;也乆欲致一¶
書以病不能引領鄕風徒切歎仰近得宜春𡊮推書具道¶
存問之意亦知雅眷之不我忘也¶
向來從游不&KR0323;至仐抱恨顧此衰朽疾病日侵恐不復有¶
承晤之期矣世道反覆巳足流涕而握其事者怒猶未怠¶
<pb:KR4d0226_SBCK_005-7a>¶
未知終安𫠦至極耶然宗社有靈公論未泯異日必有任¶
是責者非左右吾誰望耶子壽想時相聞近亦得書衡陽¶
之襯當巳過彼乆矣&KR0004;意但恐不得乆於零陵不謂造物¶
者亦復隨俗抵𡾟也需及廟議便欲寫呈以來使不能俟¶
當㝷的便别&KR0009;也當時不知何故&KR0033;爾匆匆更不暇慱盡¶
同異而&KR0205;爲毁撤之計甚可驚惋豈於是時巳有撞壞之¶
徴耶¶
廟議固可恨然自有襯之乃有大於此者令人痛心子壽¶
竟不免推遷至此乃是無人肯受惡名今遂决之其勇亦¶
可尚也(然自有襯之一/句恐有誤字)¶
昨幸同朝列雖不得日夕從容然荷相予之意甚勤而襟¶
期𫠦屬以爲可同天下之憂者如門下亦不過三四人耳¶
<pb:KR4d0226_SBCK_005-7b>¶
今不幾日而風流雲散恍然一夣&KR0660;不恤緯母&KR0055;此懐而¶
生死契闊未暇論也不審次舍即今巳次何許想徑歸清¶
江舊第矣頃&KR0010;經由見其登臨有江山之勝交遊中有老¶
成可敬有士友可親甚可樂想爲况亦不落莫恨不得往¶
從杖屨之逰耳子壽當巳赴汪陵見𡊮機仲&KR0003;彼中形勢¶
事體亦甚可慮不知子壽何以處之聞北風殊惡計恐亦¶
不可爲乆留計也¶
徳脩得祠私計亦甚便但其去日逺尤使人不能忘懷&KR0024;¶
之事勢恐亦難乆留&KR0002;更去却真空國而無人矣昨晚得¶
去相内口書今想巳到于越矣¶
　　　答尤尚書(袤)¶
示喻程門諸人行事附見甚善龜山靖康間論事頗多今¶
<pb:KR4d0226_SBCK_005-8a>¶
長編中全不載蓋縁汪丈當時編集之際楊家子弟以避¶
禍爲說懇請刪去故雍傳即不見其章䟽後來延平重刋¶
龜山集方始妆入他時或作楊傳不可不細考也尹和靖¶
&KR0013;召時適有臣寮陳公輔論毁程學尹公在道懇辭甚可¶
觀又嘗論講和甚力皆不可不載者也南軒集誤字有是¶
元本脫誤者如召閑處則拙者蓋有罪焉然亦曽寫與定¶
叟恐其欲有回互不妨報及今承䟽示當以示刋者有姓¶
字處且令鑱㓕後人亦湏自暁得也¶
奉三月四日手教一通三復慰喜不可具言又䝉封送差¶
敕及𫠦撰族祖銘文尤切感荷衰病之餘復叨祠禄巳爲¶
優幸而雲臺改命又如私請便得仰止希夷之高躅以激¶
衰懦則又執事者不言之教也幸甚誌銘之作雄健高古¶
<pb:KR4d0226_SBCK_005-8b>¶
曲盡事情雖或節用行狀之詞而一經㸃化精神逈出正¶
襟伏讀使人魄動神悚知君臣之義與生俱生果非從外¶
得也竊謂此文實天下名教之指南寒鄉冷族何幸而獨¶
得之然亦非可得專有之矣幸甚幸甚屬以一至城府歸¶
憇武夷繚繞還家賔客書問疾病之擾無一日暇以故乆¶
不得致謝意然此心未嘗一日忘也¶
沙隨程丈忽見過留止旬日得款餘論啓發爲多如此等¶
人老於州縣&KR0055;爲可惜趙帥招之折𠂻奏議之編功夫亦¶
殊浩𣺌也項平父白來紹興同官中極不易得來教𫠦謂¶
可用之才誠不易之論得書知欲此來未知能自㧞否耳¶
蔡君律書巳成簡役精宻悉有據依乃知前人大是草率¶
恨不令年兄見之其曆書則未就然大略規模亦與律書¶
<pb:KR4d0226_SBCK_005-9a>¶
相似𫠦謂無零分者非如來教𫠦疑也(役疑當/作徑)¶
金陵之䘮中外有識同切傷痛而况於交舊之私乎逺承¶
弔問凢𫠦以爲之深謀逺慮者一皆切中事情無𫠦回避¶
感歎不巳某昨聞其還即走紫溪又聞以柩重難行恐平¶
父道間少人商議遂至弋陽候之幸却不甚費力一慟之¶
餘細間密折盡凡令尊兄之𫠦慮者無不巳有其端今當¶
密與平父恊力區處庶幾不至甚乖刺耳𫠦幸延哥似却¶
長進&KR0002;得數年扶持教養當成令器顧恐疾病衰頽不得¶
終任此責也彦叙&KR0205;止此可傷人生危脆如此又可歎也¶
圭父爲况如何連得二書頗不安跡似亦不必如此人生¶
各以時行耳豈必有挾然後可以仕哉聞尊兄亦嘗寛曉¶
之甚善平父遭此禍故初恐其心疾發動却因此不暇及¶
<pb:KR4d0226_SBCK_005-9b>¶
營造無益之事反覺安穩&KR0002;常如此可無他慮幸因書力¶
&KR0134;其清心省事以持門戸爲佳(細間密折等/語必有誤字)¶
某衰病杜門苟安祠禄方竊自幸上恩不棄忽復收用感¶
激雖深然資淺材踈詎復堪此此外曲折又復多端巳力¶
懇辭諸公哀憐當爲開陳使得請也承問之及感愧良深¶
陳公必巳到闕不知去住如何此事自繫天意豈人力之¶
𫠦及哉江陵計今巳赴乆不得書不知爲况如何呉邕州¶
求免逺使不知得出何䇿直以親老丐祠恐無不得之理¶
但恐别求任使則難必耳羅倅兄弟恐未參識自江西來¶
者多能道其賢也程侍郎禹貢文字曽傳得否&KR0002;有本便¶
中幸借及每讀此篇常恨讀書不多無以考見古今之同¶
異計其𫠦述必甚精愽𫠦願見也呉&KR0101;丞輪對文字亦願¶
<pb:KR4d0226_SBCK_005-10a>¶
得之不知可以并垂示否¶
尚書程公垂問曲折尤感其意因見幸爲致謝悃區區之¶
意蓋不殊前也羅兄亦告致鄙懷皆未敢拜書也益㳟得¶
祠甚善材業如此何患不逹政湏恬養以厚本根耳禹貢¶
論得之開豁甚多歎服無巳但恨未見畫圖得爲求之便¶
中&KR0009;示幸甚傳畢當并此論歸納也伯駿劄子亦幸垂示¶
它有可見教不吝及之尤𫠦望也¶
某不孝禍&KR0055;早&KR0010;孤露提携教育實賴母慈不幸迂愚不¶
堪世用不能少伸烏烏之報而奄忽至此寃痛割裂不能¶
自存幸以今春粗畢大事音容永隔痛苦終天伏承惠弔¶
并以香茶果實逺致奠儀仰感勤眷之誠俯念疇昔之好¶
拜領號絶不知𫠦言襄陽之除必是見闕正此哀苦不敢¶
<pb:KR4d0226_SBCK_005-10b>¶
奉慶惟是益逺誨晤而殘息奄奄不保朝夕引領西望徒¶
切悵然¶
鄕&KR0022;得人之盛魁選復出其中甚爲可喜但𫠦陳取士之¶
䇿於人物取舍之際不免祖襲蘇氏浮薄之餘論此議肆¶
行非天下之福殊使人不滿意自此脫去&KR0163;屋想當别作¶
䂓撫耳衰陋何足取置齒頰間耶汪樞之孫遂進而立於¶
三人之列想老丈慰意也荆州之行&KR0009;任増重今當入境¶
矣¶
　　　答郭察院(&KR0022;瑞)¶
副封垂示尤荷不鄙使任事者於事之幾㣲每毎如此則¶
尚何朝綱不振之足憂哉甚善甚善甚盛甚盛某衰晚多¶
難懇辭恩除未遂私計之便今不敢復以前請爲說矣惟¶
<pb:KR4d0226_SBCK_005-11a>¶
是前仕有妄乞施行經界一事今巳住罷自合抵罪而反¶
冐褒擢實無靣目可將使指不免自劾以俟嚴譴¶
忽聞抗䟽觸邪遂去言職此於賢業爲有光顧在治朝爲¶
可恨耳偶在病中聞之増氣與士友言亦未嘗不俯而歎¶
仰而賀也鄉黨交遊與有光寵其何幸如之¶
録示諌草三復永歎知忠賢得志之難而吾道果未易行¶
也然清名直節足爲里閭光寵而去一凶人亦足少折隂¶
邪之氣於正論不爲無𦔳此又皆可賀者¶
　　　答郭&KR0022;逸¶
吾人之學要當以明理治身爲本世間得失正不足深計¶
也某衰病屏居尚叨稍食不復有與世俗較曲直之心矣¶
聞以前事頗累鄭君爲之踧踖尚賴寛恩不終抵罪也¶
<pb:KR4d0226_SBCK_005-11b>¶
志父中秘之除此却未之聞泉州之命亦然山間真如井¶
底也某昨遣人請祠今巳竟月杳無還耗方以爲慮承喻¶
廟堂巳有領略之意&KR0002;是監丞兄書中𫠦報想必得其實¶
兼林旣去亦湏兩下有施行乃見平平蕩蕩之意也¶
奏凾必巳𨵿乙覽殊未聞宣召之㫖何耶承當俯就臺選¶
來嵗發䇿大廷始當披腹呈琅玕耳¶
　　　答羅叅議¶
時得欽夫書聞其進徳之勇益使人歎息郴宼掩撃官軍¶
反爲官軍𫠦蹙𫝑巳小䘐但未知終當如何耳閩中人情¶
却甚安帖時和&KR0010;豐天𫠦賜也第州縣以催發上供餽虜¶
之故頗行刻急裒歛之政此爲可慮耳建陽鄉人李秉義¶
■舊嘗從寳學劉丈入蜀今老且病往投舊識諸將因來¶
<pb:KR4d0226_SBCK_005-12a>¶
求書得以附此渠不敢有𫠦求但得一顧之寵亦足以爲¶
重也元履來山間相訪適值此便亦有一書附之¶
九月廿日至豫章及魏公之舟而哭之云亡之歎豈特吾¶
人共之海内有識之𫠦同也自豫章送之豐城舟中真欣¶
天(真欣天疑/是與欽夫)得三日之款其名質甚敏學問甚正&KR0002;充養¶
不置何可量也但云頃在富陽與尊兄辨論甚苦是時左¶
右似未以外學爲不然却與前此相聚時𫠦聞小異何耶¶
汪丈日相聚𫠦講論者何事當有可見語者某頃以書論¶
數事似皆未以爲然者未敢苟巳復以此書扣之論語序¶
一篇欲寫呈之書中巳言之而便速寫札不謹只納左右¶
幸因語呈似幸甚幸甚先生埋銘頃欲只求汪丈寫不知¶
見許不想甞懇之不待言也前書𫠦欲更易數處欽夫又¶
<pb:KR4d0226_SBCK_005-12b>¶
欲刪去一句(乃行狀/中本語)不知汪丈以爲如何(乗閒試/爲扣之)𫠦&KR0009;彦¶
豐處書未到今此便過餘干却令往取矣¶
竊承幕府無事得以儉(儉字/疑)游坐進此道而𫠦以與謀贊¶
畫者莫非便民聲勞(聲勞恐/有誤字)之事甚休甚休¶
示及汪丈書知巳爲縁况虚(縁况虚等語/恐有誤字)志銘幸甚幸甚¶
容附書端父兄弟借來一觀也端父兄弟巳祥𥙊先生徳¶
容日逺益使人痛心耳記善録荷傳示甚慰𫠦望亟作書¶
遣人未及細觀然其大致可見於此始得聞和靖言行之¶
詳蓋其見道極明白故其言之極平易似淺近而實深逺¶
卓乎義不可及也祁居之相見其議論云何有可以見示¶
者否龜山論語序本爲世學膠固學者𩔖多以分文析字¶
執辭泥迹爲務故有視其𫠦視遺其𫠦不視之說但𫠦引¶
<pb:KR4d0226_SBCK_005-13a>¶
用之事從莊列中說作太過遂致㣲失本意却似精粗本¶
末真有二致𫠦以中間竊以爲疑非疑其意特疑其語耳¶
後見張欽夫呉晦叔乃知文定亦嘗疑之不審尊意以爲¶
如何幸有以見教胡仁仲𫠦著知言一𠕋内呈其語道極¶
精切有實用處暇日試熟看有㑹心處却望垂喻某於汪¶
丈書中巳說及恐欲見即爲呈似也欽夫甞收安問警益¶
甚多大抵衡山之學只就日用處操存辨察本末一致尤¶
易見功某近乃覺知如此非靣未易究也明仲兄不及别¶
拜狀想旦夕從容有講道之樂中間說看易傳不知後來¶
𫠦得如何某亦欲讀此書如有可以見教者因來及之幸¶
甚幸甚元履晉叔近皆相見亦甚瞻仰也前書懇求書藉¶
碑刻等不知曽辱留意否¶
<pb:KR4d0226_SBCK_005-13b>¶
先生諸書想熟觀之矣平日講論甚是如此竒論𫠦未及¶
者别後始　書請之故其說止此然其大槩可知矣老兄¶
旣知外學之非而欲留意於此恐於論孟中庸大學之書¶
不可不熟讀而詳味章句之間雖&KR0002;淺近不足用心然聖¶
賢之言無不造極學之不愽則約不可守今於六經未能¶
遍考而止以論孟中庸大學爲務則巳未爲愽矣况又從¶
而忽略之無乃太約乎¶
某塊坐窮山絶無師友之𦔳惟時得欽夫書問往來講究¶
此道近方覺有脫然處濳味之乆益覺日前𫠦聞於西林¶
而未之契者皆不我欺矣幸幸甚甚恨未得質之高明也¶
元來此事與禪學十分相似𫠦爭毫末耳然此毫末却甚¶
占地位今學者旣不知禪而禪者又不知學互相排擊都¶
<pb:KR4d0226_SBCK_005-14a>¶
不劄著痛處亦可𥬇耳何叔京秋間相過少&KR0323;相與懷想¶
高致者俱不自勝也¶
知言後來必巳熟看其說如何汪丈曽說及否可否之間¶
必有定論因來及之幸幸記善録細看却似馮公𫠦見未¶
透記得無精彩長者𫠦見莫亦是如此否¶
　　極感留意以耳目之玩煩長者愧愧向附還三書巳¶
領矣書中忘記禀知也汪丈&KR0009;横渠三書來此爲校&KR0024;甚¶
多勢湏刋作一本乃佳蓋&KR0024;綴不好看也大抵集中脫誤¶
盡在第二至第五卷中只換却此四卷亦得也第七卷中¶
有一論邉事狀却只於卷末𣷹版便得恐汪丈事多告請¶
岀爲㸃對付之工人幸甚幸甚此道旣寂寥而諸先賢之¶
子孫亦復流落不振自幕府之西訪其書恤其人不遺餘¶
<pb:KR4d0226_SBCK_005-14b>¶
力此亦一時節因縁耶校書極難共父刻程集於長沙欽¶
夫爲校比送得來乃無板不錯字方盡冩&KR0009;之不知今改¶
正未也張家事巳於共父書中言之不知其人巳來未也¶
人家僮僕乃有如此者可尚可尚今士大夫食君之禄不¶
爲不厚而臨事靣謾辭難就利無𫠦不至亦有愧此僕也¶
哉此書轉託欽夫尋便亦方索然無一物可伴書者可𥬇¶
可笑¶
　　　與羅師孟師舜兄弟¶
某昨承靣喻將以先公行實見委始者徒感知遇之深不¶
自知其不可旣而思之先公平日交游皆海内老成賢雋¶
之士其間相處之乆相知之&KR0055;而文字言語足以發&KR0045;潜¶
德者尚多有之某之不才豈宜進越輙任此責&KR0002;昆仲以¶
<pb:KR4d0226_SBCK_005-15a>¶
先公甞一顧之不欲鄙棄它時草定行事本末因使得預¶
討論而致之諸公則某雖愚不敢不勉竭駑頓以承命萬¶
望裁之又向䝉示教於軰行間自貶過甚亦不敢當自此¶
枉書幸刋正之¶
先公銘文巳爲題額并託上饒程丈書之字畫淳古可愛¶
想便刻石也其間有少曲折巳爲四哥言之矣¶
　　　答羅縣尉(南劍沙/縣人)¶
讀書治病之說誠如𫠦喻但古人之學以莊敬持守爲先¶
而讀書窮理以發其趣至於讀書之法則又當循序專一¶
反復玩味一日之課不可過三五條譬如良藥雖無劫病¶
之功而積日累月自當漸覺四大輕安矣¶
　　　與林安撫(名枅字/子方)¶
<pb:KR4d0226_SBCK_005-15b>¶
竊聞開府以來蠲除逋&KR0018;以大萬計號令𫠦下至簡而嚴¶
是以舉措不苛而人自不犯方地數千里吏畏民安近嵗¶
𫠦未有也區區仰德爲日固乆而究觀䂓摹歛衽心服則¶
自今始乃䝉垂問見聞𫠦及又有以見高明之度不自賢¶
智乃如此尤以歎仰苟有𫠦懐安敢不盡顧實未有以塞¶
訪逮之勤耳又承詢及𫠦知别&KR0083;具禀恨𫠦識不多未足¶
以副好賢樂善之意也¶
晦庵先生朱文公續集卷第五¶
　　　　　　　　　　　　福州府儒學訓導舒鏊校¶
