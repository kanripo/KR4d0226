# -*- mode: mandoku-view -*-
#+TITLE: 晦庵集
#+DATE: 2015-09-23 10:22:51
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 90

<md:KR4d0226_SBCK_090-1a>¶
墓表¶
　　　屏山先生劉公墓表¶
屏山先生劉公既没二十有一年一日其嗣子玶涕泣
為¶其故學者朱熹言曰玶不幸蚤孤先人葬既不及銘
而墓¶道亦至今未克表大懼不孝獲戾幽明亟欲建石
琢辭以¶覺於後而惟先人不及用於世其事業無得而
<pb:KR4d0226_WYG_090-1b>
稱唯道徳¶之懿不可以不白而知者又益鮮未有所屬
筆獨吾子嘗¶學於先人盍以所見聞者為我書之熹竊
伏原念所以得¶遊先生之門者具有顚末其於今日之
誼固不敢辭而又¶有不敢不辭者蓋先人疾病時嘗顧
語熹曰籍溪胡原仲¶白水劉致中屏山劉彦沖此三人
者吾友也其學皆有淵<md:KR4d0226_SBCK_090-1b>¶源吾所敬畏吾即死汝往父事
之而惟其言之聴則吾死¶不恨矣熹飲泣受言不敢忘
既孤則奉以告於三君子而¶禀學焉時先生之兄侍郎
<pb:KR4d0226_WYG_090-2a>
公尤以收恤孤窮為己任以故¶熹獨得朝夕於先生之
側而先生亦不鄙其愚穉所以教¶示期許皆非常人之
事今乃幸得屬辭比事以相兹役¶顧恨弗獲其何敢辭
惟是駑劣老矣無聞蓋未有以副先¶生疇昔之意而慰
吾父泉壤之思其何能有以究闡幽㣲¶信示久逺此又
熹之所以不敢不辭者則起拜辭謝不敢¶當而玶重以
大誼要責於是不得終辭而輙論次其事如¶左方謹按
建之劉氏至忠顯公始大公以節死於靖康之¶難而歸
<pb:KR4d0226_WYG_090-2b>
葬其鄉崇安縣拱辰山之南今其墓西二十有五¶步少
南有丘焉則先生之所藏也先生忠顯公之季子諱<md:KR4d0226_SBCK_090-2a>¶子
翬而彦沖其字也世系本末具刻於忠顯之賜碑此不¶
復著先生少負竒才未冠遊太學聲譽出等夷以父任
補¶承務郎辟真定幕府旋屬禍亂忠顯公薨京師先生
痛憤¶家國非常之變執喪過禮哭墓三年服除通判興
化軍事¶秩滿以最聞詔還蒞故官先生始以哀毁致羸
疾至是自¶以不復堪吏責遂丐閒局主管武夷山沖佑
<pb:KR4d0226_WYG_090-3a>
觀以歸世家¶屏山下潭溪之上有園林水石之勝於是
俯仰其間盡棄¶人間事自號病翁獨居一室危坐或竟
日夜㗳然無一言¶意有所得則筆之於書或詠歌焉以
自適間數日輙一走¶拱辰墓下瞻望裵回涕泗嗚咽或
累日而後返事繼母吕¶夫人盡誠敬兄弟之間怡怡如
也侍郎公之子珙幼開爽¶嗜學先生愛且竒之教以文
行經業不少懈而必使務其<md:KR4d0226_SBCK_090-2b>¶逺者大者與胡劉二先生
為道義交相見講學外無一雜¶言他所與言亦皆海内
<pb:KR4d0226_WYG_090-3b>
知名士靡不歎服深逺自以為不¶及而先生之心未嘗
少自足雖聞常人有片言之善無不¶從容咨叩必竭兩
端而後已至族黨後生來問學者則亦¶隨其器質告語
成就終日無倦色如是者蓋十有七年四¶為崇道祠官
累階右承議郎享年四十有七以紹興十七¶年十有二
月丙申卒始得疾甚㣲即入詣家廟泣别母夫¶人前徧
以書告訣素所與往來者召珙付以家事指示葬¶處中
外孤遺人人為計久逺昏官舍業之既已則日與學¶者
<pb:KR4d0226_WYG_090-4a>
論説修身求道之要作訓戒數百言彈琴賦詩澹然如¶
平日熹時以童子侍疾一日請問先生平昔入道次第
先¶生欣然告之曰吾少未聞道官莆田時以疾病始接
佛老<md:KR4d0226_SBCK_090-3a>¶子之徒聞其所謂清凈寂滅者而心悦之以為道
在是矣¶比歸讀吾書而有契焉然後知吾道之大其體
用之全乃¶如此抑吾於易得入徳之門焉所謂不逺復
者則吾之三¶字符也佩服周旋㒺敢失墜於是嘗作復
齋銘聖傳論以¶見吾志然吾忘吾言久矣今乃相為言
<pb:KR4d0226_WYG_090-4b>
之汝尚勉哉熹頓¶首受教居兩日而先生没所著書詩
合為文集二十卷娶¶陸氏封孺人先先生十七年卒無
子葬忠顯公墓東三十¶有五步有先生所紀其家世徳
善刻焉蓋先生不再聘則¶以侍郎公之幼子玶為後今
為右修職郎實立此表熹方¶為次其文而西府建安公
亦以書來曰叔父之墓弗識珙¶則與有責焉熹讀之瞿
然曰是乃吾之罪也乃亟起書石¶而系以銘銘曰<md:KR4d0226_SBCK_090-3b>¶神心惚恍經緯萬方孰握其機而挈其綱嗟惟先生立
<pb:KR4d0226_WYG_090-5a>
徳¶之本既覺而存復則不逺亦曰於仕我止我行亦生
而死¶我安且寧拱辰西南有銘斯碣嘉與後人仰止遺
烈¶
　　　朝奉劉公墓表¶
淳熙五年正月丙辰朝奉郎主管台州崇道觀劉公卒
於¶豫章之私第四月癸酉嗣子孟容等奉其匶葬於臨
江軍¶清江縣思賢鄉安陽里全塘之原明年孟容衰絰
來見予¶廬山下奉公族弟鄂州通守清之子澄之狀泣
<pb:KR4d0226_WYG_090-5b>
而以告曰¶孟容之先人不幸不及從先生遊而孟容顧
得問學承教¶於左右惟是先人之墓當有碣而未有文
以刻焉敢介叔¶父以其狀為請惟先生幸哀怜之予與
子澄故友善今孟¶容來又謹潔自好學問有方固知其
故家遺業之傳為有<md:KR4d0226_SBCK_090-4a>¶自來讀其狀又知公徳性履行之
詳如此問之嘗識公者¶皆如狀言不誣則亦自恨其不
幸而不及識公也既乃為¶序其事而銘之公諱龜年字
且老其先從李氏朝京師始¶自袁州臨江徙其籍開封
<pb:KR4d0226_WYG_090-6a>
府祥符縣魏陵鄉吳兒村遂為¶聞家公之曽祖公非先
生諱攽以文學致大名元祐中為¶中書舍人卒祖方雄
州防禦推官贈右通奉大夫父襄右¶朝請大夫贈朝議
大夫公以從祖奏為將仕郎又以大夫¶公奏為從事郎
調峽州司户叅軍遭喪不赴改臨安府錢¶塘縣主簿歴
道州軍事判官改宣教郎知常徳府武陵縣¶事通判沅
州事主管台州崇道觀累階朝奉郎賜服五品¶而卒其
為人静重純篤十三嵗遭母呉夫人喪哀慕如成¶人從
<pb:KR4d0226_WYG_090-6b>
大夫公居番陽餘二十年日以讀書作文為事無故<md:KR4d0226_SBCK_090-4b>¶未
嘗出齋扉鄰里或不識其面大夫公性嚴與人多忤公¶
左右承順唯謹退而接其鄉黨族姻又皆曲盡其情以
故¶其不能無憾於大夫公者亦往往銷釋無復芥蔕皆
曰公¶之能子也少時鋭意決科稍不遇即舍去居常晦
黙不自¶矜伐謹嚴拘畏無一毫自放繩墨之外所居一
日必葺服¶器一物必整盛夏衣冠襪履不暫釋居閒亦
必雞鳴而起¶處闇室如對大賓待童僕小人亦盡誠慤
<pb:KR4d0226_WYG_090-7a>
所居之室必書¶謹獨正心字揭之座右錢塘今為赤縣
公為主簿時秦檜¶方用事鄉黨姻舊或以文字見知登
顯仕者謂公曰盍亦¶求之公不應退治簿書益謹至他
職事亦多與貴要人接¶公益自閉匿以故得竟秦氏敗
無所汚人以為難在道州¶太守季公南夀深知公既以
政事文詞薦諸朝比去懐其<md:KR4d0226_SBCK_090-5a>¶餘章以授後守曰判官賢
而不求人知恐君或失之也故¶留此以竢惟君留意後
守許諾及其去又如之公以是改¶官在武陵遇民以寛
<pb:KR4d0226_WYG_090-7b>
吏有罪則立治之不少貸然亦不求¶其過也縣境田多
荒冒耕者衆其健者與吏為一侵漁訴¶訟展轉不止公
為推窮本始必見端緒而予奪之訟為少¶息楚俗右鬼
其淫祀有曰潘仙翁者嵗時集㑹摐金鼓執¶戈矛迎而
祭之公命尉杜師顔撤屋毁像收其兵刃罪其¶倡之者
衆然後定縣十年不升降户等賦役不均咸以為¶病公
始為改造簿籍民無異詞部使者相與以其治行聞¶於
朝有㫖記姓名中書然公秩滿則詣尚書銓注官以歸
<pb:KR4d0226_WYG_090-8a>
卒不一見丞相也沅並邊蠻人侵掠無寧嵗公佐郡時
羣¶獠大動守懼求去公攝其事按邊防舊法訪問裁處
立為<md:KR4d0226_SBCK_090-5b>¶條約以授邊吏明諭威禁而以無事鎮之蠻果帖
服公佐¶州常言長貳失和多由下有勝心以駕其上故
雖善意亦¶或不得伸惟盡吾所以事長官之禮而行吾
所以佐長官¶之義則庶其見信矣晚見孟容從子澄學
聴其誦説而悦¶之謂子澄曰君言之善吾亦且將從事
於此顧恨晚矣一¶日召諸子告之曰觀星歴書吾殆止
<pb:KR4d0226_WYG_090-8b>
此汝曹勉旃毋為門¶户羞也因誡以誠實詳審謹禮擇
交嚴分守察細㣲數事¶藹然皆長者之言居二年而病
既病猶扶掖以奉家祭病¶革孟容泣而誦其平日正心
之訓則㣲視而頷之蓋其為¶人始終之概如此嗚呼是
亦可謂善信人矣而其官不遂¶夀不長又如此其可悲
夫公娶昌黎韓氏生兩男子孟容¶為長免喪舉進士中
其科授迪功郎新袁州分宜縣主簿<md:KR4d0226_SBCK_090-6a>¶孟將以公遺澤補
將仕郎一女孟蓁未行予觀孟容固賢¶而聞孟將亦好
<pb:KR4d0226_WYG_090-9a>
學然則公世之興蓋未艾也其又足以少¶慰也夫其銘
曰¶
吁嗟劉公篤世休道雖晚聞徳蚤修長途方騁嵗不留
志¶業有嗣無餘憂清江之曲全塘幽方趺圭首干千秋
過者¶視此式其丘¶
　按會要臨江軍以筠州清江縣置新喻自袁州新淦
　自¶吉州來𨽻而歐陽公作主客集賢墓碑皆云吉州
　臨江¶人今狀又云袁州臨江人恐有差誤請更詳之
<pb:KR4d0226_WYG_090-9b>
　　　韓溪翁程君墓表¶
韓溪翁先君子韋齋先生之内弟程君也諱某字復亨
徽¶之婺源人少孤從先君子學於閩中因得講聞一時
儒先<md:KR4d0226_SBCK_090-6b>¶長者之餘論而心悦之抄綴誦習晨夕不少懈先
君子愛¶其勤敏於其歸書六言以贈之皆事親修身為
學之要君¶拜受其言以歸益自樹立務記覽為詞章思
所以大其門¶者然君為人坦夷跌宕不事修飾好讀左
氏書為文輙傚¶其體不能屈意用舉子尺度以故久不
<pb:KR4d0226_WYG_090-10a>
利於場屋家故貧¶至君益困中嵗奉親徙居窮山中自
號韓溪翁山田百畆¶環堵蕭然無以卒嵗而君處之泊
如也晚益不得志因自¶放於杯酒間酒酣諷左氏書雜
以國風雅頌之篇坐者聳¶然傾聴其俯仰疾徐之間頓
挫抑揚如有節奏至於放臣¶孤子怨夫寡婦之辭又未
嘗不三復感慨而出涕流漣也¶庸夫孺子從旁竊觀時
或笑而侮之君謷然不以為意蓋¶其中所抱負有不得
騁者故託此以自遣至它行事則其<md:KR4d0226_SBCK_090-7a>¶不合於理者固鮮
<pb:KR4d0226_WYG_090-10b>
矣乾道元年年五十九以疾卒後十年¶君夫人胡氏亦
没遂合葬於懐金鄉福林泠水之原蓋新¶安番陽信安
諸程皆出梁鎮西將軍忠壯公靈洗其家婺¶源者又自
歙之黄墩徙而來譜牒具在聞之先君子忠壯¶公葬黄
墩其墓以石為封今尚在也君家自其大父某始¶與鄉
薦父某亦以郡學上舍當貢京師皆不幸蚤卒至君¶學
益勤而其師友淵源所漸者益逺顧亦不逢以没其世¶
而有子曰洵好學而敏於文君竒愛之日是足以成吾
<pb:KR4d0226_WYG_090-11a>
志¶矣既又屢薦不第今乃以特恩授信州文學識者恨
之然¶洵故嘗從熹論為學大要意其所以成君之志者
在此而¶不在彼也熹祖母君之姑因謂君叔父幼從先
君子在臨¶安時時見君來先君子或留與飲君必盡醉
而論説衮衮<md:KR4d0226_SBCK_090-7b>¶不能自休既長歸鄉里又得拜君而君辱
教誨之則君益¶以老矣然得酒輙歌呼談噱意氣猶不
衰也今又三十餘¶年洵乃以書奉君學徒李君繒之狀
請表君墓惟念始終¶顧二父於今皆不可見而熹與洵
<pb:KR4d0226_WYG_090-11b>
孤露之餘亦俱老大乃¶流涕而書之蓋以重歎君家之
不遇又惟潦倒無以副君¶疇昔之意而自悲也嗚呼洵
尚勉之哉淳熙八年八月乙¶夘表姪具位朱熹述¶
　　　曹立之墓表¶
淳熙乙未嵗予送吕伯恭至信之鵝湖而江西陸子夀
及¶弟子静與劉子澄諸人皆來相與講其所聞甚樂子
夀昆¶弟於學者少所稱許間獨為予道餘干曹立之之
為人且¶曰立之多得君所為書甚欲一見君與張敬夫
<pb:KR4d0226_WYG_090-12a>
也後五年<md:KR4d0226_SBCK_090-8a>¶予守南康立之果來目其貌耳其言知其嘗
從事於為已¶之學而信子夀昆弟之不予欺也欲留與
居而立之有宿¶諾不果及予受代以去而所請白鹿洞
書院賜額有㫖施¶行如章郡守呉郡錢侯子言以予之
惓惓於是也亟以書¶來問孰可為師者予因以立之告
子言聞之欣然具書禮¶授使者走餘干踵立之之門以
請而立之病不能行矣十¶年二月辛亥竟不起年方三
十有七子静以書來相弔具¶道立之將死其言烱然在
<pb:KR4d0226_WYG_090-12b>
道不少異於平日相與深歎息¶之嗚呼吾道之衰久矣
比年以來敬夫子夀伯恭皆以盛¶年相繼淪謝而後進
之可兾以嗣事於方來者亦多夭没¶今又失吾立之然
則子静與予之相弔也豈徒以遊好之¶私情也哉立之
名建其先自金陵來徙家至立之八世矣<md:KR4d0226_SBCK_090-8b>¶立之父諱天
明始為儒立之幼頴悟日誦數千言少長知¶自刻厲學
古今文皆可觀一日得河南程氏書讀之始知¶聖賢之
學為有在也則慨然盡棄其所為者而大覃思於¶諸經
<pb:KR4d0226_WYG_090-13a>
歴訪當世儒先有能明其道者將就學焉聞張敬夫¶講
道湖湘欲往見之不能致有告以沙隨程氏學古行高¶
者即往從之得其指歸既又聞陸氏兄弟獨以心之所
得¶者為學其説有非文字言語之所及者則又往受其
學久¶而若有得焉子夀蓋深許之而立之未敢以自足
也則又¶寓書以講於張氏敬夫發書亦喜曰是真可與
共學矣然¶敬夫㝷没立之竟不得見後至南康乃盡得
其遺文以考¶其為學始終之致於是喟然歎曰吾平生
<pb:KR4d0226_WYG_090-13b>
於學無所聞而¶不究其歸者而今而後乃有定論而不
疑矣自是窮理益<md:KR4d0226_SBCK_090-9a>¶精反躬益切而於朋友講習之際亦
必以其所得者告之¶蓋其書有曰學必貴於知道而道
非一聞可悟一超可入¶也循下學之則加窮理之功由
淺而深由近而逺則庶乎¶其可矣今必先期於一悟而
遂至於棄百事以趋之則吾¶恐未悟之間狼狽已甚又
况忽下趨高未有幸而得之者¶耶此其晚嵗用力之標
的程度也今嵗元日知病之不可¶為矣猶書其牖曰未
<pb:KR4d0226_WYG_090-14a>
死之前不可自棄遷善改過自是愈¶篤死之日起正衣
冠危坐如平日語其弟廷曰吾雖甚病¶而學益進此心
瑩潔無復纎翳如是而死庶其可以言命¶矣語訖就枕
未安而没嗚呼立之雖不幸蚤死不卒其志¶然所以自
樹立者至此亦豈他人所及哉立之事親孝菽¶水之養
驩如也愛其弟甚至與相切磋如嚴師友姊嫁而<md:KR4d0226_SBCK_090-9b>¶卒撫
其孤以有成與人交敬而忠苟心所未安雖師説不¶曲
從必反復以歸於是而後已其於予規正尤切也視人
<pb:KR4d0226_WYG_090-14b>
有急難周之必盡其力雖貧病不計榜其齋曰無妄杜
門¶終日里巷有不識其面者日用間自省小有過差即
書之¶冊其討論經學有得亦悉記之及為他文甚衆病
中欲舉¶而焚之廷弗忍既没而視諸篋則已亡其半矣
乃裒自論¶定以來所作得十餘卷其他猶多可傳者顧
以立之遺意¶弗敢出也立之嘗娶婦不悦於姑教之不
從而去故卒無¶子至是廷以母命立宗人之子愿為後
而葬立之萬春鄉¶栗田原先塋之右且以立之遺文數
<pb:KR4d0226_WYG_090-15a>
篇及其友成志郎趙¶君伯域之狀不逺數百里來請銘
予於立之相得雖晚而¶知之深望之厚哀其死而屢出
涕焉其可以無從乎然立<md:KR4d0226_SBCK_090-10a>¶之已葬不及識於壙中乃書
其事使以表於墓上又系之¶曰胡子有言學欲博不欲
雜欲約不欲陋信哉如立之者¶愽而不雜約而不陋使
天假之年以盡其力則斯道之傳¶其庶幾乎嗚呼今短
命而死矣豈不可哀也哉是嵗五月¶乙酉新安朱熹述¶
　　　西山先生李公墓表
<pb:KR4d0226_WYG_090-15b>
西山先生李公者龜山先生楊文靖公之門人也龜山
既¶受學於河南程氏歸以其説教授東南一時學者翕
然趨¶之而龜山毎告之曰唐虞以前載籍未具而當是
之時聖¶賢若彼其多也晚周以來下歴秦漢以迄於今
文字之多¶至不可以數計然曠千百年欲求一人如顔
曾者而不可¶得則是道之所以傳固不在於文字而古
之聖賢所以為<md:KR4d0226_SBCK_090-10b>¶聖賢者其用心必有在矣及李公請見
於餘杭則其告之¶亦曰學者當知古人之學何所用心
<pb:KR4d0226_WYG_090-16a>
學之將以何用若曰¶孔門之學仁而已則何為而謂之
仁若曰仁人心也則何¶者而謂之人心耶李公受言退
求其説以進愈投而愈不¶合於是獨取論語孟子之書
而伏讀之蚤夜不懈十有八¶年然後涣然若有得也龜
山蓋深許之而公之語學者亦¶曰學者於經讀之又讀
而於其無味之處益致思焉至於¶羣疑並興寢食不置
然後始當驟進耳龜山既没後進多¶從之逰後舉遺逸
召對卒官福建路安撫司主管機宜文¶字而葬其鄉邵
<pb:KR4d0226_WYG_090-16b>
武軍光澤縣東黄嶺之原學者共追號為¶西山先生云
公諱郁字光祖元祐黨人朝散郎深之子母¶安仁縣君
陳氏贈諫議大夫陳忠肅公之女兄也公幼不<md:KR4d0226_SBCK_090-11a>¶好弄坐
立必莊少長學於舅氏陳公器之踰冠乃見龜山¶而請
業焉龜山一見竒之即妻以女既而以朝散公遺命¶出
為叔父將仕郎庭之後中間游大學被鄉薦皆不第紹¶
興初天子慨然有志中興大業思得山林遺逸魁傑非
常¶之材而用之㑹遣御史朱異行郡國詔俾搜訪以聞
<pb:KR4d0226_WYG_090-17a>
異聞¶公名使還以對召對便殿所陳皆當世大務上為
改容傾¶聴請退而留者再詔以為右迪功郎㝷除詳定
一司勑令¶所刪定官未久以憂去用進書恩特改承務
郎及免喪㑹¶秦丞相檜已用事公自度不能俯仰禄仕
遂築室邑之西¶北往來讀書其間家益窮空人有不堪
其憂者公獨曠然¶不以為意然當世賢士大夫益高仰
之遷官者多引以自¶代久之起家佐閩帥幕府人謂非
公所宜處而公不辭既<md:KR4d0226_SBCK_090-11b>¶至人謂公且不屑為而公治文
<pb:KR4d0226_WYG_090-17b>
書惟謹日訪民情戚休利¶病以告其長而罷行之一日
帥用小人言欲毁民居數十¶為列肆酤酒以牟利公白
其非便帥不樂頗見色詞公即¶移病告老帥悟慚謝公
為强起二十年七月壬辰竟以疾¶卒年六十有五矣公
天資粹美而涵養有方其事上恭而¶有禮其御下嚴而
有恩平居未嘗有惰容誨人終日無倦¶色自奉甚約而
事親極其厚於所後尤兢兢致孝服喪毁¶瘠如禮治喪
必誠信至竭其貲不吝兄階官杭州罵賊死¶公事寡嫂
<pb:KR4d0226_WYG_090-18a>
如母教孤姪遣遺女皆如己子其於世務人情¶官政文
法下至行陣農圃之事靡不究知然竟不及用於¶世以
没識者恨之所著書有易傳參同契論孟遺秉及平¶生
遺文合數十卷藏於家夫人楊氏龜山先生第三女有<md:KR4d0226_SBCK_090-12a>¶賢行通經史大意平居誨飭子孫整齊内外皆中禮法
後¶公十六年卒子揆成務郎陳公誌於將仕之墓所謂
延孫¶者也晚以徳夀慶恩補官而卒女適同郡上官墨
卿孫男¶閑闡䦎闤女適某人閑於是以迪功郎為全州
<pb:KR4d0226_WYG_090-18b>
州學教授¶始將伐石以銘其墓而來請文以識焉嗚呼
聖賢逺矣然¶其所以立言垂訓開示後學其亦可謂至
哉顧自秦漢以¶來道學不傳儒者不知反已潜心而一
以記覽誦説為事¶是以有道君子深以為憂然亦未嘗
遂以束書不讀坐談¶空妙為可以徼幸於有聞也若龜
山之所以教與西山之¶所以學其亦足以觀矣予是以
著之而并記其行事後之¶君子尚有考也淳熙十有二
年秋八月乙夘具位朱熹述
<pb:KR4d0226_WYG_090-19a>
　　　太孺人邵氏墓表<md:KR4d0226_SBCK_090-12b>¶金華時鎬既奉其母夫人邵氏之柩祔於循理鄉九里
原¶先府君之墓使其子源以永嘉葉適所為行述及别
記事¶實各一通來告曰先人之喪先師東萊夫子幸與
之銘而¶吾子書之矣今又以不孝罹大禍間雖幸畢藏
事惟是幽¶堂之刻所以垂永久者未有所屬敢介前惠
重拜以請予¶時病卧田間起受其書讀之曰夫人婺州
金華縣人曾祖¶瓊祖悦父之才嫁其縣清江時君汝翼
<pb:KR4d0226_WYG_090-19b>
時君世昌樂而魁¶尨沈厚方臘之亂冦燔畧空君一一
自建置盡紹其前人¶夫人能左右以敏無荒事焉家既
成時君遂用法度嚴内¶外文學訓子孫立信務與稱重
鄉閭夫人又能奉承以恪¶無逸志時氏族良家巨子孫
競於文科舉上其名人皆尊¶愛時君以及夫人時君没
夫人亦將老矣具呼家人與為<md:KR4d0226_SBCK_090-13a>¶條約親冩刻之屏使合
居有禮綴食無專以不忘時君之¶法清江東南畦户數
百臨水而茇舍時潦出其上民往往¶棲木自救有浮去
<pb:KR4d0226_WYG_090-20a>
者夫人始命舟糗飯拯之嵗以為常豫¶蓄棺告疫死者
以歛人懐其惠晚遭太上皇帝皇后慶夀¶恩得封太孺
人加賜冠帔淳熙十年七月庚寅卒年七十¶有一三子
鎬錡錝二女適劉晏陳褒孫□源淇演溱灋潚¶潭澡湂
孫女其二適陳之望汪叔貽餘尚幼曾孫榘㮚杲¶女莊
葍蓋葉君所叙云爾其於夫人始終之際詳矣而别¶記
手書條約之詞一曰子孫謹守家法毋得違悖二曰晨¶
興鳴板長幼詣影堂早參次會中堂叙揖三曰男女出
<pb:KR4d0226_WYG_090-20b>
入¶財貨出納僕妾増減必禀家長四曰凡為子婦毋得
蓄私¶財五曰女僕無故不許出中門蒼頭毋得輒升堂
室入庖<md:KR4d0226_SBCK_090-13b>¶厨則予於是有以知夫人之所以教者得齊家
之要至其¶又謂夫人天性儉質不狥華靡服御有常未
嘗追逐時好¶有所變易嵗時奉祭甚謹嘗以冬享割肉
手寒刀墜諸婦¶請代而弗許也母何晚得末疾歸省輒
惓惓不忍去比卒¶年幾六十矣猶蔬食以終喪女兄孀
居貧病䕶視周悉遇¶其子弟恩意有加時君篤於教子
<pb:KR4d0226_WYG_090-21a>
一時髦俊多客其門夫¶人日飭饌具必躬臨之雖勤劇
無惓意則予於是又有以¶見夫人之所以教者蓋以其
身而不専在於言語之間也¶嗚呼是可尚已既以病不
果銘姑記其實如此以授源使¶歸刻石表墓上淳熙十
有二年冬十月戊辰新安朱熹撰¶
　　　董君景房墓表¶
番陽董君景房者諱為良世家徳興之海口大父湷始
仕<md:KR4d0226_SBCK_090-14a>¶至宗正少卿父元一秀州司法叅軍君少有大志嘗
<pb:KR4d0226_WYG_090-21b>
學於¶江山徐公誠叟先生之門受其説而歸益務求友
講而修¶焉不數年遂以文行聞於州鄉再試禮部不第
退處於家¶讀書講學不復以聲利榮達為事鄉人相與
益高仰之而¶君之學蓋日進月益而未可量也淳熙十
一年九月一旦¶得疾卒年甫五十有四士友聞者莫不
哀之蓋君為人儻¶蕩無城府家故饒給兄弟始求分異
君力止之不可則盡¶聴其所擇而獨取其所遺及故書
數篋藏焉既而兄弟或¶破其産君極力資奉不計有亡
<pb:KR4d0226_WYG_090-22a>
死者葬之而撫其孤焉族¶姻鄉黨之貧無歸者衣食之
罷不能者教誨之不幸而有¶急難者救䕶之皆極勤懇
鬬訟之不决者為曉譬以義理¶往往心服失其所争而
去嵗饑姦民肆掠物情大恐君為<md:KR4d0226_SBCK_090-14b>¶官畫策以便宜發廪
振貸而密以兵掩其渠帥寘於法人¶賴以安雅有當世
之志於官政民俗弛張之際尤孜孜焉¶嘗記其見聞思
慮所及者作活國書一編其言質慤詳盡¶不為華靡而
所規畫常以厚下固本為先識者韙之恨其¶不得見於
<pb:KR4d0226_WYG_090-22b>
用也君娶周氏子男二人從起從治女六人其¶三已適
人進士齊節程矩齊牧其壻也君卒之明月葬其¶里之
黄栢原沙隨先生程公可久雅知君實銘其壙而從¶起
又以君友人太學生程端蒙之狀來請文以表墓上予¶
故家君旁縣頃嵗還里中君以所論經子諸説來見别
後¶又數以書來有所問辨時君猶有四方之志予因以
所聞¶古人為己之説告之而君不以其言為非也然則
其可無¶詞乃取程生狀撫其可紀之大者書以授從起
<pb:KR4d0226_WYG_090-23a>
俾歸刻之<md:KR4d0226_SBCK_090-15a>¶嗚呼君則已矣而予言不没則百世之下於
此尚有考也¶淳熙丙午三月庚辰宣教郎直徽猷閣主
管華州雲臺觀¶新安朱熹述¶
　　　令人羅氏墓表¶
故左司郎中張公之配曰令人羅氏南劔州沙縣人世
為¶縣望姓家法嚴整令人生二十有二年而歸張公事
姑羅¶恭人以孝謹聞恭人愛之如己女張公故貧初仕
將遣其¶女弟而無資令人悉岀橐中&KR0724;以奉之無吝色
<pb:KR4d0226_WYG_090-23b>
事公二兄¶旦暮率諸幼稚以次問起居無一日闕禮子
姪就學歸沐¶輙具湯餅會諸娣姒男女語次從容問所
學業勞勉諸姪¶以勵其子油油如也羅恭人嘗若末病
令人静夜必露香¶致禱願損己夀以延姑年如是者數
月恭人疾頓平而後<md:KR4d0226_SBCK_090-15b>¶三年令人一旦暴卒恭人哭之慟
至老念之不能忘與人¶言必稱其孝至於泣下且歎曰
不意吾兒失此内助之賢¶也令人性儉約謙下好禮法
有識度嫁時篋中有黲色絺¶衣忌日輙被以奉祭稱慰
<pb:KR4d0226_WYG_090-24a>
如儀常所服禮衣横帔如民間¶法或告以張公且通朝
籍盍改用命服令人曰此非拜恩¶何敢服也卒以禮終
生以政和戊戌卒以紹興癸酉葬劒¶浦縣吳張氏大墓
之左若干步後三十八年嗣子士佺來¶訪予於臨漳請
銘左司公之墓一日復奉令人之事涕泣¶以請曰吾母
之賢孝如此而不幸蚤終士佺兄弟生不及¶養已負終
天之痛矣今又不能述其徳善以垂久逺其何¶以見於
地下惟吾子哀之予不忍辭也既受其書而讀之¶因竊
<pb:KR4d0226_WYG_090-24b>
惟念孝愛和謹婦道之常世猶有難之者而令人至<md:KR4d0226_SBCK_090-16a>¶委
身以代姑死守禮以終其身是其賢於人也逺矣其可¶
以無傳也哉因為叙此以表其墓令人生二男士佺今
為¶朝奉郎通判融州事其弟士僴嘗為修職郎監藩葑
酒庫¶以卒四女進士宗大同謝舒宣義郎陳善慶文林
郎黄東¶其婿也紹熙二年二月日朱熹述¶
　　　程君正思墓表¶
士患不知學知學矣而知所擇之為難能擇矣而勇足
<pb:KR4d0226_WYG_090-25a>
以¶行之内不顧於己私外不牽於俗習此又難也嗚呼
若番¶陽程君端蒙正思者其所謂知所擇而能行之者
歟乃不¶及一試而又無年以死使人不得見其徳業之
所成就是¶可哀已正思天資端慤自幼已知自好稍長
即能博求師¶友以自開益遂以詞藝名薦書既乃見予
於婺源聞諸老<md:KR4d0226_SBCK_090-16b>¶先生所以教人之大指退即慨然發憤
以求道修身為己¶任討論探索功力兼人雖其精㣲或
未究極而其固守力¶行之功則已過人逺矣始時名下
<pb:KR4d0226_WYG_090-25b>
之字同於周程至是亟¶請其父而更焉其居家事親能
開義理於幾㣲之際多所¶感悟而不失其驩心喪母葬
祭推本古經以正流俗之謬¶鄉人多以為法其在太學
儕輩類趨時好不復知有聖賢¶之學正思擇其可告語
者因事推誠誨誘不倦從而化者¶亦頗衆然其為人剛
介不苟合聞人講學議政有所未安¶輙造門辨質或移
書譬曉必極其是非可否之分而後已¶會大臣有樂豪
縱而賤名檢者見修士即以邪氣目之而¶又言於上曰
<pb:KR4d0226_WYG_090-26a>
是屬且能亡人之國於是學官承其風㫖因¶課試發䇿
直以王程蘇氏之學為問蓋將以其向背為取<md:KR4d0226_SBCK_090-17a>¶舍對者
靡然無敢正言其失正思獨奮筆抗論無所依違¶而所
以分别邪正之間輕重淺深又皆中理雖竟以是無¶所
合而歸然其抑邪與正之助亦多矣既歸即以病不起¶
紹熙二年十一月一日也享年四十有九聞者莫不哀
之¶方疾革時手書來曰端蒙死不恨恨不克終養而卒
業於¶門耳然已無可言願先生自愛蚤就羣書以竢來
<pb:KR4d0226_WYG_090-26b>
哲世不¶我知天豈亦不我知也哉予雅意正思任道勇
而用志専¶必能卒究精㣲之藴以廣斯道之傳者遽讀
其書不覺失¶聲流涕既而視其筆跡謹好如常日又知
其間於死生之¶際如此為之痛惜久而不能平也明年
正思之父將葬正¶思於其鄉之某處使其二弟端臨端
本狀其事以來請所¶以表其墓者予按其言正思曾祖
宏祖汝能皆有鄉行父<md:KR4d0226_SBCK_090-17b>¶易今以修職郎致仕母俞氏妻
王氏生一男師聖一女適¶同縣董某而它則與予所聞
<pb:KR4d0226_WYG_090-27a>
者皆不異又觀其言正思自¶少謹信異常兒大父將没
知其可託以一老婢諉焉正思¶時年十四五涕泣受命
䕶視勤懇十有六年始終無少懈¶至是屬疾雖病尊親
臨之必冠巾乃敢見將卒悉屏婦女¶户外戒治喪無用
浮屠法所以告二弟朋友皆人倫大法¶所繫不雜它語
是皆宜書因并前所論者書之使碣墓上¶後之君子庶
有考焉淳熙三年秋九月乙亥新安朱熹述¶
　　　程君公才墓表
<pb:KR4d0226_WYG_090-27b>
紹熈二年冬番陽程君正思病且革以書抵予告訣且
書¶其先大父府君之行事而求識其墓予既哀正思之
力學¶任道而不幸蚤死又知其大父之賢如此而無所
聞於後<md:KR4d0226_SBCK_090-18a>¶世矧其將死深悲之屬不在它人是固不可以
無言也按¶正思言府君諱汝能字公才天資純篤不由
學問而孝弟¶忠信自有以絶人者父性嚴府君事之順
焉於其行事有¶未安者必以正諫諫而不入則退而謹
伺之意解復諫卒¶聴從乃己母得末疾三年衣不解帶
<pb:KR4d0226_WYG_090-28a>
居不入室時其起居¶飲食之節而躬致養焉雖矢溲之
役不以累它人也事兄¶謹甚兄好飲佚遊府君懼顯兄
過以貽親憂委曲其間彌¶縫甚至卒以無間言親没析
其産兄欲善田宅恣所取無¶難色平生口無惡言妄語
足迹不涉官府之門居鄉接物¶恂恂謹敕不怒而人敬
畏之周人之急必盡其力雖或負¶之不計也鄉人有死
而亡子者治其喪甚飭或欲没入其¶貲産為告官立後
至今不絶處家慈愛而能嚴子弟不敢<md:KR4d0226_SBCK_090-18b>¶為纎芥非理事
<pb:KR4d0226_WYG_090-28b>
今没三十年鄉人行旅言之猶有思慕出¶涕者嗚呼兹
非夫子所謂十室之邑忠信如己者乎是乃¶三代之遺
民而非今世之士所能及也使其得聞聖賢之¶教而講
學以明之其所至可量哉正思病亟作書其詳如¶此而
字畫謹細如常時且謂它行之懿猶有不及書者今¶問
其家得其世系則番陽之程皆祖梁忠壯公靈洗唐乾¶
符間有名維者以金紫光禄大夫海州鹽鐵使將兵討
巢¶賊不利始居饒州樂平之銀城後徙新建而地析為
<pb:KR4d0226_WYG_090-29a>
徳興¶縣故今為徳興人自鹽鐵十二世而生府君之父
諱宏亦¶有鄉行娶齊氏生府君府君娶某氏生二子曰
晟曰易晟¶先卒易今以修職郎致其事而又有正思為
之子意者程¶氏其將興乎今正思雖不幸而二弟亦知
為學是固未可<md:KR4d0226_SBCK_090-19a>¶知也乃書此碑刻石墓左以竢墓在某
某鄉某里某處晟¶之子曰端友曰伯雲易之子曰端誠
曰端蒙曰端臨曰端¶本正思即端蒙也予亦已别識其
墓云三年壬子秋九月¶丙子新安朱熹書
<pb:KR4d0226_WYG_090-29b>
　　　安人王氏墓表¶
國子博士成都范君文叔以書致其母夫人之事於熹
曰¶仲黼不天蚤失先人之教先夫人撫育成就甚艱且
勤以¶及於兹而葬不及銘無以發其潜懿吾心惄然不
敢寧也¶敢拜以請熹讀其書既蹙然不敢當又讀其狀
益惟文字¶之蕪淺而無以信夫人之徳於後世顧文叔
之賢未及識¶面而心已敬之且其所以屬我者又如此
其重也乃不敢¶辭而按其狀則簽書東川節度判官㕔
<pb:KR4d0226_WYG_090-30a>
事盧君蹈之所述<md:KR4d0226_SBCK_090-19b>¶也其言曰夫人成都華陽人姓王氏
祖曰贈金紫光禄大¶夫諱廷妣文安郡夫人勾龍氏父
曰左朝議大夫諱輔妣¶宜人何氏夫人自幼以専静才
明稱於其家年甫笄歸同¶郡范君諱漼蓋范氏自蜀郡
忠文公中書榮國公徙居許¶洛至是始還故鄉文獻未
逺子弟皆有典刑非清門淑質¶不易作對夫人一踐其
庭禮容肅穆纎悉中度雖在房闥¶禮敬自將燕私之言
無一不可道於外者范君始為仙井¶監録事參軍後以
<pb:KR4d0226_WYG_090-30b>
宣教郎知雅州盧山縣事夫人居家儉¶約不以出内細
故累其君子范君閲具獄晨夜寒暑不少¶懈夫人猶從
旁從臾之曰毋憚淹晷之勞而使彼負没世¶之寃也故
范君為吏以清白著其治獄以平允稱夫人蓋¶有助焉
范君既從官不復問生理身後家事益落落夫人<md:KR4d0226_SBCK_090-20a>¶慨然
自力以濟其艱使二子得以盡力於學繼踐世科人¶以
為榮而夫人不色喜顧語之曰吾悲汝父之不及見也¶
雖然汝家世以清徳直道為門閥汝曹問學宜知所本
<pb:KR4d0226_WYG_090-31a>
仕¶不患不達患無以稱耳藜糗吾能甘之毋遽以三釡
為也¶二子以是益自厲於學而仲黼杜門幾十年不汲
汲於進¶取蜀人高其行東游吳楚張敬夫吕伯恭一見
皆歎賞具¶以其學告之今在朝列尊守所聞不狥世習
而忠君愛國¶悃款無已識者皆倚重焉此又夫人之教
有以成之也初¶范君仲兄洪雅君蚤卒無子范君將以
少子仲芸後之未¶及而終後六年仲芸奏名南省夫人
大合族黨申范君之¶命以告於祖禰而卒使奉其祀焉
<pb:KR4d0226_WYG_090-31b>
聞者皆以為難洪雅之¶妻前已更嫁至是乃卒人以其
服為疑夫人曰禮不為嫁<md:KR4d0226_SBCK_090-20b>¶毋服而律有心喪三年之文
且是嘗為洪雅配得不為芸¶母乎即日命仲芸服喪如
律聞者益以為難嵗時典祀身¶親蠲潔待賓客接宗姻
曲盡禮節而御下一以慈恕至其¶平居教詔子孫援前
言質往行又皆有本有末蓋可書而¶誦也卒於淳熙八
年六月甲辰葬於十三年八月丙申墓¶在雙流縣宜城
鄉曹池山實從盧山君之兆始以夫封孺¶人後以子贈
<pb:KR4d0226_WYG_090-32a>
安人仲黼今以通直郎為國子博士兼皇姪¶許國公府
教授仲芸嘗以從政郎為彭山令而先卒女五¶人一適
王晞孟一適程師䕫一未行餘皆夭嗚呼夫人之¶所以
相其夫而成其子者盧君狀之詳矣然猶事之常也¶至
其出少子以後仲父既又使之服其所後嫁母之喪則¶
處變事而不失其權有當世士大夫之所甚難而深愧
焉<md:KR4d0226_SBCK_090-21a>¶者嗚呼賢哉兹其所以為吾文叔之母也歟嗚呼賢
哉紹¶熈三年𤣥黓困敦秋九月戊子具位朱熹述
<pb:KR4d0226_WYG_090-32b>
　　　聘士劉公先生墓表¶
先生姓劉氏建州崇安縣五夫里之白水人其曾大父
諱¶滋起身農畆以進士高第仕至尚書職方郎中累贈
開府¶儀同三司吏部尚書大父諱照朝請郎再世皆有
清徳中¶嵗即休官退處以大耄終父諱元振始不仕然
亦以馴行¶稱先生諱勉之字致中自幼强學日誦數千
言耳目所接¶一過不復忘其為文肆筆而成滂沛閎闊
凌厲頓挫儕輩¶少能及之踰冠以鄉舉詣太學時蔡京
<pb:KR4d0226_WYG_090-33a>
用事方禁士毋得¶挾元祐書制師生收司連坐法犯者
罪至流徙名為一道¶徳者而實以鉗天下之口先生心
獨知其非是隂訪伊洛<md:KR4d0226_SBCK_090-21b>¶程氏之傳得其書藏去深夜同
舍生皆熟寐乃始探篋解¶袠下帷然膏潜抄而黙誦之
聞涪陵譙公天授嘗從程夫¶子遊兼邃易學適以事至
京師即往扣焉盡得其學之本¶末既而遂厭科舉之業
一日棄録牒揖諸生而歸道南都¶見元城劉忠定公過
毗陵見龜山楊文靖公皆請業焉而¶劉公尤竒其材留
<pb:KR4d0226_WYG_090-33b>
語數十日告以平生行已立朝大節以¶至方外之學它
人所不及聞者無不傾盡先生拜受其言¶精思力行朝
夕不怠乆而若有得焉則疇昔所聞一言之¶善融㑹貫
通皆為己用而其踐履日以莊篤與籍溪胡公¶原仲屏
山劉公彦沖兩先生友善日以講論切磋為事其¶於當
世之務若不屑焉而論説區處鉅細顯㣲皆有條理¶亂
後故山室廬荒頓乃即建陽近郊蕭屯别墅結草為堂<md:KR4d0226_SBCK_090-22a>¶讀書其中力耕稼以自給澹若無求於世而一時賢士
<pb:KR4d0226_WYG_090-34a>
大¶夫莫不注心高仰之中書舍人吕公居仁知之尤深
嘗以¶小詩問訊有老大多材十年堅坐之句世傳以為
實録是¶時國家南渡幾十年謀復中原以攄宿憤而未
有一定之¶計方且寤寐俊傑與圖事功吕公乃與同列
曾公天游李¶公似之張公子猷三數人者共列其行誼
志業以聞於朝¶特詔詣闕將行屏山先生為作招劔之
文以祝之其卒之¶亂曰寳劔來奉君王撫四夷定八荒
時乎時毋深藏其所¶望於先生者蓋如此既至㑹秦丞
<pb:KR4d0226_WYG_090-34b>
相檜已專國枋為其事¶非已出不能平時又方决屈已
和戎之䇿惡聞天下正論¶意山林之士不顧利害敢盡
言觸忌諱尤不欲使見天子¶談當世事第令䇿試後省
給札俾上其對先生知道不易<md:KR4d0226_SBCK_090-22b>¶行即日謝病歸杜門高
卧十餘年造養益熟名聞益尊故¶相趙忠簡公出鎮南
州道出里門紆轡入謁坐語移日彌¶加歎重然其去未
幾即遭讒竄海外以没同時知先生者¶亦皆廢錮不復
用於是先生竟不及一試於用而卒於家¶享年五十有
<pb:KR4d0226_WYG_090-35a>
九有志之士莫不哀之紹興十九年二月十¶日也先生
學本為已而才周世用臨事裁處不動聲氣平¶居嚴敬
自持若不可犯而接物之際恂恂和悦色笑可親¶其臨
財亷一介不妄取少時婦家富而無子謀盡以貲産¶歸
女氏既謝不納又擇其宗屬之賢者舉而畀之使奉其¶
先祀其與人交誠信懇惻同里胡公明仲侍郎蚤出為
季¶父後不自知其本親鄉人多竊議之而莫以告先生
獨為¶移書具陳本末所以然者胡公感其言為數歸省
<pb:KR4d0226_WYG_090-35b>
恩禮畧<md:KR4d0226_SBCK_090-23a>¶備議以少息熹之先君子蚤與先生遊相好將
没深以後¶事為寄且戒熹往學焉及棄諸孤先生慨然
為經理其家¶事而教誨熹如子姪既又以其息女歸之
親舊羇貧收恤¶扶助亦皆曲盡恩意學子造門隨其材
品為説聖賢教學¶門户以及前言往行之懿終日娓娓
無倦色自壯至老如¶一日也娶連氏無子以從兄之子
思温為後二女子其長¶歸於我次適朝奉郎范念徳思
温亦無子又以從兄之子¶澧後之建州於今為建寧府
<pb:KR4d0226_WYG_090-36a>
先生墓在草堂涉溪西北七¶里所羣玉鄉三桂里之學
士原其葬時不及銘逮今且五¶十年後生之及見先生
者日加少熹懼其益久而遂將無¶所考也乃追記其世
家學行之最而伐石以表焉慶元戊¶午正月己亥朔旦
門人朝奉大夫朱熹述<md:KR4d0226_SBCK_090-23b>¶　
　
　
<pb:KR4d0226_WYG_090-36b>
　
　
　
　
　
　
　
　晦庵集卷九十

<pb:KR4d0226_WYG_091-1a>
欽定四庫全書
　晦庵集卷九十一　　　<md:KR4d0226_SBCK_090-24a>¶　　宋　朱子　撰
　　
