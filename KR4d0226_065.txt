# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.319086
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB04n0282-065晦庵先生朱文公文集-卷第六十五.
<pb:KR4d0226_SBCK_065-1a>¶
晦庵先生朱文公文集卷第六十五¶
雜著¶
　　　尚書¶
漢孔安國曰古者伏羲氏之王天下也始畫八卦造書¶
契以代結䋲之政由是文籍生焉(陸徳明曰伏羲風姓/以木徳王即大皥也)¶
(書契刻木而書其側以約事也易繋辭云上古結/䋲而治後世聖人易之以書契文文字籍書籍)伏羲¶
　神農黄帝之書謂之三墳言大道也少昊顓頊髙辛唐¶
虞之書謂之五典言常道也至於夏啇周之書雖設教¶
　不倫雅誥奥義其歸一揆是故歴代寳之以爲大訓(陸/氏)¶
(曰神農炎帝也姜姓以火徳王黄帝軒轅也姫姓以土/徳王一號有熊氏墳大也少昊金天氏巳姓黄帝之子)¶
(以金徳王顓頊髙陽氏姫姓黄帝之孫以水徳王髙辛/帝嚳也黄帝之曽孫姫姓以木徳王唐帝堯也姓伊耆)¶
(氏帝嚳之子𥘉爲唐侯後爲天子都陶故號陶唐氏以/火徳王虞帝舜也姓姚氏國號有虞顓頊六世孫以土)¶
<pb:KR4d0226_SBCK_065-1b>¶
(徳王夏禹有天下之號也以金徳王啇湯有天下之號/也亦號殷以水徳王周文王武王有天下之號也以木)¶
(徳王揆/度也)八卦之說謂之八索求其義也九州之志謂之¶
　九丘丘聚也言九州所有土地所生風氣所宜皆聚此¶
　書也春秋左氏傳曰楚左史倚相能讀三墳五典八索¶
　九丘即謂上世帝王遺書也(陸氏曰索求也倚相/楚靈王時史官也)先君¶
　孔子生於周末覩史籍之煩文懼覽之者不一遂乃定¶
　禮樂明舊章刪詩爲三百篇約史記而修春秋讃易道¶
　以黜八索𫐠職方以除九丘討論墳典斷自唐虞以下¶
　訖於周芟夷煩亂剪截浮辭舉其宏綱撮其機要足以¶
　垂世立教典謨訓誥誓命之文凡百篇所以恢弘至道¶
　示人主以軌範也帝王之制坦然明白可舉而行三千¶
　之徒並受其義(程氏曰所謂大道若性與天道之說聖/人豈得而去之哉若言隂陽四時七政)¶
<pb:KR4d0226_SBCK_065-2a>¶
(五行之道亦必至要之理非如後世之䌓衍末術也固/亦常道聖人所以不去也或者所謂羲農之書乃後人)¶
(稱𫐠當時之事失其義理如許行爲神農之言及隂陽/權變醫方稱黄帝之說耳此聖人所以去之也五典旣)¶
(皆常道又去其三盖上古雖已有文字而制立法度爲/治有迹得以紀載有史官以識其事自堯始耳〇今按)¶
(周禮外史掌三皇五帝之書周公所録必非僞妄知春/秋時三墳五典八索九丘之書猶有存者若果全備孔)¶
(子亦不應悉刪去之或其簡編脫落不可通曉或是孔/子所見止自唐虞以下不可知耳今亦不必深究其說)¶
(也)及秦始皇㓕先代典籍焚書坑儒天下學士逃難解¶
　散我先人用藏其家書于屋壁(秦國名始皇名政并六/國爲天子自號始皇帝)¶
(焚詩書在三十四年坑儒在三十五年顔師古曰家語/云孔騰字子襄畏秦法峻急蔵尚書孝經論語於夫子)¶
(舊堂壁中而漢記尹敏傳云孔/鮒所藏二說不同未知孰是)漢室龍興開設學校旁¶
　求儒雅以闡大猷濟南伏生年過九十失其本經口以¶
　傳授裁二十餘篇以其上古之書謂之尚書百篇之義¶
　世莫得聞(漢藝文志云尚書經二十九篇注云伏生所/授者儒林傳云伏生名勝故爲秦愽士以秦)¶
<pb:KR4d0226_SBCK_065-2b>¶
(時焚書㐲生壁蔵之其後大兵起流亡漢定伏生求其/書亡數十篇獨得二十九篇即以教于齊魯之間孝文)¶
(時求能治尚書者天下無有聞㐲生治之欲召時伏生/年九十餘老不能行於是詔太常使掌故晁錯徃受之)¶
(顔師古曰衛宏定古文尚書序云伏生老不能正言言/不可曉使其女傳言教錯齊人語多與頴川異錯所不)¶
(知凡十二三畧以其意属讀而已陸氏曰二十餘篇即/馬邠所注二十九篇是也孔頴逹曰秦誓本非㐲生所)¶
(傳武帝之世始出而得行史因以入於伏生所傳之内/故云二十九篇也○今按此序言伏生失其本經口以)¶
(傳授漢書乃言𥘉亦壁藏而後亡數十篇其說不同盖/傳聞異辭爾至於篇數亦復不同者㐲生本但有堯典)¶
(皐陶謨禹貢甘誓湯誓盤庚髙宗肜日西伯戡黎微子/牧誓洪範金縢大誥康誥酒誥梓材召誥洛誥多方多)¶
(士立政無逸君奭顧命吕刑文侯之命費誓凡二十八/篇今加泰誓一篇故爲二十九篇耳其泰誓真僞之說)¶
(詳見本篇此/末暇論也)至魯共王好治宫室壊孔子舊宅以廣其¶
　居於壁中得先人所藏古文虞夏殷周之書及傳論語¶
　孝經皆科斗文字王又升孔子堂聞金石絲竹之音乃¶
　不壊宅悉以書還孔氏科斗書廢巳乆時人無能知者¶
<pb:KR4d0226_SBCK_065-3a>¶
　以所聞伏生之書考論文義定其可知者爲隷古定更¶
　以竹簡寫之増多伏生二十五篇伏生又以舜典合於¶
　堯典益稷合於皐陶謨盤庚三篇合爲一康王之誥合¶
　於顧命復出此篇并序凢五十九篇爲四十六卷其餘¶
　錯亂磨㓕弗可復知悉上送官藏之書府以待能者(陸/氏)¶
(曰共王漢景帝之子名餘傳謂春秋也一云周易十翼/非經謂之傳科斗蟲名蝦蟇子書形似之爲隷古定謂)¶
(用隷書以易古文二十五篇者謂大禹謨五子之歌㣧/征仲虺之誥湯誥伊訓太甲三篇咸有一徳說命三篇)¶
(武成旅&KR0729;㣲子之命蔡仲之命周官君陳畢命君牙冏/命也復出者舜典益稷盤庚二篇康王之誥凡五篇其)¶
(百篇之序文合爲一篇共爲五十九篇即今所行五十/八篇而以序冠篇首者也爲四十六卷者孔䟽以為同)¶
(序者同卷異序者異卷也同序者太甲盤庚說命㤗誓/皆三篇共序减八卷又大禹皐陶謨益稷康誥酒誥梓)¶
(材亦各三篇共序又减四卷通前减十二卷以五十八/卷减十二卷故但爲四十六卷也其餘錯亂摩减者汨)¶
(作九共九篇槀飫帝告釐沃湯征汝鳩汝方夏材疑至/臣扈典寶明居肆命徂后沃丁咸乂四篇伊陟原命仲)¶
<pb:KR4d0226_SBCK_065-3b>¶
(丁河亶甲祖乙髙宗之訓分器旅巢命歸禾嘉禾成/王政将蒲姑賄肅慎之命毫姑凡四十二篇也今亡)承¶
　詔爲五十九篇作傳於是遂研精覃思慱考經籍採摭¶
　群言以立訓傳約文申義敷暢厥㫖庶㡬有𥙷於將來¶
　書序序所以爲作者之意昭然義見宜相附近故引之¶
　各冠其篇首定五十八篇(今按此百篇之序出孔氏壁/中漢書藝文志以爲孔子纂)¶
(書而爲之序言其作意然以今考之其於見存之篇雖/頗依文立義而亦無所發明其間如康誥酒誥梓材之)¶
(屬則與經文又有自相戻者其於巳亡之篇則伊阿簡/畧尤無所𥙷其非孔子所作明甚然相承巳乆今亦未)¶
(敢輕議且據安國此序復合爲一以/附經後而其相戾之說見本篇云)旣畢㑹國有巫蠱¶
　事經籍道息用不復以聞傳之子孫以貽後代若好古¶
　慱雅君子與我同志亦所不隱也(陸氏曰漢武帝未征/和中江充造蠱敗戾)¶
(太子○今按此序不類西漢文字疑或後人所託然無/所據未敢必也以其所序本末頗詳故備載之讀者宜)¶
(細考/焉)¶
<pb:KR4d0226_SBCK_065-4a>¶
　漢書藝文志云書者古之號令號令於衆其言不立具¶
　則聴受施行者弗曉古文讀應爾雅故解古今語而可¶
　知也(括蒼葉夢得曰尚書文皆竒澁非作文者故欲如/此盖當時語自爾也○今按此說是也大抵書之)¶
(詞語多竒澁而誓命多平易盖訓誥皆是記録當時號/令扵衆之本語故其間多有方言及古語在當時則人)¶
(所共曉而於今世反爲難知誓命則是當時史官/所㦏&KR1357;括閏色粗有體製故在今日亦不難曉耳)孔頴¶
　逹曰孔君作傳值巫蠱不行以終前漢諸儒知孔本五¶
　十八篇不見孔傳遂有張霸之徒僞作舜典汨作九共¶
　九篇大禹謨益稷五子之歌㣧征湯誥咸有一徳典寳¶
　伊訓肆命原命武成旅&KR0729;冏命二十四篇除九共九篇¶
　共爲十六卷盖亦畧見百篇之序故以伏生二十八篇¶
　者舜典益稷盤庚三篇康王之誥及㤗誓三篇共爲三¶
　十四篇并僞作二十四篇十六卷附以求合於孔氏之¶
<pb:KR4d0226_SBCK_065-4b>¶
　五十八篇四十六卷之數也劉向班固劉歆賈逵馬融¶
　鄭玄之徒皆不見真古文而誤以此爲古文之書服䖍¶
　杜預亦不之見至晋王肅始似竊見而晉書又云鄭冲¶
　以古文授蘇愉愉授梁柳柳之内兄皇甫謐又從柳得¶
　之而柳又以授臧曹曹始授梅賾賾乃於前晋奏上其¶
　書而施行焉(今按漢書所引㤗誓云誣神者殃及三世/又云立功立事惟以永年疑即武帝之世)¶
(所得者律歴志所引伊訓畢命字晝有與古文畧同者/疑即伏生口傳而晁錯所屬讀者其引武成則伏生無)¶
(此篇書是張覇/所僞作者矣)¶
　　今按漢儒以伏生之書爲今文而謂安國之書爲古¶
　　文以今考之則今文多艱澁而古文反平易或者以¶
　　爲今文自伏生女子口授晁錯時失之則先秦古書¶
　　所引之文皆巳如此恐其未必然也或者以爲記録¶
<pb:KR4d0226_SBCK_065-5a>¶
　　之實語難工而潤色之雅詞易好故訓誥誓命有難¶
　　易之不同此爲近之然伏生倍文暗誦乃徧得其所¶
　　難而安國考定於科斗古書錯亂磨滅之餘反專得¶
　　其所易則又有不可曉者至於諸序之文或頗與經¶
　　不合而安國之序又絶不類西京文字亦皆可疑獨¶
　　諸序之本不先經則頼安國之序而可見故今别定¶
　　此本壹以諸篇本文爲經而復合序篇於後使覽者¶
　　得見聖經之舊而不亂乎諸儒之說又論其所以不¶
　　可知者如此使學者姑務沈潜反復乎其所易而不¶
　　必穿鑿傳㑹於其難者云¶
　虞書(虞舜氏因以爲有天下之號也書凡五篇堯典雖/紀唐堯之事然本虞史所作故曰虞書其舜典以)¶
(下夏史所作當曰夏書春秋傳亦多引/爲夏書此云虞書或以爲孔子所定也)¶
<pb:KR4d0226_SBCK_065-5b>¶
　堯典(堯唐帝名說文曰典從冊在几上尊閣之也此篇/以簡冊載堯之事故名曰堯典後世以其所載之)¶
(事可爲常法故又訓爲常/也此篇古文今文皆有)¶
曰若稽古帝堯曰放勲欽明文思安安允恭克讓光𬒳四¶
表格于上下(曰粵越通曰若者發語辭古人文字中多用/之周書所謂越若來三月亦此例也稽考也)¶
(史臣將叙堯事故先言考古之帝堯者其德如下文所云/曰者猶言其說如此也放至也孟子言放乎四海是也勲)¶
(功也言堯之功大而無所不至也欽恭敬也明聦明也敬/爲體而明爲用也文文章也思意思也文著見而思深遠)¶
(也安安無所勉強之貌言其徳性之羙皆出於自然而非/強勉所謂性之者也允信克能也常人徳非性有物欲害)¶
(之故有強爲恭而不實欲爲譲而不能者惟堯性之是以/信恭而能讓也光顯𬒳及表外格至上天下地也言其徳)¶
(之盛如此故其所及之逺如此也盖放勲者緫言堯之徳/業也欽明文思安安本其徳性而言也允恭克譲以其行)¶
(寔而言也至於𬒳四表格上下則放其勲之所極也孔子/曰惟天爲大惟堯則之故書帝王之徳莫盛於堯而其賛)¶
(堯之徳莫備於此且又首以欽之一字爲言此書中開卷/第一義也讀者深味而有得焉則一經之全體不外是矣)¶
(其可/忽哉)克明俊徳以親九族九族旣睦平章百姓百姓昭明¶
<pb:KR4d0226_SBCK_065-6a>¶
恊和萬邦黎民於變時雍(明明之也俊大也堯之大徳上/文所稱是也九族髙祖至玄孫)¶
(之親舉近以該遠五服之外異姓之親亦在其中也睦親/而和也平均章明百姓畿内庶民也昭明皆能自明其徳)¶
(也萬邦天下諸侯之國也黎黒也民首皆黒故曰黎民於/嘆羙辭變變惡爲善也時是雍和也於是無不和也此言)¶
(堯推其徳自身及物由/近及逺所謂放勲者也)乃命羲和欽若昊天暦象日月星¶
辰敬授人時(此兼命二氏四子作爲暦象以授民欲其及/時以趨事也若順也昊廣大之意也暦所以)¶
(紀數之書也象所以觀天之器如後篇璣衡之屬是也日/陽精一日而繞地一周月隂精一月而與日一㑹星二十)¶
(八宿衆星爲經金木水火土五星爲緯皆是也長以日月/所㑹分周天之度爲十二次也人時謂耕穫𧖟績之候凢)¶
(民事早晚之所關/也其說詳見下文)分命羲仲宅嵎夷曰暘谷寅賔出日平¶
秩東作日中星鳥以殷仲春厥民析鳥獸孳尾(此以下四/節言暦旣)¶
(成而分職以頒布且考驗之恐其推歩之或差也或曰上/文所命盖羲伯和伯此乃分命其仲叔未詳是否宅居也)¶
(嵎夷東表之地盖官在國都而綂治之方其極至此非徃/居於彼也曰暘谷者以日之所出而名之也寅敬也賔禮)¶
(接之如賔客也出日方出之日盖以春分之旦朝方出之/日而識其𥘉出之晨也平均秩序作起也東作春月歲功)¶
<pb:KR4d0226_SBCK_065-6b>¶
(方興所當作起之事也盖以暦之節氣早晚均次其先後/之冝以授有司也日中者晝得其中也盖晝夜皆五十刻)¶
(春主陽故以晝言也星鳥南方朱鳥七宿殷中也仲春者/春分之氣盖以日晷中星驗春之中也析分散也先時冬)¶
(寒民聚於隩至是則以民之散處而驗其氣之温也/乳化曰孳交接曰尾以物之生育而驗其氣之和也)申命¶
羲叔宅南交平秩南訛敬致日永星大以正仲夏厥民因¶
鳥獸希革(申重也南交南方交趾之地劉氏曰當云宅南/曰交趾陳氏曰交下當有曰明都三字訛化也)¶
(謂夏月時物長盛所當變化之事也史記索隱作南爲謂/所當爲之事也敬致周禮所謂春夏致日盖以夏至之日)¶
(中祠日而識其㬌如周禮所謂日至之景尺有五寸謂之/地中者也永長也日永晝六十刻也星大東方蒼龍七宿)¶
(火謂大火夏至之中星也因析而又析也以/氣愈熱而民愈散也希革毛希而革見也)分命和仲宅¶
西曰昧谷寅餞納日平秩西成宵中星虚以殷仲秋厥民¶
夷鳥獸毛毨(两謂西極之地日昧谷以日所入而名之也/餞禮送行者之名納日方納之日也盖以秋)¶
(分之暮夕方納之日而識其景也西成秋月物成之時所/當成就之事也宵夜也北時亦晝夜各五十刻秋至隂且)¶
(避春之日中故舉宵以見日也星虚北方玄武七宿虚星/秋分之中星也夷平也暑退而又氣平也毛毨毛落更生)¶
<pb:KR4d0226_SBCK_065-7a>¶
(潤澤鮮/好也)申命和叔宅朔方曰幽都平在朔易日短星昴以¶
正仲冬厥民隩鳥獸&KR2653;毛(朔方北荒之地謂之朔者朔之/爲言蘇也萬物至此死而復蘇)¶
(猶月之晦而有朔也日行至是則淪於地中萬象幽暗故/曰幽都在察也朔易冬月歲事巳畢除舊更新所當改易)¶
(之事也日短晝四十刻也冬亦主隂然無所避故直言日/也星昴西方白虎七宿昴星冬至之中星也隩室之内也)¶
(氣寒而民聚於内也&KR2653;毛亦以寒而生細毛以自温也盖/旣命羲和造暦制器而又分方與時使各驗其實以審夫)¶
(推歩之差聖人之敬天勤民其謹如是是以術不違天而/政不失時也今按中星或以象言或以次言或以星言者)¶
(盖星適當昏中則以星言如星虚星昴是也星不當中而/適當其次者則以次言如星火是也次不當中而適界於)¶
(兩次之間者則以象言如星鳥是也聖人作暦推考參驗/以識四時中星其立言之法詳宻如此又按堯冬至日在)¶
(虚昏中昴今日在斗昏中壁而中星古今不同者盖天有/三百六十五度四分度之一歲有三百六十五日四分日)¶
(之一天度四分之一而有餘歲日四分之一而不足故天/度常平運而舒日運常内轉而縮天漸差而西歳漸差而)¶
(東此即歲差之由唐一行所謂歲差者日與黄道俱差者/是也古暦簡易未立差法但随時占候修改以與天台至)¶
(東晉虞喜始以天爲天以歲爲歲乃立差法以追其變約/以五十年而退一度何承天以爲大過乃倍其年而又反)¶
<pb:KR4d0226_SBCK_065-7b>¶
(不及至隋劉焯取二家中數爲七十/五年盖爲近之而亦未爲精宻也)帝曰咨汝羲曁和朞¶
三百有六旬有六日以閏月定四時成歲允釐百工庶績¶
咸熈(咨嗟也嗟嘆而言之也曁及也朞猶周也歲周三百/六十五日四分日之一而曰三百六旬有六日者舉)¶
(成數也釐治工官庶衆績功熈廣也按天體至圓周圍三/百六十五度四分度之一繞地左旋常一日一周而過一)¶
(度日麗天而少遲一日繞地一周無餘而常不及天一度/積三百六十五日九百四十分日之二百三十五而與𥘉)¶
(躔㑹是一歲日行之數也月麗天而尤遲一日常不及天/十三度十九分度之七積二十九日九百四十分日之四)¶
(百九十九而與日㑹十二㑹得全日三百四十八餘分之/積五千九百八十八如日法九百四十而一得六不盡三)¶
(百四十八通計得日三百五十四九百四十分日之三百/四十八是一歲月行之數也歲有十二月月有三十日三)¶
(百六十者歲之常數也故日行而多五日九百四十分日/之二百三十五者爲氣盈月行而少五日九百四十分日)¶
(之五百九十二者爲朔虚合氣盈朔虚而閠生焉故一歲/閏率則十日九百四十分日之八百二十七三歲一閏則)¶
(三十二日九百四十分日之六百單/一五歲再閏則五/十四日九百四十分日之三百七十五十有九歲七閏則)¶
(氣朔分齊是爲一章也故積之三年而不置閏則春之一/月入于夏而時漸不定矣子之一月入于丑而歲漸不成)¶
<pb:KR4d0226_SBCK_065-8a>¶
(矣積之之乆至於三失閏則春皆入夏而時全不定矣十/二失閏則子皆入丑而歳全不成矣盖其名實乖戻寒暑)¶
(反易旣爲可笑而農桑庶務皆失其時爲害尤甚故必以/餘置閏而後四時不差而歲功得成以此信治百官而衆)¶
(功皆/廣也)帝曰疇咨若時登庸放齊曰㣧子朱啓明帝曰吁嚚¶
訟可乎(此以下至鯀績弗成皆爲禪舜張本也疇誰咨嗟/若順時是庸用也言堯誰何咨嗟而問有能順此)¶
(理者將登而用之也放齊臣名㣧嗣也㣧子朱堯之嗣子/丹朱啓開也言其性開明可登用也吁者歎其不然之辭)¶
(嚚謂不道忠信之言訟争辨也朱盖以其開明之才用之/於不善故爲嚚訟禹所謂傲虐是也此見堯之至公至明)¶
(深知其子之惡而不以一人病天下也或曰㣧國子爵堯/時諸㑦也盖書有㣧侯周書有㣧之舞衣今亦未見其必)¶
(不然姑存/於此云)帝曰疇咨若予采驩兠曰都共工方鳩僝功帝¶
曰吁静言庸違象恭滔天(采事也驩兠臣名共工官名盖/古之世官族也方且鳩聚僝見)¶
(也言方且鳩聚而見其功也静言庸違静則能言而用之/則違背其言也象恭貌恭而心不然也滔天二字未詳不)¶
(可曉與下文不/相似疑有舛誤)帝曰咨四岳湯湯洪水方割蕩蕩懐山襄¶
陵浩浩滔天下民其咨有能俾乂僉曰於鯀哉帝曰吁咈¶
<pb:KR4d0226_SBCK_065-8b>¶
哉方命圯族岳曰异哉試可乃巳帝曰徃欽哉九載績用¶
厥弗成(四岳官名一人而總四岳諸侯之事也湯湯水盛/貌洪大也孟子曰水逆行謂之洚水洚水者洪水)¶
(也盖水涌出而未洩故泛濫而逆流也割害也蕩蕩廣貌/懷包其四靣也襄駕出其上也大阜曰陵浩浩大貌滔漫)¶
(也極言下民其咨其大勢若漫天也俾使乂治也僉衆共/之辭鯀崇伯名歎其羙而薦之也咈者甚不然之之辭方)¶
(逆也命上之令也言專任巳意不從上令也圯敗族類也/言與衆不和傷人害物鯀之不可用者以此也楚辭言鯀)¶
(倖直是其方命敗類之證也岳曰則四岳之獨言也异義/未詳疑是巳廢而復強舉之意試可乃巳者盖廷臣未有)¶
(賢於鯀者不若姑試用之取其可以治水而巳矣言無預/他事不必求其備也堯於是遣之徃治水而戒以欽哉盖)¶
(任大事不可以不敬聖/人之戒辭約而意盡也)帝曰咨四岳朕在位七十載汝能¶
庸命巽朕位岳曰否徳忝帝位曰明明揚側陋師錫帝曰¶
有鰥在下曰虞舜帝曰俞予聞如何岳曰瞽子父頑毋嚚¶
象傲克諧以孝烝烝又不格姦帝曰我其試哉女于時觀¶
厥刑于二女釐降二女于嬀汭嬪于虞帝曰欽哉(朕古人/自稱之)¶
<pb:KR4d0226_SBCK_065-9a>¶
(通號巽順而入之也言汝四岳能用我之命而入居我之/位乎盖丹朱旣不肖羣臣又多不稱故欲舉以授人而先)¶
(之四岳也否不通忝辱也明明上明謂明顯之下明謂巳/在顯位者掦舉也側陋㣲賤之人也言惟徳是舉不拘貴)¶
(賤也師衆錫與也盖四岳與群臣諸侯同辭以對也鰥無/妻之名虞氏舜名也俞應許之辭予聞者我嘗亦聞是人)¶
(也如何者復問其徳之詳也岳曰又四岳獨對也&KR2954;無目/之名言舜乃&KR2954;者之子也舜父號&KR2954;叟心不則徳義之經)¶
(爲頑母舜後母也象舜異母弟名傲驕慢也諧和也烝進/也言舜不幸遭此而能和以孝使之進進以善自治而不)¶
(至於大爲姦惡也女以女與人也時是刑法也此堯言其/將試舜之意也荘子所謂二女事之以觀其内是也盖夫)¶
(婦之間隱㣲之際正始之道所繫尤重故觀人者於此爲/尤切也釐理降下二女堯二女娥皇女英也嬀水名在今)¶
(河中府河東縣出歴山入河汭水北一說亦水名一說小/水入大水也盖山水皆自北來人可居處多在所交之北)¶
(故舜所居在嬀之汭也嬪婦也虞舜氏也謂其家也言治/裝而下嫁二女于嬀水之北使爲舜婦于虞氏之家也帝)¶
(曰欽哉戒二女之辭即禮所謂徃之女家必敬必戒/者况以天子之女嫁於匹夫尤不可以不深戒也)¶
　　舜典(古文有今文/合於堯典)¶
曰若稽古帝舜曰重華恊于帝濬哲文明温恭允塞玄徳¶
<pb:KR4d0226_SBCK_065-9b>¶
升聞乃命以位(華光華也恊合也帝謂堯也濬深也哲智/也温和粹也塞實也玄幽潜也升上也言)¶
(堯旣有光華而舜又有光華可合於堯因言其目則深沉/而有智文理而光明和粹而恭敬信實而充塞有此四者)¶
(幽潜之徳上聞于堯堯乃命之以官軄之位也○今按孔/䟽梅頤奏上古文尚書孔傳之時巳失舜典一篇又自此)¶
(以上二十八字世所不傳故多用王范之注𥙷之而以下/文慎徽五典以下爲舜典之𥘉至齊蕭鸞建武四年姚方)¶
(興於大航頭而獻之議者以爲孔安國之所註也直方興/有罪事亦随寢至隋開皇二年購募遺典乃得其篇焉盖)¶
(伏生以舜典合於堯典故其所傳無此二十八字梅頥旣/失孔傳故亦不知有此二十八字而慎徽五典以下則固)¶
(具於伏生之書故傳者用王范之註以𥙷之至姚方興乃/得古文本經而并及孔傳於是始知有此二十八字但未)¶
(知其餘文字同異又如何耳或者由此乃謂古文舜典/一篇皆盡亡失至是方全得之遂疑其僞盖過論也)慎¶
徽五典五典克從納于百揆百揆時叙賔于四門四門穆¶
穆納于大麓烈風雷雨弗迷(徽羙也五典五常也父子有/親君臣有義夫婦有别長㓜)¶
(有序朋友有信是也從順也左氏所謂無違教也此盖使/爲司徒之官也揆度也百揆者揆度庶政之官唯唐虞有)¶
(之猶周之冡宰也時叙以時而叙左氏所謂無廢事也四/門四方之門古者以賔禮親邦國諸侯各以方至而使主)¶
<pb:KR4d0226_SBCK_065-10a>¶
(焉故曰賔穆穆和之至也左氏所謂無㓙人也此盖又兼/四岳之官也麓山足也烈迅迷錯也史記曰堯使舜入山)¶
(林川澤暴風雷雨舜行不迷蘇氏曰洪水爲患堯使舜入/山林相視原隰雷雨大至衆懼失常而舜不迷其度量有)¶
(絶人者而天地鬼神/亦或有以相之歟)帝曰格汝舜詢事考言乃言底可績¶
三載汝陟帝位舜讓于徳弗嗣(格來詢謀乃汝底致陟升/也堯言詢舜所行之事而)¶
(考其言則見汝之言致可有功於今三年矣汝宜升帝位/也讓于徳讓於有徳之人也或曰謙遜自以其徳不足爲)¶
(嗣/也)正月上日受終于文祖(上日朔日也葉氏曰上旬之日/曽氏曰如上戊上丁之類未詳)¶
(孰是受終者堯於是終帝位之事而舜受之/也文祖者堯始祖之廟未嘗所指爲何人也)在璿璣玉衡¶
以齊七政(在察也羙珠謂之璿璣機也以璿餙璣所以象/天體之運轉也衡横也謂衡簫也以玉爲管横)¶
(而設之所以窺璣而察七政之運行猶今之渾天儀也齊/猶審也七政日月五星也七者運行於天有遲有速有順)¶
(有逆猶人君之有政事也言舜𥘉攝位乃察璣衡以審七/政之所在以起渾天儀晋天文志云言天體者有三家一)¶
(曰周髀二曰宣夜三曰渾天宣夜絶無師說不知其狀如/何周&KR1660;之術以爲天似覆盆盖以斗極爲中中髙而四邊)¶
(下日月旁行遶之日近而見之爲晝日逺而不見爲夜蔡/邕以爲考驗天象多所違失渾天說曰天之形狀似鳥夘)¶
<pb:KR4d0226_SBCK_065-10b>¶
(地居其中天包地外猶夘之裏黄圓如弹丸故曰渾天言/其形體渾渾然也其術以爲天半覆地上半在地下其天)¶
(居地上見有一百八十二度半強地下亦然北極去地上/三十六度南極入地亦三十六度而嵩髙正當天之中極)¶
(南五十五度當嵩髙之上又其南十二度爲夏至之曰道/又其南二十四度爲春秋分之日道又其南二十四度爲)¶
(冬至之日道南下去地三十一度而巳是夏至日北去極/六十七度春秋分去極九十一度冬至去極一百一十五)¶
(度此其大率也其南北極持其兩端其天與日月星宿科/而廻轉此必古有其法遭秦而㓕至漢武帝時落下閎始)¶
(經營之觧于妄人又量度之至宣帝時耿夀昌始鑄銅而/爲之象衡長八尺孔徑一寸璣徑八尺圓周二文五尺強)¶
(轉而望之以知日月星辰之所在即此璿璣玉衡之遺法/蔡邕以爲近得天體之實者也○洗括曰舊法規環一靣)¶
(刻周天度一靣加銀丁盖以夜候之天晦不可目察則以/手切之也古人以璿餙璣疑亦爲此〇今按此以漢法逆)¶
(推古制然歴代以來其法漸宻本朝因之爲儀三重其在/外者曰六合儀平置單環上刻十二辰八十四偶在地之)¶
(位以凖地而靣定四方側立黒雙衆具刻去極度數以中/分天脊直跨地平使其半出地上半入地下而結於其子)¶
(午以爲天經斜倚赤單環具刻赤道度數以平分天腹横/鐃天經亦使半岀地上半入地下而結於其卯酉以爲天)¶
(緯二環表裏相結不動其天經之環則南北二極皆爲圓/軸虚中而内向以挈三辰四遊之環以其上下四方於是)¶
<pb:KR4d0226_SBCK_065-11a>¶
(可考故曰六合次其内日三辰儀側立黒雙環亦刻去極/度數外貫天經之軸内挈黄赤二道其赤道則爲赤單環)¶
(外依天緯亦刻宿度而結於黑雙環之夘酉其黄道則爲/黄雙環亦刻宿度而又斜倚於赤道之腹以交結於卯酉)¶
(而半入其内以爲春分後之日軌半出其外以爲秋分後/之日軌又爲白單環以承其交使不傾垫下設機輪以水)¶
(激之使其日夜随天東西運轉以爲象天行以其日月星/辰於是可考故曰三辰其最在内者曰四逰儀亦爲黒雙)¶
(環如三辰儀之制以貫天經之軸其環之内則兩靣當中/各施直距外跬損兩軸而當其要中之内又爲小&KR1094;以受)¶
(玉衡要中之小軸使衡旣得随環東而運轉又可随處南/北低昴以待占候者之仰窺焉以其東西南北無不周徧)¶
(故曰四逰此其法之大畧也暦家之說又以北斗魁四星/爲機礿三星爲衡今詳經文簡質不應北斗二字乃用寓)¶
(名恐未必然姑存/其說以廣異聞)肆類于上帝禋于六宗望于山川徧于¶
羣神(肆遂也類禋望皆祭名周禮肆師類造上帝生云郊/祀者祭昊天之常祭非常祀而祭告于天其禮依郊)¶
(祀爲之故曰類如泰誓武王伐啇王制言天子將出皆云/類于上帝是也上帝天也禋精意以享之謂六宗宗尊也)¶
(所尊祭者其祀有六祭法曰理少牢於㤗昭祭時也相近/於坎壇祭寒暑也王宫祭日也夜明祭月也幽宗祭星也)¶
(雩宗祭水旱也山川名山大川五嶽四瀆之屬望而祭之/故曰望徧周徧也羣神謂丘陵墳衍古昔聖賢之類言受)¶
<pb:KR4d0226_SBCK_065-11b>¶
<pb:KR4d0226_SBCK_065-11b>¶
(其秩次而就祭之也秩者其牲幣祝號之次第如五嶽視/三公四瀆視諸侯其餘視伯子男者也東后東方之諸侯)¶
(也時謂四時月謂月之大小日謂日之甲乙其法畧見上/篇諸侯之國其有不同者則恊而合之也同審而一之也)¶
(律謂十二律也六律爲陽黄鍾大簇姑洗𬎼賔夷則無射/六吕爲隂大吕夾鍾仲吕林鍾南吕應鍾凡十二管皆徑)¶
(三分有竒空圍九分而黄鍾之長九寸大吕以下律吕相/間以次而短至應鍾而極焉以之制樂而節音聲則長者)¶
(聲下短者聲髙下者則重濁而舒遲上者則輕清而剽疾/以之審度長短則九十分黄鍾之長一爲一分而十分爲)¶
(寸十寸爲尺十尺爲丈十丈爲引以之審量而量多少則/黄鍾之管其容子糓秬黍中者一千二百以爲&KR1371;而十龠)¶
(爲合十合爲升十升爲斗十斗爲斛以之平衡而權輕重/則黄鍾之&KR1371;所容千二百黍其重十二銖兩&KR1371;則二十四)¶
(銖而爲兩十六兩爲斤三十斤爲鈞四鈞爲石此黄鍾所/以爲萬事根本諸侯之國所用有不同者則審而一之也)¶
(時月之差由積日而成其法則先粗而後精度量衡受法/於律其法則先本而後末故言正日在恊時月之後同律)¶
(在度量衡之先立言之叙盖如此也五禮吉㓙軍賔嘉也/脩之所以同天下之風俗也五玉五等諸侯所執者即五)¶
(瑞也三帛諸侯世子執纁公之孤執玄附庸之君執黄二/生卿執羔太夫執鴈一死士執雉五玉三帛二生一死所)¶
(以爲贄而見者此九字當在肆覲東后之下恊時月正日/之上誤脫在此言東后之覲皆執此贄也如五器劉侍講)¶
<pb:KR4d0226_SBCK_065-12a>¶
(曰如同也五器郎五禮之器也周禮曰王之所以撫邦國/諸侯者七歳屬象胥諭言語恊辭命九歲屬瞽史喻書名)¶
(聴聲音十有一歲達瑞節同度量成牢禮同數器修法則/十有二歲王廵守殷國大畧亦類此盖因虞夏之禮而損)¶
(益之故其先後詳畧有不同耳卒乃復者舉祀禮覲諸侯/一正朔同制度修五禮如五器數事皆畢則不復東行而)¶
(遂西向且轉而南行也南嶽衡山西嶽華山北嶽恒山二/月東五月南八月西十一月北各以其時也格至也至于)¶
(其廟而祭告也藝祖疑即文祖或曰文祖藝祖之所自出/不知何据今未有考也特特牲也謂一牛也古者君將出)¶
(必告于祖禰歸又至其廟而告之孝子不忍死其親出告/反靣之義也王制曰歸格于祖襧鄭注曰祖下及禰皆一)¶
(牛程氏以爲但言藝祖者舉尊耳實皆告也但止就祖廟/共同一牛不如時祭各設主於其廟也二說未知孰是今)¶
(兩存/之)五載一廵守羣后四朝敷奏以言明試以功車服以¶
庸(五載之内天子廵守者一諸侯來朝者四盖廵守之明/年則東方諸侯來朝于天子之國又明年則南方之諸)¶
(侯來朝又明年則西方之諸侯來朝又明年則北方之諸/侯來朝又明年則天子復廵守是則天子諸侯雖有尊卑)¶
(而一徃一來禮無不笞是以上下交通而逺近治和也敷/陳奏進也周禮日民功曰庸程氏曰敷奏以言者使各陳)¶
(其爲治之說言之善則明考其功有功則賜車服以旌其/功也其言不善則亦有以告飾之也林氏曰天子廵守則)¶
<pb:KR4d0226_SBCK_065-12b>¶
(有恊時月以下等事諸侯來/朝則有敷奏以言以下等事)肇十有二州封十有二山濬¶
川(肇始也十二州冀兖青徐揚荆豫梁雍幽并营也古者/中國之地但爲九州曰冀兖青徐揚荆豫梁雍禹治水)¶
(作貢亦因其舊大河以内爲冀州而帝都在焉及舜即位/以冀青地太廣始分冀東恒山之地爲并州又分東北醫)¶
(無閭之地爲幽州又分青之東北遼東等處爲營州而冀/州止有河内之地今河東一路是也封表也封十二山者)¶
(每州封表一山以爲一州之鎮如職方氏言楊州其山鎮/曰㑹稽之類濬川濬導十二州之川也然舜既分十有二)¶
(州而至啇時又但言九圍九有周禮職方氏亦正辨九州/之域有揚荆豫青兖雍幽冀并而無徐梁營則是爲十二)¶
(州盖不甚乆不知其/自何時復合爲九也)象以典刑流宥五刑鞭作官刑扑作¶
教刑金作贖刑青災肆赦怙終賊刑欽哉欽哉惟刑之恤¶
哉(象如天之垂象示人也典常也示人以常刑所謂墨劓/剕宫大辟五刑之正也所以待夫元惡大懟殺人傷人)¶
(穿踰滛邪凡罪之不可宥者也流流遣之使逺去如下文/流放竄殛之類也宥寛也所以待夫罪之稍輕雖入於五)¶
(刑而情可矝法可疑與夫親貴勲勞而不可加以刑者則/以此而寛之也鞭木未垂革官刑官府之刑也朴夏楚也)¶
(教刑學校之刑也皆以待夫罪之輕者也金罰其金也贖/贖其罪也所以待夫罪之極輕雖入於鞭朴之刑而情法)¶
<pb:KR4d0226_SBCK_065-13a>¶
<pb:KR4d0226_SBCK_065-14a>¶
(說者以窮竒爲共工渾敦爲驩兠饕餮/爲三苗檮杌爲鯀不知其果然否也)二十有八載帝乃¶
殂落百姓如喪考妣三載四海遏宻八音(殂落死也死者/䰟氣歸于天故)¶
(曰殂體魄歸于地故曰落喪爲之服也遏絶宻静也八音/金石絲竹匏土革木也皆樂器也古者謂畿内之民與列)¶
(國諸侯爲天子服斬衰三年海内之民則不爲服唯堯聖/徳廣大恩澤隆厚又能譲舜爲天下得人故海内之民思)¶
(慕之深至於如此也按堯十六即位在位七十載又試舜/三載老不聴政二十八載乃崩在位通計一百單一年儀)¶
(禮圻内之民爲天子齊衰三月圻外之民無服/今應服三月者如䘮考妣應無服者遏宻八音)月正元日¶
舜格于文祖(月正即正月也元日朔日也月正猶月朔謂/之朔月月吉謂之吉月也孔氏曰舜服䘮三)¶
(年畢將即政故復至文祖廟吿受終告攝此告即位也按/春秋國君皆以遭䘮之明年正月即位於廟而改元此云)¶
(䘮畢之明年不/知何所據也〇)詢于四岳闢四門明四目逹四聦(詢謀闢/開也舜)¶
(既告廟即位乃謀政治于四岳之宫開四方之門以/受天下之朝貢廣四方之見聴以决天下之壅蔽也)咨十¶
有二牧曰食哉惟時柔逺能邇惇徳允元而難任人蠻夷¶
率服(牧養民之官十二牧十二州之牧也王政以食爲首/農事以時爲先舜言足食之道惟在於不違農時也)¶
<pb:KR4d0226_SBCK_065-14b>¶
(柔者寛而撫之能者擾而習之逺近之勢如此先務其畧/而後致其詳也惇厚允信也徳有徳之人也元仁厚之人)¶
(也難拒絶也任古文作壬包藏凶惡之人也言當厚信有/徳仁人而拒絶姦惡也凡此五者處之各得其冝則不特)¶
(中國順治雖蠻夷之國/亦當相率而服從矣○)舜曰咨四岳有能奮庸熈帝之載¶
使宅百揆亮采惠疇僉曰伯禹作司空帝曰俞咨禹汝平¶
水土惟時懋哉禹拜稽首譲于稷契暨皐陶帝曰愈汝徃¶
哉(奮起熈廣載事亮明惠順疇類也一說亮相也舜言有/能奮起事功以廣帝堯之事者使居百揆之位以時亮)¶
(庻事而順成庶類者乎僉衆也四岳所領四方諸侯時有/在朝者也禹崇伯鯀之子四岳及諸侯言伯禹見作司空)¶
(可宅百揆也時是懋勉也平水七者司空之軄是則指此/百揆之事而言也帝然其舉而咨禹使仍作司空而兼行)¶
(百揆之事録其舊績而勉其新功也以司空兼百揆如周/以六卿兼三公後世以他官平章事知政事之比稽首首)¶
(至地暨及也稷契二臣皆帝嚳之子稷名弃姓姫氏封於/邰契姓子氏封於啇皐陶亦臣名也俞者然其舉汝徃哉)¶
(者不聴其譲也此時稱舜曰以見自此以上稱帝者皆堯/也自此以下稱帝者乃舜也則堯老之時舜未嘗稱帝亦)¶
(可見/矣○)帝曰棄黎民阻飢汝后稷播時百糓(阻厄也后君也/謂有邰之君也)¶
<pb:KR4d0226_SBCK_065-15a>¶
(如所謂三后后䕫皆有爵土之稱也稷田正官播布也糓/非一種故曰百糓此因禹之譲而申命之使仍舊職以終)¶
(其事/也○)帝曰契百姓不親五品不遜汝作司徒敬敷五教在¶
寛(親相親睦也五品父子君臣夫婦長㓜朋友五者之名/位等級也遜順也司徒掌教之官敷布也五教父子有)¶
(親君臣有義夫婦有别長㓜有序朋友有信以五者當然/之理而爲教令也敬敬其事也聖賢之於事無所不敬而)¶
(此又事之大者故特以敬言之寬者寛裕以待之也盖五/者之理出於人心之本然非有強而後能者自其拘於氣)¶
(質之偏溺於物慾之蔽始有昩於其理而不相親愛不相/遜順者於是因禹之譲又申命契仍爲司徒使之敬以敷)¶
(教而又寛𥙿以待之欲其優柔浸漬以漸而入則其天性/之真自然呈露不能自巳而無迫切虚僞免而無恥之患)¶
(矣孟子所引堯言/勞來匡直輔翼/使自得之又從而振徳之亦此意也)帝曰皐陶蠻夷猾夏¶
㓂賊姦宄汝作士五刑有服五服三就五流有宅五宅三¶
居惟明克允(猾亂夏明而大也曽氏曰中國文明之地故/曰華夏四時之夏疑亦取此義也刼人曰㓂)¶
(殺人曰賊在外曰姦在内曰宄士理官也服服其罪也吕/刑所謂上服下服是也三就孔氏以爲大罪於原野大夫)¶
(於朝士於市不知何據竊恐惟大辟弃之於市宫辟則下/𧖟室餘刑亦就屏處盖非死刑不欲使風中其瘡誤而至)¶
<pb:KR4d0226_SBCK_065-15b>¶
(死聖人之仁也五流五等象刑之當宥者也五宅三居者/流雖有五而宅之但爲三䓁之居如列爵惟五而分土惟)¶
(三也孔氏以爲大罪居於四裔次則九州之外次則千里/之外雖亦未見其所據然大槩當畧近之此亦因禹之讓)¶
(而申命之又戒以必當致其明察/乃能使刑當其罪而人無不服也)帝曰疇若予工僉曰垂¶
哉帝曰咨垂汝共工垂拜稽首讓于殳斨曁伯與帝曰俞¶
徃哉汝諧(若言順其理而治之也曲禮六工有士工金工/石工木工獸工草工周禮有攻木之工攻金之)¶
(工攻皮之工設色之工刮摩之工搏埴之工皆是也帝問/誰能順治予百工之事者垂臣名有巧思莊子曰攦工垂)¶
(之指即此也其工官名共供也言供其事也殳斨伯/與二臣名也徃哉汝諧言汝能和其職不聴其讓也)帝曰¶
疇若予上下草木鳥獸僉曰益哉帝曰俞咨益汝作朕虞¶
益拜稽首譲于朱虎熊羆帝曰俞徃哉汝諧(上下山林澤/藪也虞掌山)¶
(澤之官也周禮分爲虞衡屬於夏官益臣名也髙辛氏之/子有曰仲虎仲熊太史公曰朱虎熊罷爲伯益之佐前殳)¶
(斨伯與當亦爲垂之佐也殳以積竹爲兵建於兵車者斨/方銎斧也古者多以其所能爲名二人豈能爲二器者與)¶
帝曰咨四岳有能典朕三禮僉曰伯夷帝曰咨伯汝作秩¶
<pb:KR4d0226_SBCK_065-16a>¶
宗夙夜惟寅直哉惟清伯拜稽首讓于䕫龍帝曰俞徃欽¶
哉(典主也三禮祀天神享人鬼祭地祗之禮也伯夷臣名/姜姓秩序也宗祖廟也秩宗盖序次百神之官而專以)¶
(秩宗名之者盖以宗廟爲主也周禮亦謂之宗伯而都家/皆有宗人之官以掌祭祀之事亦此意也夙早寅敬畏也)¶
(直者心無私曲之謂人能敬以直内不使少有私曲則其/心絜清而無物欲之汚可以交於神明矣䕫龍二臣名○)¶
帝曰䕫命汝典樂教胄子直而温寛而栗剛而無虐簡而¶
無傲詩言志歌永言聲依永律和聲八音克諧無相奪倫¶
神人以和夔曰於予撃石拊石百獸率舞(胄長也自天子/至卿大夫之適)¶
(子也栗荘敬也凡人直者必不足於温故欲其温寛者必/不足於栗故欲其栗皆所以因其徳性之善而輔翼之也)¶
(剛者必至於虐故欲其無虐簡者必至於傲故欲其無傲/皆所以防其氣禀之過而矯揉之也所以教冑子者欲其)¶
(如此而所以教之之具則又專在於樂如周禮大司樂掌/成均之法以教國子弟而孔子亦曰興於詩成於樂盖所)¶
(以蕩滌邪穢斟酌飽滿動盪血脉流通精神養其中和之/徳而救其氣質之偏者也心之所之謂之志心有所之必)¶
(形於言故曰詩言志旣形於言則必有長短之節故曰歌/永言旣有長短則必有髙下清濁之殊故曰聲依永聲者)¶
<pb:KR4d0226_SBCK_065-16b>¶
(宫啇角徴羽也大抵歌聲長而濁者爲宫以漸而清且短/則爲啇爲角爲徵爲羽所謂聲依永也旣有長短清濁則)¶
(又必以十二律者和之乃能成文而不亂假令黄鍾爲宫/則太簇爲啇姑洗爲角林鍾爲徴南吕爲羽盖以三分損)¶
(益隔八相生而得之餘律皆然即禮運所謂五聲六律十/二管還相爲宫所謂律和聲也人聲旣和乃以其聲𬒳之)¶
(八音而爲樂則無不諧恊而不相侵亂失其倫次可以奏/之朝廷薦之郊廟而神人以和矣聖人作樂以養情性育)¶
(人材事神祗和上下其體用功效廣大深切如此今皆不/復見矣可勝嘆哉䕫曰以下則蘇氏曰舜方命九宫濟濟)¶
(相譲無縁夔於此獨言其功此益/稷之文也簡編脫誤復見於此○)帝曰龍朕堲纔說殄行¶
震驚朕師命汝作納言夙夜出納朕命惟允(堲疾殄絶也/殄行者謂傷)¶
(絶善人之事也師衆也謂其言之不正而能變亂黒白以/駭衆聴也納言官名命令政教必使審之旣允而後出則)¶
(纔說不得行而矯僞無所託矣敷奏復逆必使審之旣允/而後入則邪辟無自進而功緒有所稽矣周之内史漢之)¶
(尚書魏晉以來所謂中/書門下者皆此職也○)帝曰咨汝二十有二人欽哉惟時¶
亮天功(二十二人四岳九官十二牧也周官言内有百揆/四岳外有州牧侯伯盖百揆者所以綂庶官而四)¶
(岳者所以綂十二牧也旣分命之又緫吿之使之各敬其/職以相天事也曽氏曰舜命九官新命者六人命伯禹命)¶
<pb:KR4d0226_SBCK_065-17a>¶
(伯夷咨四岳而命之者也命垂命益泛咨而命者也命夔/命龍因人之讓不咨而命者也夫知道而後可宅百揆知)¶
(禮而後可典三禮知道知禮非人人之所能也故必咨於/四岳若予工若上下草木鳥獸則非此之比故泛咨而巳)¶
(禮樂命令其體雖不若百揆之大然其事理精㣲亦非百/工庶物之可比伯夷旣以四岳之舉而當秩宗之任則其)¶
(所讓之人必其中於典樂納言之選可知故不咨而命之/也若稷契臯陶之不咨者申命其舊職而巳〇又按此平)¶
(水土若百工各爲一官而周制同領於司空此以士官兼/兵刑之事而周禮分爲夏秋兩官盖帝王之法随時制冝)¶
(所謂損益可/知者如此○)三載考績三考黜陟幽明庶績咸熈分北三¶
苗(考核實也三考九載也九載則人之賢否事之得失可/見於是陟其明而黜其幽賞罰明信人人力於事功此)¶
(所以庶績咸熈也北猶背也其善者留其不善者竄徙之/使分背而去也此言舜命二十二人之後立此考績黜陟)¶
(之法以時舉行而卒言其效如此也按三苗見於經者如/典謨益稷禹貢吕刑詳矣盖其負固不服乍臣乍叛故治)¶
(水之際三危巳宅而猶有不即工者及禹攝位之後帝命/徂征而猶逆命及禹班師而後來格於是乃得考其善惡)¶
(而分北之也吕刑之言遏絶則通/其本末而言不可以先後論也)舜生三十徴庸三十在¶
位五十載陟方乃死(徴召也陟方猶言升遐也韓子曰竹/書紀年帝王之沒皆日陟陟昇也謂)¶
<pb:KR4d0226_SBCK_065-17b>¶
(昇天也書曰殷禮陟配天言以道終其徳恊天也故書紀/舜之沒云陟其下言方乃死者所以釋陟爲死也地之勢)¶
(東南下如言舜巡守南方而死冝言下方不得言陟方也/按此得之但不當以陟字爲句絶耳方猶云徂乎方之方)¶
(陟方乃死猶言殂落而死也此言舜生而側㣲至三十年/堯乃召而用之歴試三年居攝二十八年通三十一年乃)¶
(即帝位又五十年而崩盖/於篇末緫叙其始終也)¶
　　大禹謨(林氏曰虞史旣述二典而其所載有未盡者/於是又叙其君臣之間嘉言善政以爲大禹)¶
(皐陶謨益稷三篇所以備二/典之未備者古文有今文無)¶
曰若稽古大禹曰文命敷于四海祗承于帝(謨謀也命教/祗敬也帝謂)¶
(舜也文命敷四海者即禹貢所謂東漸西𬒳朔南曁聲教/訖于四海者是也史臣言禹旣巳布其文教於四海矣於)¶
(是陳其謨以敬承于舜如下文所云也文命王氏以爲禹/號蘇氏曰非也以文命爲禹號則敷于四海者爲何事耶)¶
(吴氏曰此書不專爲大禹而作此十七字當是後世模放/二典爲之皐陶謨篇首九字亦類此○今按此篇稽古之)¶
(下猶賛禹徳而後便記皐陶之言■/其體亦不相類吴氏之說恐或然也)曰后克艱厥后臣克¶
艱厥臣政乃乂黎民敏徳(曰以下即禹祗承于帝之言也/艱難也孔子曰爲君難爲臣不)¶
<pb:KR4d0226_SBCK_065-18a>¶
(易即此意也乃者難辭也敏速也曰徳者言其徳化之深/也禹言君而不敢易其爲君之道臣不敢易其爲臣之職)¶
(夙夜祗懼各務盡其所常爲者則其政事乃能修治而/無邪慝下民自然觀感速化於善而有不容巳者矣)帝¶
曰俞允若茲嘉言罔攸伏野無遺賢萬邦咸寕稽于衆舎¶
巳從人不虐無告不廢困窮惟帝時克(嘉善攸所也無告/困窮也帝謂堯也)¶
(舜然禹之言以爲信能如此則必有以廣延衆論悉致羣/賢而天下之民皆𬒳其澤無不得其所矣然非忘私順理)¶
(愛民好士之至無以及此而惟堯能之非常人所及也盖/爲謙辭以對而不敢自謂其必能舜之克艱於此亦可見)¶
(矣程氏曰舍巳從人最爲難事巳者我之所/有雖痛舎之猶懼守巳者固而從人者輕也)益曰都帝徳¶
廣運乃聖乃神乃武乃文皇天眷命奄有四海爲天下君¶
(都嘆羙之辭也都者君子之居鄙者野人之居故古者謂/野爲鄙謂都爲羙也廣者大而無外運者行之不息大而)¶
(能運則變化不測故自其大而化之而言則謂之聖自其/聖而不可知而言則謂之神自其威之可畏而言則謂之)¶
(武自其英華發外而言則謂之文眷顧奄盡也堯之𥘉起/不見於經傳稱其自唐侯特起爲帝觀益之言理或然也)¶
(或曰舜之所謂帝者堯也羣臣之言帝者舜也如帝徳罔/愆帝其念哉之類皆謂舜也盖益因舜尊堯而遂羙舜之)¶
<pb:KR4d0226_SBCK_065-18b>¶
(徳以勸之言不特堯能如此帝亦當然也○今按此說所/引此類固爲有理但益之語接連上句惟帝時克之下未)¶
(應遽舍堯而譽舜又徒極口以譽其羙而不見其勸勉規/戒之辭恐唐虞之際未遽有此䛕侫之風也只依舊說賛)¶
(堯爲/是)禹曰惠迪吉從逆㓙惟影響(迪道也字本訓由故又/以爲所當由之道也言)¶
(天道無常随人所行之順逆而應之以禍福猶影/響形聲以終上文之意見所以不可不艱者以此)益曰吁¶
戒哉儆戒無虞罔失法度罔逰于逸罔淫于樂任賢勿貳¶
去邪勿疑疑謀勿成百志惟熈罔違道以于百姓之譽罔¶
咈百姓以從巳之欲無怠無荒四夷來王(先吁後戒欲使/聽者精審敬與)¶
(警同古文作敬開元改今文虞度也言當儆戒於無虞度/之時謂戒於無形也罔勿也法度法則制度滛過也當四)¶
(方無可虞度之時法度易至廢弛故戒其失墜逸樂易至/縱恣故戒其逰淫言此三者所當敬畏也任賢以小人間)¶
(之謂之貳去邪而不能果斷謂之疑謀圖爲也成成就也/言有所圖爲揆之於理而未安者則不復成就之也百志)¶
(猶易所謂百慮也咈逆也九州之外世一見曰王帝於是/八者朝夕戒懼無怠於心無荒於事則治道益隆四夷之)¶
(逺莫不歸徃中土之民服從可知今按益之言如此亦有/次第盖人君能守法度不縱逸樂則心正身脩義理昭著)¶
<pb:KR4d0226_SBCK_065-19a>¶
(而於人之賢否就爲可任孰爲可去事之是非孰爲可疑/孰爲不可疑皆有以審其㡬㣲絶其蔽惑故方寸之間光)¶
(輝明白而於天下之事孰爲道義之正而不可違孰爲民/心之公而不可咈皆有以處之不失其理而毫髪私意不)¶
(入於其間此其懲戒之深㫖所以推廣大禹克艱惠迪之/謨也苟無其本而是非取舎失於一巳之私乃欲斷而行)¶
(之無所疑惑則其爲害反有/不可勝言者矣可不戒哉)禹曰於帝念哉徳惟善政政¶
在飬民水火金木土糓惟修正徳利用厚生惟和九功惟¶
叙九叙惟歌戒之用休董之用威勸之以九歌卑勿壊(於/歎)¶
(羙之辭也益言儆戒之道禹嘆而羙之因謂所以如是而/修其徳者將欲以善其政也而爲政之道不在乎他特在)¶
(乎飬民而巳水火金木土糓惟修者以水克火以火克金/以金克木以木克土而生五穀或相制以洩其過或相助)¶
(以𥙷其不足而六者無不修矣正徳者父慈子孝兄友弟/恭夫義婦聴所以正民之徳也利用者工作作器啇通貨)¶
(財之類所以利民之用也厚生者衣帛食肉不飢不寒之/類所以厚民之生也六者旣脩則民生畧遂而不可以逸)¶
(居而無教故爲之惇典敷教以正其徳通工易事以利其/用制節謹度以厚其生使皆當其理而無所乖則無不和)¶
(矣葛氏曰洪範五行水火木金土百糓本在木行之類以/其爲民食之急故别而附之九功合六與三也惟叙者言)¶
<pb:KR4d0226_SBCK_065-19b>¶
(九者各順其理而不汩陳以亂其常也九叙惟歌者則以/九功之叙而詠之歌也言九者旣巳修和各由其理民享)¶
(其利莫不歌詠而樂其生也然始勤終怠者人情之常恐/安養旣乆怠心必生則巳成之功不能保其乆而不廢故)¶
(當有以激勵之如下文所云也董督也威古文作畏其勤/於是者則戒喻而休羙之其怠於是者則督責而懲戒之)¶
(然又以事之出於勉強者不能乆故復即其前日歌詠之/言恊之律吕播之聲音用之郷人用之邦國以勸相之使)¶
(其歡欣鼓舞趨事赴功不能自巳而前日之成功得以乆/存而不壊此周禮所謂九徳之歌九韶之舞而太史公所)¶
(謂逸能思𥘉安能惟始沐/浴膏澤而歌詠勤苦者也)帝曰俞地平天成六府三事允¶
治萬世永頼時乃功(水土治曰平言水土旣平而萬物得/以成遂也六府即水火金木土糓也)¶
(六者財用之所自出故曰府三事正徳利用厚生也三者/人事之所當爲故曰事舜因禹言飬民之政而推其功以)¶
(羙之/也)帝曰格汝禹朕宅帝位三十有三載耄期倦于勤汝¶
惟不怠緫朕師(九十曰耄百年曰期舜至是年巳九十三/矣緫率也舜自言旣老血氣巳衰故倦於)¶
(勤勞之事而汝乃能不怠於其職故命之以攝帝位而率/衆臣也堯命舜曰陟帝位舜命禹曰緫朕師者盖堯欲使)¶
(舜真宅帝位舜讓弗嗣後惟居攝緫堯之衆/爾未能遽宅帝位也故其命禹亦若是而巳)禹曰朕徳罔¶
<pb:KR4d0226_SBCK_065-20a>¶
克民不依皐陶邁種徳徳乃降黎民懐之帝念哉念茲在¶
茲釋茲在茲名言茲在茲允岀茲在茲惟帝念功(邁勇徃/力行之)¶
(意種布降下也禹自言其徳不能勝任民不依歸惟皐陶/勇徃力行以布其徳其徳下及於民而民懐服之宜使攝)¶
(位帝當思念之而不忘也茲指皐陶也禹遂言我念其可/以率帝之衆者惟在於皐陶舎皐陶而求之亦無能及之)¶
(者則是亦惟在於皐陶耳又言名言於口者以爲惟在於/皐陶而允岀於心者亦以爲惟在於皐陶盖反覆思之而)¶
(卒無有以易於皐陶者惟帝深念其功而使之攝位也舜/命禹宅百揆而禹讓稷契皐陶此不及稷契者史記載稷)¶
(契皆帝嚳之子與堯爲兄弟/意其至是必巳不復存矣)帝曰皐陶惟兹臣庶罔或干¶
予正汝作士明于五刑以弼五教期于予治刑期于無刑¶
民恊于中時乃功懋哉(干犯正政弼輔也聖人之治以徳/爲化民之本而刑特以輔其所不)¶
(及者而巳期者先事而取必之謂舜言皐陶能明五刑以/輔五品之教而期我以至於治故其始雖不免於用刑而)¶
(實所以期至於無刑之地今乃臣庶罔干予正而民情又/皆合於中道無有過不及之差焉則刑果無所施矣凡此)¶
(皆汝之功盖不聴禹之譲而/稱皐陶之羙以勸勉之也)皐陶曰帝徳罔愆臨下以簡¶
<pb:KR4d0226_SBCK_065-20b>¶
御衆以寛罰弗及嗣賞延于世宥過無大刑故無小罪疑¶
惟輕功疑惟重與其殺不辜寧失不經好生之徳洽于民¶
心茲用不犯于有司(愆過也簡者不煩之謂上煩宻則下/無所容御急促則衆擾亂嗣世皆謂)¶
(子孫然嗣親而世䟽也延逺及也父子罪不相及而賞則/逺延于後其善善長而悪惡短如此過者不識而誤犯也)¶
(故者知之而故犯也過誤所犯雖大必宥不忌故犯雖小/必刑即上篇所謂眚災肆赦怙終賊刑者也罪巳定矣而)¶
(於法之中有疑其或輕或重者則從輕以治之功巳成矣/而於法之中有疑其或輕或重者則從重以賞之辜罪經)¶
(常也謂罪之輕重未明而可以殺可以無殺者欲殺之則/恐其實無可殺之罪而䧟於無辜不殺之則恐其實有不)¶
(常之罪而失於不殺二者皆非聖人至公至平之意而殺/不辜者尤聖人之心所不忍也故與其殺之而害𬒳之生)¶
(寧姑全之自受失刑之責此其仁愛忠厚之至皆所謂好/生之徳也盖聖人之法有盡而心則無窮故其用刑行賞)¶
(而有所疑則常屈法以申恩而不使執法之意有以勝其/好生之徳此其本心所以無所壅遏而得以行於常法之)¶
(外及其流衍洋溢漸&KR0636;浸漬有以入于民心則天下之人/無不愛慕感悅興起於善而自不犯于有司也皐陶以舜)¶
(羙其功故言此以歸功於其上盖不/敢當其褒羙之意而自謂巳功也)帝曰俾予從欲以治¶
<pb:KR4d0226_SBCK_065-21a>¶
四方風動惟乃之休(民不犯法而上不用刑者舜之所欲/也汝能使我如其所願以至于治教)¶
(化之行如風鼓動莫不靡然是乃/汝之羙也舜又申言以重歎羙之)帝曰來禹降水儆予成¶
允成功惟汝賢克勤于邦克儉于家不自滿假惟汝賢汝¶
惟不矜天下莫與汝争能汝惟不伐天下莫與汝爭功予¶
懋乃徳嘉乃丕績天之歴數在汝躬汝終陟元后(降水洪/水也古)¶
(文作洚孟子日水逆行謂之洚水盖山崩水渾下流淤塞/故其逝者輙復反流而泛濫泱溢洚洞無涯也其災所起)¶
(雖在堯時然旣舜攝位害猶未息故舜以爲天警懼於巳/不敢以爲非巳之責而自寛也允信也言禹自許能任治)¶
(水之責而果能治之是能成其信也成功謂水患旣平而/九功皆叙也禹能如此則旣賢於人矣而又能勤於王事)¶
(儉於私飬此又禹之賢也有此二羙而又能不矜其能不/伐其功然其功能之實則自有不可揜者故舜於此復申)¶
(命之必使攝位也懋宜作㮊盛大之意此作懋者乃訓勉/爾盖古字亦通用也徳指其克勤儉不矜伐而言丕大績)¶
(功也指其成允功而言懋乃徳者彼有是徳而我以爲盛/大嘉乃績者彼有是功而我以爲嘉羙也歴數者帝王相)¶
(繼之次第猶歳時氣節之先後也言汝有此盛徳大功故/知曆數當歸於汝汝終當升此大君之位言其不可辭也)¶
<pb:KR4d0226_SBCK_065-21b>¶
(是皆舜方命禹以居攝未/即天位故以終陟言也)人心惟危道心惟㣲惟精惟一¶
允執厥中(心者人之知覺主於身而應事物者也指其生/於形氣之私者而言則謂之人心指其發於義)¶
(理之公者而言則謂之道心人心易動而難反故危而不/安義理難明而易昧故㣲而不顯惟能省察於二者公私)¶
(之間以致其精而不使其有毫釐之雜持守於道心㣲妙/之夲以致其一而不使其有頃刻之離則其日用之間思)¶
(慮動作自無過不及之差而信能執其中矣堯之告舜但/曰允執厥中而舜之命禹又推其本末而詳言之盖古之)¶
(聖人將以天下與人未嘗不以其治之之法并而傳之其/可見於經者不過如此後之人君其可不深畏而敬守之)¶
(哉)無稽之言勿聽弗詢之謀勿庸(無稽者不考於古弗詢/者不咨於衆言之無據)¶
(謀之自專是皆一人之私心必非天下之正論皆妨政害/治之大者也言謂泛言勿聴可矣謀謂謀事故又戒其勿)¶
(用也上文旣言存心出治之本此又告之以聴/言處事之方内外相資兩得其要而治道備矣)可愛非君¶
可畏非民衆非元后何戴后非衆罔與守邦欽哉慎乃有¶
位敬修其可碩四海困窮天禄永終惟口出好興戎朕言¶
不再(此言可愛者君而可畏者民也君之所以可愛者以/衆非君則無以奉戴而至於亂也民之所以可畏者)¶
<pb:KR4d0226_SBCK_065-22a>¶
(以君非民則無與守邦而爲獨夫也故爲人君者當自警/戒以謹守其所居之位修其所碩欲之事欲其有以常保)¶
(其位永爲下民之所愛戴而不至於危亡也若不恤其民/使其至於困窮則天命去之一絶而不復續矣豈人君之)¶
(所碩欲也哉此又極言安危存亡之戒以深警之雖知其/功徳之盛必不至此然猶欲其戰戰兢兢無敢逸豫而謹)¶
(之於毫釐之間此其所以爲聖人之心也好和好也戎兵/戎也盖言發於口則有二者之分故戒之命汝其慮巳審)¶
(矣豈容復/有他說乎)禹曰枚卜功臣惟吉之從帝曰禹官占惟先蔽¶
志昆命于元龜朕志先定詢謀僉同鬼神其依龜筮恊從¶
卜不習吉禹拜稽首固辭帝曰毋惟汝諧正月朔旦受命¶
于神宗率百官若帝之𥘉(枚卜謂歴卜之舜之所言人事/巳盡禹不容復辭故請歴卜有)¶
(功之臣而從其吉冀自有當之者而巳得遂其辭也官掌/卜筮之官也蔽斷昆後也習吉重得吉卜也盖言卜筮之)¶
(官占事之法先斷其志之所向然後合之於龜若我之志/巳定而衆謀又恊則鬼神其必依據龜筮無不恊從矣况)¶
(卜筮之法不待習吉今又何用更待枚卜再得吉兆乃爲/可乎再辭曰固毋禁止之辭正月次年正月也神宗說者)¶
(以爲舜祖顓頊而宗堯因以神宗爲堯廟未知是否如/帝之𥘉即上篇所記齊七政修羣祀朝諸侯等事也)¶
<pb:KR4d0226_SBCK_065-22b>¶
　金縢說¶
金縢此篇之作在周公東征而歸之後以其記武王時事¶
且備東征本末故叙之於此¶
旣克商二年(止)王翼日乃瘳此叙周公請命之事¶
武王旣喪此以下記周公成王時事¶
管叔及其羣弟(止)不利於孺子此即大誥所謂三監及淮¶
夷叛也意其稱兵舉事必以誅周公爲辭若王敦之於劉¶
隗刀恊爾詩序所謂周公遭變陳后稷先公風化之所由¶
而作七月之詩以陳王業風喻成王者盖此時也¶
周公乃告二公曰止告我先王作大誥遂東征周公居東¶
二年則罪人斯得殺武庚致辟管叔于商囚蔡叔于郭鄰¶
降霍叔于庶人命㣲子啓伐殷後作㣲子之命皆此時事¶
<pb:KR4d0226_SBCK_065-23a>¶
<pb:KR4d0226_SBCK_065-24a>¶
(國於豳十世至大王避狄人之難於岐山之下文王遷于/豐武王遷于鎬邰在漢右扶風斄縣豳在栒邑縣豳郷岐)¶
(在羙陽縣岐山豐在鄠縣東豐水鎬在長安西南昆明池/所謂鎬波也岐在邰西北無百里豳又在岐西北四百餘)¶
(里豐在岐山東南二百餘里鎬在豐東二十五里/王氏/曰成王欲宅洛者以天事言之則日東景朝多陽日西景)¶
(夕多隂日南景短多暑日北景長多寒洛天地之中風雨/之所㑹隂陽之所和也以人事言則四方朝聘貢賦道里)¶
(均焉非特如此而巳懲三監之難毖殷頑民遷以自近洛/距妹邦爲近則易使之遷作王都焉則易以鎮服也雖然)¶
(鎬京宗廟社稷官府宫室具在不可遷也故於洛時㑹諸/侯而巳何以知其如此以詩考之宣王時㑹諸侯於東都)¶
(而車攻謂/之復古)¶
　　召誥¶
惟二月旣望(林曰漢志曰周公攝政七/年二月乙亥朔庚寅望)越六日乙未王朝¶
步自周則至于豐(傳曰於巳後六日乙未成王自/鎬京至豐以遷都事告文王廟)惟太保¶
先周公相宅(傳曰太保三公/官名召公也)越若來三月惟丙午朏(傳曰/朏明)¶
(也月三日明生之名/林曰漢志曰是年三月甲長朔三/日丙午與上旣望同意/劉諌議曰越與奥同奥若發語)¶
<pb:KR4d0226_SBCK_065-24b>¶
(聲也來三月/猶言明月也)越三日戊申太保朝至于洛卜宅厥旣得卜¶
則經營(傳曰三月五日也葉曰周官太卜國大遷大師則/貝龜/傳曰經營規度其城郭郊廟朝市之位處)¶
(王氏曰經其南/北而四營之也)越三日庚戌太保乃以庶殷攻位于洛汭¶
越五日甲寅位成(洛汭洛北之水/䟽曰庚戌三月七日/甲寅三月十一日也庶殷民也/葉曰)¶
(攻位者闢荆棘平髙下/以定所經營之位也)若翼日乙卯周公朝至于洛則逹¶
觀于新邑營(傳曰翼明也/䟽曰十一日也/蘇/氏曰遍觀所營也按後篇是日再卜)越三日¶
丁巳用牲于郊牛二(傳曰告立郊社位於天以后稷/配故牛二耳䟽又曰十四日也)越翼¶
日戊午乃社于新邑牛一羊一豕一(傳曰告立社稷之位/用太牢也社稷共牢)¶
(䟽曰十五日也禮成廟則釁之故其釁之禮歟廟/有土木之工故郊社先成而釁之此間當有吿卜事)越七¶
日甲子周公乃朝用書命庶殷侯甸男邦伯(䟽曰二十一/日也書賦功)¶
(屬役之書也侯服甸服男服之邦伯不及采衛者不以逺/役衆也/王氏曰周公以書命邦伯而邦伯以公命命諸)¶
(侯/也)厥旣命殷庶庶殷丕作(傳曰大作/言勸事)太保乃以庶邦冢君¶
<pb:KR4d0226_SBCK_065-25a>¶
出取幣乃復入錫周公曰拜手稽首旅王若公(傳以爲王/與公俱至)¶
(文不見王無事故諸侯公卿至覲於王以下篇告卜事觀/之恐不然也又云公至洛皆書其日以謹之不應詳臣畧)¶
(君如此惟陳氏以爲旅陳也成王在鎬而諸侯在洛以幣/陳於王以及周公者周公攝王事故也此說最善葉曰禮)¶
(諸侯朝于廟旣畢出復束帛加壁入享謂之幣旣致于王/復奉束帛以請覿大夫之私相見也亦謂之幣君臣不同)¶
(時今旅王及/公非常禮也)誥告庶殷越自乃御事(告庶殷諸侯及其御/事而陳戒于王者所)¶
(謂公事公言之王者無私也王時在鎬豈亦如/告卜旣告而後遣使奉幣具此辭以告之與)鳴呼皇天¶
上帝改厥元子兹大國殷之命惟王受命無彊惟休亦無¶
彊惟恤鳴呼曷其柰何弗敬(元子者天之元子/陳曰元/子不可改而天改之大國未)¶
(易亡而天亡之天命之無常如此今王受天命誠無彊之/福然亦無彊之憂也其可不敬乎/此數句者一篇之大)¶
(指/也)天旣遐終大邦殷之命兹殷多先哲王在天越厥後王¶
後民兹服厥命厥終知藏瘝在夫知保抱携持厥婦子以¶
哀籲天徂厥亡出執鳴呼天亦哀于四方民其眷命用懋¶
<pb:KR4d0226_SBCK_065-25b>¶
王其疾敬徳(遐逺也遐終者去而不返之辭&KR1539;病也籲呼/也天旣絶殷命矣此殷之𥘉多先哲王謂湯)¶
(至武丁賢聖之君六七作也雖死而其精神在天故能保/佑及其後王後民使之服其命而不替其後至紂之時賢)¶
(智之人退藏病民之人在位其民困於虐政痛而呼天徃/而逃亡岀見拘執天哀下民故眷命於能勉敬者以代殷)¶
(位而周家受之故王不可不疾敬徳恐無以承天眷命又/復如紂也/朱子發云人之死各返其根體魄隂也故降)¶
(而在下䰟氣陽也故升而在上則無不之矣衆人物欲蔽/之故魄散而氣不能升惟聖人清明在躬志氣如神故其)¶
(死也精神在天與天爲一葉曰智藏瘝在言至紂而愚其/智則藏而獨病民之心存也籲和也言祈和於天也此與)¶
(舊說/不同)相古先民有夏天迪從子保靣稽天若今時旣墜厥¶
命今相有殷天迪格保靣稽天若今時旣墜厥命(此一節/間有不)¶
(可曉處舊說有夏敬徳故天道亦降格以保之靣向也稽/考也若順也嚮天所順而考其意也皆未知是否然亦不)¶
(害大意言旣監于殷又當逺觀有夏歷代廢興存亡之/迹不過敬徳順天則天保佑之後王不敬故墜其命也)今¶
冲子嗣則無遺夀耇曰其稽我古人之徳矧曰其有能稽¶
謀自天(巳陳夏啇敬徳墜命之所由又戒王也王氏曰勿/棄老成又考古人之徳則善矣況曰能考謀自天)¶
<pb:KR4d0226_SBCK_065-26a>¶
(則又善也/必資老成/陳曰老成人多識前言徃行故考古人善徳/稽謀自天言觀天之命所去就則知敬徳之)¶
(不可/緩矣)鳴呼有王雖小元子哉其丕能諴于小民今休王不¶
敢後用顧畏于民碞(蘇氏曰王雖㓜國之元子也其大能/以誠感民矣當及今休其徳不敢後)¶
(者疾教其徳不敢遲也用顧畏于民碞者碞險也民猶水/也水能載舟亦能覆舟物無險於民者矣/或曰元子謂)¶
(天之元/子也)王來紹上帝自服于土中(言王今又居洛邑繼天/爲治服事也土中洛邑)¶
(爲天下中也/林氏以此句王來爲王亦至/洛邑之驗恐未必然但王命來此定邑耳)旦曰其作大¶
邑其自時配皇天毖祀于上下其自時中乂王厥有成命¶
治民今休(稱周公言常作大邑而自此以祀上帝以及慎/祀上下神祇又自此居中以爲治則是王受天)¶
(成命以治民矣盖召/公述周公宅洛之意)王先服殷御事比介于我有周御事¶
節性惟日其邁王敬作所不可不敬徳(林曰周王遷殷頑/民于洛盖與洛之)¶
(舊民雜居其善悪之習不同事非有以和一之不能相安/以處故必有以服殷御事使之親比介助於周之御事然)¶
(後可盖周御事習於教令無事於服之故以服殷御事爲/先也然服殷御事在節其徃而巳盖人性無不善殷人特)¶
<pb:KR4d0226_SBCK_065-26b>¶
(化紂之悪是以不義之習遂與性成而忘反耳上之人有/以節之使之日進于善則與周人亦何異哉然欲節民之)¶
(性又在王之所化故王又當敬爲其所不可不敬之徳以/率之非政刑所及也王氏以爲明政刑以節之不知道之)¶
(言也或曰服亦事也猶任也任殷人爲御事使之佐我周/之御事也盖欲其共事相習以成善且使上下相通情易)¶
(以行化然後有以節其性而日進於善/王則惟作所不可不敬徳以率之而巳)我不可不監于有¶
夏亦不可不監于有殷我不敢知曰有夏服天命惟有歴¶
年我不敢知曰不其延惟不敬厥徳乃早墜厥命我不敢¶
知曰有殷受天命惟有歴年我不敢知曰不其延惟不敬¶
厥徳乃早墜厥命今王嗣受厥命我亦惟茲二國命嗣若¶
功(王氏曰言夏殷所受天命歴年長短我皆不敢知也我/所敢知者惟不敬厥徳乃早墜厥命也/陳曰召公言)¶
(我王嗣二代而受命我亦惟以此二國長短/之命告於王而繼其功盖欲王之敬徳也)王乃𥘉服鳴¶
呼若生子罔不在厥𥘉生自貽哲命今天其命哲命吉㓙¶
命歴年(王之𥘉服不可不慎其習猶子之𥘉生不可不慎/其所教盖習于上則智習于下則愚矣故今天命)¶
<pb:KR4d0226_SBCK_065-27a>¶
(正在𥘉服之時敬徳則哲則吉則/永年不敬則愚則凶則短祚也)知今我𥘉服宅新邑肆¶
惟王其疾敬徳王其徳之用祈天永命(天無一物之不體/巳知我𥘉服宅洛)¶
(矣王其可不疾敬徳哉所以/求天永命者只在徳而巳矣)其惟王勿以小民淫用非彛¶
亦敢殄戮用乂民若有功其惟王位在徳元小民乃惟刑¶
用于天下越王顯(蘇氏曰啇俗靡靡其過用非常也乆矣/召公戒王勿以小民過用非常之故亦)¶
(敢於法外殄戮以治之盖民之有過罪實在我及其有功/則王亦有徳何也王之位民徳之先倡也如此則法行天)¶
(下而王亦顯矣/或曰下文有欲/王以小民受天永命/以字如以其師之以此戒王勿用此小民淫用非彛而復)¶
(以殄戮治之也言當正身事下不務刑/罰其下乃與蘇說同葉曰刑儀刑也)上下勤恤其曰我¶
受天命(蘇氏曰君臣一心以勤恤民庶㡬王受命歴年如/夏殷且以人心爲天命也/陳曰小民之心歸則)¶
(受天永命矣/林曰王能敬徳于上而小民儀刑/於下則天求命之矣所謂用小民以受天命也)拜手稽¶
首曰子小臣敢以王之讎民百君子越友民保受王威命¶
明徳王末有成命王亦顯(蘇氏曰庶殷雖巳丕作然召公/憂其間尚有反側自疑者故因)¶
<pb:KR4d0226_SBCK_065-27b>¶
(其大和㑹而恊雖周之讎民殷之頑民與三監叛者友民/周民也百君子者殷周之賢士大夫也自今以徃殷人周)¶
(人與百君子皆同保受王之威徳主當終受天之成命/顯于後世林曰讐民百君子猶頑民而謂之多士也)我¶
非敢勤惟恭奉幣用供王能祈天永命(蘇氏曰我非敢以/此爲動勞也奉幣)¶
(以賛王祈天永命而巳/王氏曰/奉幣以供王毖祀上下而祈永命)¶
　　洛誥(王氏曰此誥有不可知者/當闕之而擇其有可知者)¶
召公旣相宅周公徃營成周(蘇氏曰周人謂洛爲/成周謂鎬爲宗周)使來告¶
卜(王在宗周/遣使告之)作洛誥(葉曰此篇當與召誥參見周公旣定/遷都之議使召公先相宅度其所宜)¶
(爲王城者召公旣卜洛而告則以商庶民畧定其位於洛/汭故周公復至而再卜也此篇非一時播告之辭史取周)¶
(公得卜至遣使吿卜相與徃來/告戒本末序次之以示後世也)洛誥(蘇曰此處有簡脫在/康誥曰惟三月哉生)¶
(魄至洪大誥治下/屬周公拜手之文)周公拜手稽首曰朕復子明辟(王氏曰/復如復)¶
(逆之復成王命周公徃營成周周公得卜復命于王曰子/者親之也曰明辟者尊之也/程氏曰猶言告嗣子王矣)¶
(葉曰復如孟子/有復於王之復)王如弗敢及天基命定命予乃㣧保大相¶
<pb:KR4d0226_SBCK_065-28a>¶
東土其基作民明辟(周公不欲言王㓜不能故言王若不/敢及天之𥘉命則我不得不嗣攝政)¶
(事保佑王躬而相此洛邑以/爲王當於此𥘉作民主也)予惟乙卯朝至于洛師我卜¶
河朔黎水我乃卜澗水東瀍水西惟洛食我乃卜瀍水東¶
亦惟洛食(乙卯即前/至洛之日/蘇氏曰黎水今黎陽/也周公營洛今以處殷餘民民懐土重遷故以)¶
(都河朔爲近便卜不吉然後卜洛也○葉曰卜者先墨龜/爲非而令之灼而兆順其墨謂之食墨求吉不過乎三旣)¶
(卜黎水又卜澗水東又卜瀍水西則三矣皆曰惟洛食者/以召公之卜而復以三地求吉皆不食而食洛是以卒從)¶
(召公之卜爲定也傳以澗東瀍西爲王城宫室宗廟所在/瀍東爲成周遷殷頑民之所諸儒多用其說而陳氏姚氏)¶
(之說尤詳/今見别論)伻來以圖及獻卜(伻使也遣使以所卜地/圖及卜兆來告成王)王拜¶
手稽首曰公不敢不敬天之休來相宅其作周匹休(傳曰/作周)¶
(以配天之羙命王氏曰姚成曰天休震動使周有天下者/天之休也故周公敬之而相宅以配天休也/〇或曰作)¶
(新邑與我周室同休○又或謂作洛與宗周同休王不在/洛言來者順公所在而言○或曰王本與公同來又曰王)¶
(得卜而來見公遂/留祭未知孰是)公旣定宅伻來來示予卜休恒吉我二¶
<pb:KR4d0226_SBCK_065-28b>¶
人共貞(貞猶當也〇葉曰凡卜有貞其吉凶者大卜言國/大遷大師則貞龜二人皆知其吉斷而以示天下)¶
(也)公其以予萬億年敬天之休(王氏曰言宅洛之事定矣/公當以予永逺敬天之休)¶
(以成此休常/吉之卜也)拜手稽首誨言(拜受公言猶禹/之拜昌言也)周公曰(自此/以下)¶
(漸不可曉盖不知是何時所言○傳䟽以爲王與公俱在/洛對問之言○葉氏以爲王得卜而至洛旣祭復歸鎬因)¶
(留周公居守而周公有此言皆不可/考然葉氏說後數章貫穿今從之)王肇稱殷禮祀于新¶
邑咸秩無文(傳曰始舉殷家之禮○䟽曰雖有損益以其/從殷而來猶前篇之庶殷也○王氏曰殷盛)¶
(也如五年再殷祭之殷周公旣制禮作樂而成王於新邑/舉盛禮以祀凡典籍所無而於義當祀者咸次秩而祀之)¶
(也○疑即篇末十二月戊辰之祭/史述其語於前而記其事於後也)予齊百工伻從王于周¶
予惟曰庶有事(此夲其攝政時言也齊百工謂百官揔巳/以聴也周謂宗周也言我所揔百官今使)¶
(之從王于周而我則未敢/歸周恐新邑之有事也)今王即命曰記工宗以功作元¶
祀(今王乃命曰我嘗記人之功而尊之又以此功因新邑/殷祀而告之神明矣王氏曰記功盖若紀于太常藏在)¶
(盟府/之類)惟命曰汝受命篤弼丕視功載乃汝其悉自教工孺¶
<pb:KR4d0226_SBCK_065-29a>¶
子其朋(言成王又命我曰汝周公受先王之命而厚輔我/大視功載則可見矣凡汝所自教之工乃我之朋)¶
(猶言太史友内史友友邦冡君也功載記功之書也王似/欲留百工於洛以聴周公之命成王與周公言未嘗汝之)¶
(此周公述王言/故變公稱汝也)孺子其朋其徃無若火始𦦨𦦨厥攸灼叙¶
弗其絶(周公言旣如此則孺子徃矣但汝所明不可不慎/𦦨火始然尚㣲而方進之貌灼焚也叙次第也)¶
厥若彛及撫事如予惟以在周工(戒成王歸宗周其所順/之常道及撫臨衆事當)¶
(皆如我所行也在周百工皆我所總齊者/習於事當惟用此人慎終之道當如此也)徃新邑伻嚮即¶
有僚明作有功惇大成𥙿汝永有辭(言我今徃新邑所使/嚮就其有僚矣明作)¶
(有功之事務爲惇大之以成寛𥙿之政則汝亦長有歎𥙿/之辭於後世矣言徃者如云來相宅順王所在而言趨事)¶
(赴功常失之急薄故又/言惇大成𥙿以救其失)公曰巳汝惟冲子惟終汝其敬識¶
百辟享亦識其有不享享多儀儀不及物惟曰不享惟不¶
役志于享凡民惟曰不享惟事其爽侮乃惟孺子頒朕不¶
暇(周公言巳矣乎汝成王惟冲子當惟其終猶伊尹言慎/厥終也百辟諸侯也享朝而以幣享王誠以奉上之辭)¶
<pb:KR4d0226_SBCK_065-29b>¶
(物幣也幣有餘而禮不及者徃徃有輕上之心以爲可以/幣交也曰吾幣足矣何以禮爲如是者猶不享也諸侯不)¶
(役志于享上則天下之民皆無復有享上之心矣天下之/事安得不爽亂而輕侮乎如是則是成王實啓此亂而遺)¶
(周公以憂勤不暇也/蘇氏曰小人賄以說人必簡於禮/周公戒周王責諸侯以禮不以幣恐其役志乎物而不役)¶
(志于禮則諸侯慢而王室輕矣此治亂之本故周公特言/之春秋傳曰晋趙文子爲政薄諸侯之幣而重其禮晋穆)¶
(叔曰自今以徃兵其少弭矣夫以列國之卿䡖幣重禮猶/足以弭兵王而賄則招㓂也必矣唐之衰君相皆可以賄)¶
(取方鎮爭貢羡餘行苞苴而天子始失其政以至於亡周/公之戒至矣/陳曰予嘗以此思之則知文帝却千里馬)¶
(而漢鼎重/於㤗山矣)聴朕教汝于棐民彛汝乃是不蘉乃時惟不求¶
哉(棐輔也蘉勉也周公戒成王使聴我教汝以輔民常性/之道若汝不勉則不能永保天命也然則所以輔民常)¶
(性者惟在乎勉而巳一說乃惟孺子頒朕不暇/連此叚言成王不聴我言是分我以不暇也)篤叙乃正¶
父罔不若予不敢廢乃命汝徃敬哉兹予其明農哉彼𥙿¶
我民無逺用戾(正父武王也厚叙汝武王之所行無不如/予之所以厚叙者我不敢廢汝自教工之)¶
(命汝徃歸宗周汝其敬叙武王之事而我留於此修后稷/先公之業明農事以教民亦王業艱難之意也我民𥙿矣)¶
<pb:KR4d0226_SBCK_065-30a>¶
(則彼殷民以教民爲𥙿亦/無有逺而不至者戻至也)王若曰公明保予冲子公稱丕¶
顯徳以予小子揚文武烈奉答天命和恒四方民居師惇¶
宗將禮稱秩元祀咸秩無文(居師營洛邑定民居也/蘇/曰惇宗厚族也將禮秉禮也)¶
(稱秩元祀舉大祀也言此/數事皆頼公之功而成也)惟公徳明光于上下勤施于四¶
方旁作穆穆迓衡不迷文武勤教(穆穆和敬之貌天子之/容旁作謂周公輔成巳)¶
(徳以迎迓太平之治/而不迷於先王之教)予冲子夙夜毖祀(蘇曰祭則我冲子/政則周公成王言)¶
(我歸宗周/毖祀而巳)王曰公功棐迪篤罔不若時(公之功輔導我厚/矣無不若是以上)¶
(所稱/也)王曰公予小子其退即辟于周命公後(上文王曰兩/叚周公無答)¶
(辭疑有闕文成王言我當歸即政于宗/周而命公留于洛猶唐節度留後之意)四方迪亂未定于¶
宗禮亦未克敉公功(迪順也亂治也四方雖巳順治而猶/未定于尊公之禮未有以撫治公之)¶
(功〇葉曰宗者掌禮之官盖周公居洛七年乃制禮作樂/故周公在㓕淮夷之後此時未制禮也/此與先儒不同)¶
迪將其後監我士師工誕保文武受民亂爲四輔(且使周/公在後)¶
<pb:KR4d0226_SBCK_065-30b>¶
(監我百官士也師也/工也四輔猶四鄰也)王曰公定予徃巳公功肅將祗歡公¶
無困哉我惟無斁其康事公勿替刑四方其世享(此正與/公訣而)¶
(歸之言也公定居洛予徃歸周巳公功敬公無困哉言公/無以事自困猶漢所謂閔勞公以官職之事也我則當無)¶
(厭倦於安國安民之事而公但勿廢其/所以儀刑四方者則四方其世享矣)周公拜手稽首曰¶
(此王歸後使人來勞/周公公拜受之辭也)¶
召詔(蘇淫用/非彛論)洛誥(王復子/明辟論)䟽(陳二家王/城成周論)〇惟七年(葉說在/復子明)¶
(辟觧/下○)¶
康誥日月一叚林說與蘇說不同　若曰(史文其言而撮/其要畧也陳○)¶
非汝封刑人殺人則無或刑人殺人矣非汝封又曰劓刖¶
人則無或劓刖人矣言其責之在巳也先儒作四句讀曰¶
故不得其說而蘇氏破句讀之陳林宗之誤矣惟弔兹惟¶
痛閔此得罪之人也不于我政人得罪閔痛之深恨不自¶
<pb:KR4d0226_SBCK_065-31a>¶
我得罪也(葉說/好)雖若此然不罪之則民彛泯亂矣¶
元惡大憝詳文意當從王氏乃非徳用乂言汝若寛縱則¶
小臣外正皆得爲威虐汝之爲此欲以徳乂民而實非徳¶
也姑息而巳蘇陳等說懲王氏之弊一槩以寛爲說恐非¶
聖人刑人正法之意也　文王之敬忌忌惡也惟助成王¶
徳顯(句)越尹人祗辟(越及/也)顯民明明徳於民也¶
恫&KR1986;(常如疾痛之在/身則無不覺矣)¶
惠不惠懋不懋(順其所不當順勉其所不當勉亦通/當順者不順當勉者不勉此說長)不典¶
式爾(古註式訓勉〇蘇云爾是人自言法當如此皆迃王/氏云云○予謂此不可曉大槩是宥過刑故之意)¶
若有疾(刑人如痛在巳/又恫瘝之意)○蔽時忱(陳說陋〇至誠/爲小人所賣)○殄享¶
○世享(皆謂享/于天子)¶
　　武成月日譜¶
<pb:KR4d0226_SBCK_065-31b>¶
一月(以孔注推當/是辛卯朔)¶
　壬辰旁死魄(孔注云/二日)○越翼日癸巳王朝歩自周(三/日)○¶
　戊午師度孟津(二十/八日)¶
二月(若前月小盡即是庚申/朔大盡即是辛酉朔)¶
　癸亥陳于商郊(庚申朔即是四日/辛酉朔即是三日)○甲子勝商殺紂(或/五)¶
(日或四日漢志云旣死霸越五日甲/子即是六日或七日日辰不相應)¶
閠月(李校書說是歳閠二月盖以一月壬辰旁死魄推之/若不置閠即下文四月無丁未庚戌矣其說是也○)¶
(若前兩月俱小則此月巳丑朔一/大一小則庚寅朔俱大則辛卯朔)¶
三月(若前三月俱小則戊午朔一大二小則巳未朔二大/一小則庚申朔俱大則辛酉朔然閠月小大計必無)¶
(辛酉/也)¶
四月(若前四月俱小則丁亥朔一大三小則戊子朔二大/二小則巳丑朔一小三大則庚寅朔)¶
　王來自商(一/日)○旣生魄諸侯受命于周(十六日或壬寅/或癸卯或甲辰)¶
<pb:KR4d0226_SBCK_065-32a>¶
(或乙巳經文在庚戌後/漢志在丁未前恐經誤)○丁未祀周廟(或十九日或二/十日或二十一)¶
(日或二/十二日)○庚戌柴望大告武成(或二十二日或二十三/日或二十四日或二十)¶
(五/日)¶
　　右以孔注漢志參考大抵多同但漢志二月旣死魄¶
　越五日甲子爲差速而四月旣生魄與丁未庚戌先¶
　　後小不同耳盖以上文一月壬辰旁死魄推之則二¶
　　月之死魄後五日且當爲辛酉或壬戌而未得爲甲¶
　　子此漢志之誤也又以一月壬辰二月甲子并閏推¶
　　之則漢志言四月旣生魄越六日庚戌當爲二十二¶
　　日而經以生魄居丁未庚戌之後則恐經文倒也歴¶
　　法雖無四月俱小之理然亦不過先後一二日耳不¶
　　應所差如此之多也宗廟内事日用丁巳漢志乃無¶
<pb:KR4d0226_SBCK_065-32b>¶
　丁未而以庚戌燎于周廟則爲剛日非所當用而燎¶
　　又非宗廟之禮且以翌日辛亥祀于天位而越五日¶
　　乙卯又祀馘于周廟則六日之間三舉大祭禮數而¶
　　煩近於不敬抑亦經文所無有不知劉歆何所据也¶
　　顔注以爲今文尚書則伏生今文二十八篇中本無¶
　　此篇程氏之云又未知其何所据也(按張覇僞書有/武城篇劉歆誤)¶
(以爲古文說/見書序䟽中)¶
　　考定武城次序¶
惟一月壬辰旁死魂越翼日癸巳王朝歩自周于征伐商¶
底啇之罪告于皇天后土所過名山大川曰惟有道曽孫¶
周王發將有大正于啇今啇王受無道暴殄天物害虐蒸¶
民爲天下逋逃主萃淵藪予小子旣獲仁人敢祗承承上帝¶
<pb:KR4d0226_SBCK_065-33a>¶
以遏亂畧華夏蠻貊罔不率俾惟爾有神尚克相予以濟兆¶
民無作神羞旣戊午師逾孟津癸亥陳于商郊俟天休命¶
甲子昧爽受率其旅若林㑹于牧野罔有敵于我師前徒¶
倒戈攻于後以北血流漂杵一戎衣天下大定乃反啇政¶
由舊釋箕子囚封比干墓式啇容閭散鹿臺之財發鉅橋¶
之粟大賚于四海而萬姓悅服厥四月哉生明王來自啇¶
至于豐乃偃武修文歸馬于華山之陽放牛于桃林之野¶
示天下弗服旣生魄庶邦冢君曁百工受命于周丁未祀¶
于周廟邦甸侯衛駿奔走執豆籩越三日庚戌柴望大告¶
武成王若曰鳴呼羣后惟先王建邦啓土公劉克篤前烈¶
至于大王肇基王迹王季其勤王家我文考文王克成厥¶
勲誕膺天命以撫方夏大邦畏其力小邦懐其徳惟九年¶
<pb:KR4d0226_SBCK_065-33b>¶
大綂未集予小子其承厥志恭天成命肆予東征綏厥士¶
女惟其士女篚厥玄黄昭我周王天休震動用附我大邑¶
周(此下當/有闕文)列爵惟五分土惟三建官惟賢位事惟能重民¶
五教惟食喪祭惇信明義崇徳報功垂拱而天下治¶
右此篇簡編錯亂劉侍讀王荆公程先生皆有改正次¶
序今以參考定讀如此大畧皆集諸家之所長獨四月¶
生魄丁未庚戌一節今以上文及漢志日辰推之其事¶
當如此耳疑先儒以王若曰冝繫受命于周之下故定¶
生魄在丁未庚戌後盖不知生魄之日諸侯百工雖來¶
請命而武王以未告天地未祭祖宗未敢發命故且命¶
以助祭乃以丁未庚戌祀于郊廟大告武功之成而後¶
始告諸侯上下之交人神之序固如此也劉侍讀謂余¶
<pb:KR4d0226_SBCK_065-34a>¶
　小子其承厥志之下當有闕文以今考之固所冝有而¶
程先生徙恭天成命以下三十四字屬于其下則巳得¶
其一節而用附我大邑周之下劉氏所謂闕文猶當有¶
十數語也此盖武王革命之𥘉撫有區夏冝有退託之¶
　詞以示不敢遽當天命而求助於諸侯且以致其交相¶
警敕之意畧如湯誥之文不應但止自序其功而巳也¶
列爵惟五之下又史官之詞非武王之語讀者詳之¶
晦庵先生朱文公文集卷第六十五終¶
　　　　　　　　　　　福州府儒學訓導鄭璉校正¶
<pb:KR4d0226_SBCK_065-34b>¶
