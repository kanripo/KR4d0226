# -*- mode: mandoku-view -*-
#+TITLE: 晦庵集
#+DATE: 2015-09-23 10:22:34
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 65

<md:KR4d0226_SBCK_065-1a>¶
漢孔安國曰古者伏羲氏之王天下也始畫八卦造
　書¶契以代結繩之政由是文籍生焉(陸徳明曰伏羲/風姓以木徳王)
　(即太皞也¶書契刻木而書其側以約事也易繫辭云/上古結繩而治後世聖人易之以書契文文字籍書)
　(籍/)伏羲¶神農黄帝之書謂之三墳言大道也少昊顓
<pb:KR4d0226_WYG_065-1b>
　頊髙辛唐¶虞之書謂之五典言常道也至於夏商周
　之書雖設教¶不倫雅誥奥義其歸一揆是故歴代寳
　之以為大訓(陸氏¶曰神農炎帝也姜姓以火徳王黄/帝軒轅也姬姓以土徳王一號有熊氏)
　(墳大也少昊金天氏已姓黄帝之子¶以金徳王顓頊/髙陽氏姬姓黄帝之孫以水徳王髙辛帝嚳也黄帝)
　(之曽孫姬姓以木徳王唐帝堯也姓伊耆¶氏帝嚳之/子初為唐侯後為天子都陶故號陶唐氏以火徳王)
　(虞帝舜也姓姚氏國號有虞顓頊六世孫以土<md:KR4d0226_SBCK_065-1b>¶徳王/夏禹有天下之號也以金徳王商湯有天下之號也)
　(亦號殷以水徳王周文王武王有/天下之號也以木¶徳王揆度也)八卦之説謂之八
　索求其義也九州之志謂之¶九丘丘聚也言九州所
<pb:KR4d0226_WYG_065-2a>
　有土地所生風氣所宜皆聚此¶書也春秋左氏傳曰
　楚左史倚相能讀三墳五典八索¶九丘即謂上世帝
　王遺書也(陸氏曰索求也倚相/楚靈王時史官也)先君¶孔子生於周末
　覩史籍之煩文懼覽之者不一遂乃定¶禮樂明舊章
　删詩為三百篇約史記而修春秋讃易道¶以黜八索
　述職方以除九丘討論墳典斷自唐虞以下¶訖於周
　芟夷煩亂剪截浮辭舉其宏綱撮其機要足以¶垂世
　立教典謨訓誥誓命之文凡百篇恢𢎞至道¶示人主
<pb:KR4d0226_WYG_065-2b>
　以軌範也帝王之制坦然明白可舉而行三千¶
　之徒並受其義(程氏曰所謂大道若性與天道之説/聖人豈得而去之哉若言隂陽四時)
　(七政<md:KR4d0226_SBCK_065-2a>¶五行之道亦必至要之理非如後世之繁衍末/術也固亦常道聖人所以不去也或者所謂羲農之)
　(書乃後人¶稱述當時之事失其義理如許行為神農/之言及隂陽權變醫方稱黄帝之説耳此聖人所以)
　(去之也五典既¶皆常道又去其三盖上古雖已有文/字而制立法度為治有迹得以紀載有史官以識)
　(其事自堯始耳○今按¶周禮外史掌三皇五帝之書/周公所録必非偽妄知春秋時三墳五典八索九丘)
　(之書猶有存者若果全備孔¶子亦不應悉刪去之或/其簡編脱落不可通曉或是孔子所見止自唐虞以)
　(下不可知耳今亦/不必深究其説¶也)及秦始皇滅先代典籍焚書坑儒
<pb:KR4d0226_WYG_065-3a>
　天下學士逃難解¶散我先人用藏其家書於屋壁(秦/國)
　(名始皇名政并六國為天子自號始皇帝¶焚詩書在/三十四年坑儒在三十五年顔師古曰家語云孔騰)
　(字子襄畏秦法峻急藏尚書孝經論語於夫子¶舊堂/壁中而漢記尹敏傳云孔鮒所藏二説不同未知孰)
　(是/)漢室龍興開設學校旁¶求儒雅以闡大猷濟南伏
　生年過九十失其本經口以¶傳授裁二十餘篇以其
　上古之書謂之尚書百篇之義¶世莫得聞(漢藝文志/云尚書經)
　(二十九篇注云伏生所授者儒林傳云㐲生名勝故/為秦博士以秦<md:KR4d0226_SBCK_065-2b>¶時焚書伏生壁藏之其後大兵起流)
　(亡漢定伏生求其書亡數十篇獨得二十九篇即以/教於齊魯之間孝文¶時求能治尚書者天下無有聞)
<pb:KR4d0226_WYG_065-3b>
　(伏生治之欲召時伏生年九十餘老不能行於是詔/太常使掌故晁錯往受之¶顔師古曰衛宏定古文尚)
　(書序云伏生老不能正言言不可曉使其女傳言教/錯齊人語多與潁川異錯所不¶知凡十二三畧以其)
　(意属讀而已陸氏曰二十餘篇即馬鄭所注二十九/篇是也孔頴達曰秦誓本非伏生所¶傳武帝之世始)
　(出而得行史因以入於伏生所傳之内故云二十九/篇也○今按此序言伏生失其本經口以¶傳授漢書)
　(乃言初亦壁藏而後亡數十篇其説不同盖傳聞異/辭爾至於篇數亦復不同者伏生本但知堯典¶臯陶)
　(謨禹貢甘誓湯誓盤庚髙宗肜日西伯戡黎微子牧/誓洪範金縢大誥康誥酒誥梓材召誥洛誥多方多)¶
　(士立政無逸君奭顧命吕刑文侯之命費誓凡二十/八篇今加秦誓一篇故為二十九篇耳其秦誓真偽)
　(之¶説詳見本篇/此未暇論也)至魯共王好治宫室壊孔子舊宅以
<pb:KR4d0226_WYG_065-4a>
　廣其¶居於壁中得先人所藏古文虞夏殷周之書及
　傳論語¶孝經皆科斗文字王又升孔子堂聞金石絲
　竹之音乃¶不壊宅悉以書還孔氏科斗書廢已乆時
　人無能知者<md:KR4d0226_SBCK_065-3a>¶以所聞伏生之書考論文義定其可知
　者為𨽻古定更¶以竹簡寫之増多伏生二十五篇伏
　生又以舜典合於¶堯典益稷合於臯陶謨盤庚三篇
　合為一康王之誥合¶於顧命復出此篇并序凡五十
　九篇為四十六卷其餘¶錯亂磨滅弗可復知悉上送
<pb:KR4d0226_WYG_065-4b>
　官藏之書府以待能者(陸氏¶曰共王漢景帝之子名/餘傳謂春秋也一云周易十)
　(翼非經謂之傳科斗蟲名蝦蟇子書形似之為𨽻古/定謂¶用𨽻書以易古文二十五篇者謂大禹謨五子)
　(之歌𦙍征仲虺之誥湯誥伊訓太甲三篇咸有一徳/説命三篇¶武成旅獒㣲子之命蔡仲之命周官君陳)
　(畢命君牙冏命也復出者舜典益稷盤庚二篇康王/之誥凡五篇其¶百篇之序文合為一篇共為五十九)
　(篇即今所行五十八篇而以序冠篇首者也為四十/六卷者孔疏以為同¶序者同卷異序者異卷也同序)
　(者太甲盤庚説命㤗誓皆三篇共序減八卷又大禹/臯陶謨益稷康誥湯誥梓¶材亦各三篇共序又減四)
　(卷通前減十二卷以五十八卷減十二卷故但為四/十六卷也其餘錯亂磨滅者汩¶作九共九篇槀飫帝)
　(告釐沃湯征汝鳩汝方夏材疑至臣扈典寳明居肆/命徂后沃丁咸乂四篇伊陟原命仲<md:KR4d0226_SBCK_065-3b>¶丁河亶甲祖乙)
<pb:KR4d0226_WYG_065-5a>
　(髙宗之訓分噐旅巢命歸禾嘉木成王政將/蒲姑賄肅慎之命毫姑凡四十二篇也今亡)承¶詔為
　五十九篇作傳於是遂研精覃思慱考經籍採摭¶羣
　言以立訓傳約文申義敷暢厥㫖庶幾有補於將來¶
　書序序所以為作者之意昭然義見宜相附近故引¶
　之各冠其篇首定五十八篇(今按此百篇之序出孔/氏壁中漢書藝文志以)
　(為孔子纂¶書而為之序言其作意然以今考之其於/見存之篇雖頗依文立義而亦無所發明其間如康)
　(誥酒誥梓材之¶属則與經文又有自相戻者其於已/亡之篇則依阿簡畧尤無所補其非孔子所作明甚)
　(然相承已乆今亦未¶敢輕議且據安國此序復/合為一以附經後而其相戾之説見本篇云)既畢
<pb:KR4d0226_WYG_065-5b>
　㑹國有巫蠱¶事經籍道息用不復以聞傳之子孫以
　貽後代若好古¶愽雅君子與我同志亦所不隠也(陸/氏)
　(曰漢武帝末征和中江充造蠱敗戾¶太子○今按此/序不類西漢文字疑或後人所託然無所據未敢必)
　(也以其所序本末頗詳故/備載之讀者宜¶細考焉)<md:KR4d0226_SBCK_065-4a>¶　漢書藝文志云書者古之號令號令於衆其言不立
　具¶則聴受施行者弗曉古文讀應爾雅故解古今語
　而可¶知也(括蒼葉夢得曰尚書文皆竒澁非作文者/故欲如此盖當時語自爾也○今按此説)
　(是也大抵書之¶詞語多竒澁而誓命多平易盖訓誥/皆是記録當時號令於衆之本語故其間多有方言)
<pb:KR4d0226_WYG_065-6a>
　(及古語在當時則人¶所共曉而於今世反為難知誓/命則是當時史官所撰櫽括潤色粗有體製故在今)
　(日亦不/難曉耳)孔頴¶達曰孔君作傳値巫蠱不行以終前漢
　諸儒知孔本五¶十八篇不見孔傳遂有張霸之徒偽
　作舜典汨作九共¶九篇大禹謨益稷五子之歌𦙍征
　湯誥咸有一徳典寳¶伊訓肆命原命武成旅獒冏命
　二十四篇除九共九篇¶共為十六卷盖亦畧見百篇
　之序故以伏生二十八篇¶者舜典益稷盤庚三篇康
　王之誥及泰誓三篇共為三¶十四篇并偽作二十四
<pb:KR4d0226_WYG_065-6b>
　篇十六卷附以求合於孔氏之<md:KR4d0226_SBCK_065-4b>¶五十八篇四十六卷
　之數也劉向班固劉歆賈逵馬融¶鄭𤣥之徒皆不見
　真古文而誤以此為古文之書服䖍¶杜預亦不之見
　至晋王肅始似竊見而晋書又云鄭冲¶以古文授蘓
　愉愉授梁栁栁之内兄皇甫謐又從栁得¶之而栁又
　以授臧曹曹始授梅賾賾乃於前晋奏上其¶書而施
　行焉(今按漢書所引泰誓云誣神者殃及三世又云/立功立事惟以永年疑即武帝之世¶所得者律)
　(歴志所引伊訓畢命字畫有與古文畧同者疑即伏/生口傳而晁錯所属讀者其引武成則伏生無¶此篇)
<pb:KR4d0226_WYG_065-7a>
　(必是張霸所/偽作者矣)¶
　　今按漢儒以伏生之書為今文而謂安國之書為¶
　　古文以今考之則今文多艱澁而古文反平易或¶
　　者以為今文自伏生女子口授晁錯時失之則先
　　秦古書¶所引之文皆已如此恐其未必然也或者
　　以為記録<md:KR4d0226_SBCK_065-5a>¶之實語難工而潤色之雅詞易好故訓
　　誥誓命有難¶易之不同此為近之然伏生倍文暗
　　誦乃偏得其所¶難而安國考定於科斗古書錯亂
<pb:KR4d0226_WYG_065-7b>
　　磨滅之餘反專得¶其所易則又有不可曉者至於
　　諸序之文或頗與經¶不合而安國之序又絶不類
　　西京文字亦皆可疑獨¶諸序之本不先經則頼安
　　國之序而可見故今别定¶此本壹以諸篇本文為
　　經而復合序篇於後使覽者¶得見聖經之舊而不
　　亂乎諸儒之説又論其所以不¶可知者如此使學
　　者姑務沈潜反復乎其所易而不¶必穿鑿傅㑹於
　　其難者云
<pb:KR4d0226_WYG_065-8a>
　虞書(虞舜氏因以為有天下之號也書凡五篇堯典/雖紀唐堯之事然本虞史所作故曰虞書其舜)
　　　(典以¶下夏史所作當曰夏書春秋傳亦多/引為夏書此云虞書或以為孔子所定也)<md:KR4d0226_SBCK_065-5b>¶　堯典(堯唐帝名説文曰典從册在兀上尊閣之也此/篇以簡册載堯之事故名曰堯典後世以其所)
　　　(載之¶事可為常法故又訓為/常也此篇古文今文皆有)¶
曰若稽古帝堯曰放勲欽明文思安安允恭克讓光被
四¶表格于上下(曰粤越通曰若者發語辭古人文字中/多用之周書所謂越若來三月亦此例)
(也稽考也¶史臣將叙堯事故先言考古之帝堯者其徳/如下文所云曰者猶言其説如此也放至也孟子言放)
(乎四海是也勲¶功也言堯之功大而無所不至也欽恭/敬也明聪明也敬為體而明為用也文文章也思意思)
<pb:KR4d0226_WYG_065-8b>
(也文著見而思深逺¶也安安無所勉强之貌言其徳性/之羙皆出於自然而非勉强所謂性之者也允信克能)
(也常人徳非性有物欲害¶之故有强為恭而不實欲為/讓而不能者惟堯性之是以信恭而能讓也光顯被及)
(表外格至上天下地也言其徳¶之盛如此故其所及之/逺如此也盖放勲者總言堯之徳業也欽明文思安安)
(本其徳性而言也允恭克讓以其行¶實而言也至於被/四表格上下則放其勲之所極也孔子曰惟天為大惟)
(堯則之故書帝王之徳莫盛於堯而其賛¶堯之徳莫備/於此且乂首以欽之一字為言此書中開卷第一義也)
(讀者深味而有得焉則一經/之全體不外是矣¶其可忽哉)克明俊徳以親九族九族
既睦平章百姓百姓昭明<md:KR4d0226_SBCK_065-6a>¶恊和萬邦黎民於變時雍(明/明)
(之也俊大也堯之大徳上文所稱是也九族髙祖至𤣥/孫¶之親舉近以該逺五服之外異姓之親亦在其中也)
<pb:KR4d0226_WYG_065-9a>
(睦親而和也平均章明百姓畿内庶民也昭明皆能自/明其徳¶也萬邦天下諸侯之國也黎黒也民首皆黒故)
(曰黎民於嘆羙辭變變惡為善也時是雍和也於是無/不和也此言¶堯推其徳自身及物由近及逺所謂放勲)
(者/也)乃命羲和欽若昊天歴象日月星¶辰敬授人時(此兼/命二)
(氏四子作為歴象以授民欲其及時以趋事也若順也/昊廣大之意也歴所以¶紀數之書也象所以觀天之器)
(如後篇璣衡之属是也日陽精一日而繞地一周月隂/精一月而與日一會星二十¶八宿衆星為經金木水火)
(土五星為緯皆是也辰以日月所會分周天之度為十/二次也人時謂耕穫蠶績之候凡¶民事早晚之所闗也)
(其説詳/見下文)分命羲仲宅嵎夷曰暘谷寅賔出日平¶秩東作
日中星鳥以殷仲春厥民析鳥獸孶尾(此以下四節言/歴既¶成而分職)
<pb:KR4d0226_WYG_065-9b>
(以頒布且考驗之恐其推步之或差也或曰上文所命/盖羲伯和伯此乃分命其仲叔未詳是否宅居也¶嵎夷)
(東表之地盖官在國都而統治之方其極至此非往賔/居於彼也曰暘谷者以日之所出而名之也寅敬也)
(禮¶接之如賔客也出日方出之日盖以春分之旦朝方/出之日而識其初出之晨也平均秩序作起也東作春)
(月歲功<md:KR4d0226_SBCK_065-6b>¶方興所當作起之事也盖以歴之節氣早晚均/平其先後之宜以授有司也日中者晝得其中也盖晝)
(夜皆五十刻¶春主陽故以晝言也星鳥南方朱鳥七宿/殷中也仲春者春分之氣盖以日晷中星驗春之中也)
(析分散也先時冬¶寒民聚於隩至是則以民之散處而/驗其氣之温也乳化曰孶交接曰尾以物之生育而驗)
(其氣之/和也)申命¶羲叔宅南交平秩南訛敬致日永星火以
正仲夏厥民因¶鳥獸希革(申重也南交南方交趾之地/劉氏曰當云宅南曰交趾陳)
<pb:KR4d0226_WYG_065-10a>
(氏曰交下當有曰明都三字訛化也¶謂夏月時物長盛/所當變化之事也史記索隠作南為謂為所當為之事)
(也敬致周禮所謂春夏致日盖以夏至之日¶中祠日而/識其景如周禮所謂日至之景尺有五寸謂之地中者)
(也永長也日永晝六十刻也星火東方蒼龍七宿¶火謂/大火夏至之中星也因析而又析也以氣愈熱而民愈)
(散也希革毛/希而革見也)分命和仲宅¶西曰昧谷寅餞納日平秩西
成宵中星虚以殷仲秋厥民¶夷鳥獸毛毨(西謂西極之/地曰昧谷以)
(日所入而名之也餞禮送行者之名納日方納之日也/盖以秋¶分之暮夕方納之日而識其景也西成秋月物)
(成之時所當成就之事也宵夜也比時亦晝夜各五十/刻秋主隂且¶避春之日中故舉宵以見日也星虚北方)
(𤣥武七宿虚星秋冬之中星也夷平也暑退/而人氣平也毛毨毛落更生<md:KR4d0226_SBCK_065-7a>¶潤澤鮮好也)申命和叔
<pb:KR4d0226_WYG_065-10b>
宅朔方曰幽都平在朔易日短星昴以¶正仲冬厥民隩
鳥獸&KR2653;毛(朔方北荒之地謂之朔者朔之為言蘓也萬/物至此死而復蘓¶猶月之晦而有朔也日行)
(至是則淪於地中萬象幽暗故曰幽都在察也朔易冬/月歲事已畢除舊更新所當改易¶之事也日短晝四十)
(刻也冬亦主隂然無所避故直言日也星昴西方白虎/七宿昴星冬至之中星也隩室之内也¶氣寒而民聚於)
(内也&KR2653;毛亦以寒而生細毛以自温也盖既命羲和造/歴制器而又分方與時使各驗其實以審夫¶推歩之差)
(聖人之敬天勤民其謹如是是以術不違天而政不失/時也今按中星或以象言或以次言或以星言者¶盖星)
(適當昏中則以星言如星虚星昴是也星不當中而適/當其次者則以次言如星火是也次不當中而適界於)¶
(兩次之間者則以象言如星鳥是也聖人作歴推考參/驗以識四時中星其立言之法詳宻如此又按堯冬至)
<pb:KR4d0226_WYG_065-11a>
(日在¶虚昏中昴今日在斗昏中壁而中星古今不同者/盖天有三百六十五度四分度之一歲有三百六十五)
(日四分日¶之一天度四分之一而有餘歲日四分之一/而不足故天度常平運而舒日運常内轉而縮天漸差)
(而西歲漸差而¶東此即歲差之由唐一行所謂歲差者/日與黄道俱差者是也古歴簡易未立差法但隨時占)
(候修改以與天合至¶東晋虞喜始以天為天以歲為歲/乃立差法以追其變約以五十年而退一度何承天以)
(為太過乃倍其年而又反<md:KR4d0226_SBCK_065-7b>¶不及至隋劉焯取二家/中數為七十五年盖為近之而亦未為精宻也)帝曰
咨汝羲暨和期¶三百有六旬有六日以閏月定四時成
歳允釐百工庶績¶咸熙(咨嗟也嗟嘆而言之也暨及也/朞猶周也歳周三百六十五日)
(四分日之一而曰三百六旬有六日者舉¶成數也釐治/工官庶衆績功熙廣也按天體至圓周圍三百六十五)
<pb:KR4d0226_WYG_065-11b>
(度四分度之一繞地左旋常一日一周而過一¶度日麗/天而少遲一日繞地一周無餘而常不及天一度積三)
(百六十五日九百四十分日之二百三十五而與初¶躔/㑹是一歳日行之數也月麗天而尤遲一日常不及天)
(十三度十九分度之七積二十九日九百四十分日之/四¶百九十九而與日㑹十二㑹得全日三百四十八餘)
(分之積五千九百八十八如日法九百四十而一得六/不盡三¶百四十八通計得日三百五十四九百四十分)
(日之三百四十八是一嵗月行之數也歲有十二月月/有三十日三¶百六十者歲之常數也故日行而多五日)
(九百四十分日之二百三十五者為氣盈月行而少五/日九百四十分日¶之五百九十二者為朔虚合氣盈朔)
(虚而閏生焉故一歲閏率則十日九百四十分日之八/百二十七三嵗一閏則¶三十二日九百四十分日之六)
(百單一至五嵗再閏則五十四日九百四十分日之三/百七十五十有九歲七閠則¶氣朔分齊是為一章也故)
<pb:KR4d0226_WYG_065-12a>
(積之三年而不置閏則春之一月入于夏而時漸不定/矣子之一月入于丑而嵗漸不成<md:KR4d0226_SBCK_065-8a>¶矣積之之乆至於三)
(失閏則春皆入夏而時全不定矣十二失閏則子皆入/丑而嵗全不成矣盖其名實乖戾寒暑¶反易既為可笑)
(而農桑庶務皆失其時為害尤甚故必以餘置閏而後/四時不差而嵗功得成以此信治百官而衆¶功皆廣也)
帝曰疇咨若時登庸放齊曰𦙍子朱啟明帝曰吁嚚¶訟
可乎(此以下至鯀績弗成皆為禪舜張本也疇誰咨嗟/若順時是庸用也言堯誰何咨嗟而問有能順此)¶
(理者将登而用之也放齊臣名𦙍嗣也𦙍子朱堯之嗣/子丹朱啟開也言其性開明可登用也吁者歎其不然)
(之辭¶嚚謂不道忠信之言訟爭辨也朱盖以其開明之/才用之於不善故為嚚訟禹所謂傲虐是也此見堯之)
(至公至明¶深知其子之惡而不以一人病天下也或曰/𦙍國子爵堯時諸侯也盖書有𦙍侯周書有𦙍之舞衣)
<pb:KR4d0226_WYG_065-12b>
(今亦未見其必¶不/然姑存於此云)帝曰疇咨若予采驩兠曰都共工方
鳩僝功帝¶曰吁靜言庸違象恭滔天(采事也驩兠臣名/共工官名盖古之)
(世官族也方且鳩聚僝見¶也言方且鳩聚而見其功也/靜言庸違靜則能言而用之則違背其言也象恭貌恭)
(而心不然也滔天二字未詳不/¶可曉與下文不相似疑有舛誤)帝曰咨四岳湯湯洪水
方割蕩蕩懐山襄¶陵浩浩滔天下民其咨有能俾乂僉
曰於鯀哉帝曰吁咈<md:KR4d0226_SBCK_065-8b>¶哉方命圯族岳曰异哉試可乃已
帝曰徃欽哉九載績用¶弗成(四岳官名一人而總四/岳諸侯之事也湯湯水)
(盛貌洪大也孟子曰水逆行謂之洚水洚水者洪水¶也/盖水涌出而未洩故泛濫而逆流也割害也蕩蕩廣貌)
<pb:KR4d0226_WYG_065-13a>
(懐包其四面也襄駕出其上也大阜曰陵浩浩大貌滔/漫¶也極言下民其咨其大勢若漫天也俾使乂治也僉)
(衆共之辭鯀崇伯名歎其羙而薦之也咈者甚不然之/之辭方¶逆也命上之令也言専任己意不從上令也圮)
(敗族類也言與衆不和傷人害物鯀之不可用者以此/也楚辭言鯀¶倖直是其方命敗類之證也岳曰則四岳)
(之獨言也异義未詳疑是已廢而復强舉之意試可乃/已者盖廷臣未有¶賢於鯀者不若姑試用之取其可以)
(治水而已矣言無預他事不必求其備也堯於是遣之/往治水而戒以欽哉盖¶任大事不可以不敬聖人之戒)
(辭約而/意盡也)帝曰咨四岳朕在位七十載汝能¶庸命巽朕位
岳曰否徳忝帝位曰明明揚側陋師錫帝曰¶有鰥在下
曰虞舜帝曰俞予聞如何岳曰瞽子父頑母嚚¶象傲克
<pb:KR4d0226_WYG_065-13b>
諧以孝烝烝乂不格姦帝曰我其試哉女于時觀¶厥刑
于二女釐降二女于嬀汭嬪于虞帝曰欽哉(朕古人自/稱之<md:KR4d0226_SBCK_065-9a>¶通號)
(巽順而入之也言汝四岳能用我之命而入居我之位/乎盖丹朱既不肖羣臣又多不稱故欲舉以授人而先)¶
(之四岳也否不通忝辱也明明上明謂明顯之下明謂/已在顯位者揚舉也側陋㣲賤之人也言惟徳是舉不)
(拘貴¶賤也師衆錫與也盖四岳與羣臣諸侯同辭以對/也鰥無妻之名虞氏舜名也俞應許之辭予聞者我甞)
(亦聞是人¶也如何者復問其徳之詳也岳曰又四岳獨/對也瞽無目之名言舜乃瞽者之子也舜父號瞽瞍心)
(不則徳義之經¶為頑母舜後母也象舜異母弟名傲驕/慢也諧和也烝進也言舜不幸遭此而能和以孝使之)
(進進以善自治而不¶至於大為姦惡也女以女與人也/時是刑法也此堯言其将試舜之意也莊子所謂二女)
<pb:KR4d0226_WYG_065-14a>
(事之以觀其内是也盖夫¶婦之間隐㣲之際正始之道/所繫尤重故觀人者於此為尤切也釐理降下二女堯)
(二女娥皇女英也媯水名在今¶河中府河東縣出歴山/入河汭水北一説亦水名一説小水入大水也盖山水)
(皆自北來人可居處多在所交之北¶故舜所居在媯之/汭也嬪婦也虞舜氏也謂其家也言治裝而下嫁二女)
(于媯水之北使為舜婦于虞氏之家也帝¶曰欽哉戒二/女之辭即禮所謂往之女家必敬必戒者况以天子之)
(女嫁於匹夫尤不/可以不深戒也)¶
　舜典(古文有今文/合於堯典)¶
曰若稽古帝舜曰重華恊于帝濬哲文明温恭允塞𤣥
徳<md:KR4d0226_SBCK_065-9b>¶升聞乃命以位(華光華也恊合也帝謂堯也濬深也/哲智也温和粹也塞實也𤣥幽潜也)
<pb:KR4d0226_WYG_065-14b>
(升上也言¶堯既有光華而舜又有光華可合於堯因言/其目則深沉而有智文理而光明和粹而恭敬信實而)
(充塞有此四者¶幽潜之徳上聞于堯堯乃命之以官職/之位也  今按孔疏梅頥奏上古文尚書孔傳之時已)
(失舜典一篇又自此¶以上二十八字世所不傳故多用/王范之注補之而以下文慎徽五典以下為舜典之初)
(至齊蕭鸞建武四年姚方¶興於大航頭而獻之議者以/為孔安國之所註也直方興有罪事亦隨寢至隋開皇)
(二年購募遺典乃得其篇焉盖¶伏生以舜典合於堯典/故其所傳無此二十八字梅頥既失孔傳故亦不知有)
(此二十八字而慎徽五典以下則固¶其於伏生之書故/傳者用王范之注以補之至姚方興乃得古文本經而)
(并及孔傳於是始知有此二十八字但未¶知其餘文字/同異又如何耳或者由此乃謂古文舜典一篇皆盡亡)
(失至是方全得之遂/疑其偽盖過論也)慎¶徽五典五典克從納於百揆百
<pb:KR4d0226_WYG_065-15a>
揆時叙賔于四門四門穆¶穆納于大麓烈風雷雨弗迷
(徽羙也五典五常也父子有親君臣有義夫婦有别長/㓜¶有序朋友有信是也從順也左氏所謂無違教也此)
(盖使為司徒之官也揆度也百揆者揆度庶政之官惟/唐虞有¶之猶周之冡宰也時序以時而叙左氏所謂無)
(廢事也四門四方之門古者以賔禮親邦國諸侯各以/方至而使主<md:KR4d0226_SBCK_065-10a>¶焉故曰賔穆穆和之至也左氏所謂無㐫)
(人也此盖又兼四岳之官也麓山足也烈迅迷錯也史/記曰堯使舜入山¶林川澤暴風雷雨舜行不迷蘓氏曰)
(洪水為患堯使舜入山林相視原隰雷雨大至衆懼失/常而舜不迷其度量有¶絶人者而天地鬼神亦或有以)
(相之/歟)帝曰格汝舜詢事考言乃言底可績¶三載汝陟帝
位舜讓于徳弗嗣(格來詢謀乃汝底致陟升也堯言詢/舜所行之事而¶考其言則見汝之言)
<pb:KR4d0226_WYG_065-15b>
(致可有功於今三年矣汝宜升帝位也讓于徳讓/於有徳之人也或曰謙遜自以其徳不足為¶嗣也)正月
上日受終于文祖(上日朔日也葉氏曰上旬之日曽氏/曰如上戊上丁之類未詳¶孰是受終)
(者堯於是終帝位之事而舜受之也文/祖者堯始祖之廟未詳所指為何人也)在璿璣玉衡¶以
齊七政(在察也羙珠謂之璿璣機也以璿飾璣所以象/天體之運轉也衡横也謂衡簫也以玉為管横)¶
(而設之所以窺璣而察七政之運行猶今之渾天儀也/齊猶審也七政日月五星也七者運行於天有遲有速)
(有順¶有逆猶人君之有政事也言舜初攝位乃察璣衡/以審七政之所在以起渾天儀晉天文志云天言體者)
(有三家一¶曰周髀二曰宣夜三曰渾天宣夜絶無師説/不知其狀如何周髀之術以為天似覆盆盖以斗極為)
(中中髙而四邊¶下日月旁行遶之日近而見之為晝月/逺而不見為夜蔡邕以為考驗天象多所違失渾天説)
<pb:KR4d0226_WYG_065-16a>
(曰天之形狀似鳥卵<md:KR4d0226_SBCK_065-10b>¶地居其中天包地外猶卵之裹黄/圓如弹丸故曰渾天言其形體渾渾然也其術以為天)
(半覆地上半在地下其天¶居地上見有一百八十二度/半强地下亦然北極去地上三十六度南極入地亦三)
(十六度而嵩高正當天之中極¶南五十五度當嵩髙之/上又其南十二度為夏至之日道又其南二十四度為)
(春秋分之日道又其南二十四度為¶冬至之日道南下/去地三十一度而已是夏至日北去極六十七度春秋)
(分去極九十一度冬至去極一百一十五¶度此其大率/也其南北極持其兩端其天與日月星宿科而廻轉此)
(必古有其法遭秦而滅至漢武帝時洛下閎始¶經營之/解于妄人又量度之至宣帝時耿夀昌始鑄銅而為之)
(象衡長八尺孔徑一寸璣徑八尺圓周二丈五尺强¶轉/而望之以知日月星辰之所在即此璿璣玉衡之遺法)
(蔡邕以為近得天體之實者也○沈括曰舊法規環一/面¶刻周天度一面加銀丁盖以夜候之天晦不可目察)
<pb:KR4d0226_WYG_065-16b>
(則以手切之也古人以璿飾璣疑亦為此○今按此以/漢法逆¶推古制然歴代以來其法漸宻本朝因之為儀)
(三重其在外者曰六合儀平置單環上刻十二辰八十/四偶在地之¶位以凖地而面定四方側立黑雙環具刻)
(去極度數以中分天&KR0387;直跨地平使其半出地上半入/地下而結於其子¶午以為天經斜倚赤單環具刻赤道)
(度數以平分天腹横繞天經亦使半出地上半入地下/而結於其卯酉以為天¶緯二環表裏相結不動其天經)
(之環則南北二極皆為圓軸虚中而内向以挈三辰四/遊之環以其上下四方於是<md:KR4d0226_SBCK_065-11a>¶可考故曰六合次其内曰)
(三辰儀側立黑雙環亦刻去極度數外貫天經之軸内/挈黄赤二道其赤道則為赤單環¶外依天緯亦刻宿度)
(而結於黑雙環之邜酉其黄道則為黄雙環亦刻宿度/而又斜倚於赤道之腹以交結於夘酉¶而半入其内以)
(為春分後之日軌半出其外以為秋分後之日軌又為/白單環以承其交使不傾墊下設機輪以水¶激之使其)
<pb:KR4d0226_WYG_065-17a>
(日夜隨天東西運轉以為象天行以其日月星辰於是/可考故曰三辰其最在内者曰四遊儀亦為黑雙¶環如)
(三辰儀之制以貫天經之軸其環之内則兩面當中各/施直距外跬損兩軸而當其要中之内又為小窽以受)¶
(玉衡要中之小軸使衡既得隨環東而運轉又可隨處/南北低昻以待占候者之仰窺焉以其東西南北無不)
(周徧¶故曰四遊此其法之大畧也歴家之説又以北斗/魁四星為機杓三星為衡今詳經文簡質不應北斗二)
(字乃用寓¶名恐未必然/姑存其説以廣異聞)肆類于上帝禋于六宗望于山
川徧于¶羣神(肆遂也類禋望皆祭名周禮肆師類造上/帝注云郊祀者祭昊天之常祭非常祀而)
(祭告於天其禮依郊¶祀為之故曰類如㤗誓武王伐商/王制言天子將出皆云類于上帝是也上帝天也禋精)
(意以享之謂六宗宗尊也¶所尊祭者其祀有六祭法曰/埋少牢於㤗昭祭時也相近於坎壇祭寒暑也王宫祭)
<pb:KR4d0226_WYG_065-17b>
(日也夜明祭月也幽宗祭星也¶雩宗祭水旱也山川名/山大川五嶽四瀆之属望而祭之故曰望徧周徧也羣)
(神謂丘陵墳衍古昔聖賢之類言受<md:KR4d0226_SBCK_065-11b>¶終觀/象之後即祭祀上下神祗以攝位告也)輯五瑞既月
乃日覲四嶽羣牧班瑞于羣后(輯歛瑞信也公執桓圭/侯執信圭伯執躬圭子)
(執糓璧男執蒲璧五等諸侯執之以合符於天子而驗/其信否也周禮天子執冐以朝諸侯鄭氏注云名玉以)
(冐以徳覆冐天下也諸侯始受命天子錫以圭圭頭斜/銳其冐下斜刻小大長短廣狹如之諸侯來朝天子以)
(刻處冐其圭頭有不同者即辨其偽也既盡覲見四嶽/四嶽之諸侯羣牧九州之牧伯也程氏曰輯五瑞徴五)
(等諸侯也此以上皆正月事至盡此月則四方諸侯有/至者矣逺近不同來有先後故日月見之不如他朝會)
(之同期於一日也盖欲以少接之則得盡其詢察禮意/也班頒同羣后即侯牧也既見之後審知非偽則又頒)
<pb:KR4d0226_WYG_065-18a>
(還其瑞以與/天下正始也)歳二月東廵守至于岱宗柴望(絶/句)秩于山
川肆覲東后恊時月正日同律度量衡修五禮五玉三
帛二生一死䞇如五器卒乃復五月南廵守至于南嶽
如岱禮八月西廵守至于西嶽如初十有一月朔廵守
至于北嶽如西禮歸格于藝祖用特(孟子曰天子適諸/侯曰廵守廵守廵)
(所守也歳二月當廵守之年二月也岱宗泰山也柴望/燔柴以祀天而遂望祭東方之山川又各以其秩次而)
(就祭之也秩者其牲幣祝號之次第如五嶽視三公四/瀆視諸侯其餘視伯子男者也東后東方之諸侯¶也時)
(謂四時月謂月之大小日謂日之甲乙其法畧見上篇/諸侯之國其有不同者則協而合之也同審而一之也)
<pb:KR4d0226_WYG_065-18b>
(律謂十二律也六律為陽黄鐘大簇姑洗㽔賔夷則無/射六吕為隂大吕夾鐘仲吕林鐘南吕應鐘凡十二管)
(皆徑¶三分有竒空圍九分而黄鐘之長九寸大吕以下/律吕相間以次而短至應鐘而極焉以之制樂而節音)
(聲則長者¶聲下短者聲髙下者則重濁而舒遲上者則/輕清而剽疾以之審度長短則九十分黄鐘之長一為)
(一分而十分為¶寸十寸為尺十尺為丈十丈為引以之/審量而量多少則黄鐘之管其容子榖秬黍中者一千)
(二百以為龠而十龠¶為合十合為升十升為斗十斗為/斛以之平衡而權輕重則黄鐘之龠所容千二百黍其)
(重十二銖兩龠則二十四¶銖而為兩十六兩為觔三十/觔為鈞四鈞為石此黄鐘所以為萬事根本諸侯之國)
(所用有不同者則審而一之也¶時月之差由積日而成/其法則先粗而後精度量衡受法於律其法則先本而)
(後末故言正日在協時月之後同律¶在度量衡之先立/言之叙盖如此也五禮吉㓙軍賔嘉也修之所以同)
<pb:KR4d0226_WYG_065-19a>
(天下之風俗也五玉五等諸侯所執者即五¶瑞也三帛/諸侯世子執纁公之孤執𤣥附庸之君執黄二生卿執)
(羔大夫執鴈一死士執雉五玉三帛二生一死所¶以為/贄而見者此九字當在肆覲東后之下恊時月正日之)
(上誤脱在此言東后之覲皆執此䞇也如五噐劉侍講/<md:KR4d0226_SBCK_065-12a>¶曰如同也五噐即五禮之器也周禮曰王之所以撫邦)
(國諸侯者七歲属象胥諭言語協辭命九歳属瞽史喻/書名¶聼聲音十有一歲逹瑞節同度量成牢禮同數器)
(修法則十有二歲王廵守殷國大畧亦類此盖因虞夏/之禮而損¶益之故其先後詳畧有不同耳卒乃復者舉)
(祀禮覲諸侯一正朔同制度修五禮如五器數事皆畢/則不復東行而¶遂西向且轉而南行也南嶽衡山西嶽)
(華山北嶽恒山二月東五月南八月西十一月北各以/其時也格至也至于¶其廟而祭告也藝祖疑即文祖或)
(曰文祖藝祖之所自出不知何据今未有考也特特牲/也謂一牛也古者君将出¶必告于祖禰歸又至其廟而)
<pb:KR4d0226_WYG_065-19b>
(告之孝子不忍死其親出告反面之義也王制曰歸格/于祖禰鄭注曰祖下及禰皆一¶牛程氏以為但言藝祖)
(者舉尊耳實皆告也但止就祖廟共同一牛不如/時祭各設主於其廟也二説未知孰是今¶兩存之)五載
一廵守羣后四朝敷奏以言明試以功車服以¶庸(五載/之内)
(天子廵守者一諸侯來朝者四盖廵守之明年則東方/諸侯來朝于天子之國乂明年則南方之諸¶侯來朝又)
(明年則西方之諸侯來朝又明年則北方之諸侯來朝/又明年則天子復廵守是則天子諸侯雖有尊卑¶而一)
(往一來禮無不答是以上下交通而逺近治和也敷陳/奏進也周禮曰民功曰庸程氏曰敷奏以言者使各陳)¶
(其為治之説言之善則明考其功有功則賜車服以旌/其功也其言不善則亦有以告飭之也林氏曰天子廵)
(守則<md:KR4d0226_SBCK_065-12b>¶有恊時月以下等事諸侯/來朝則有敷奏以言以下等事)肇十有二州封十有二
<pb:KR4d0226_WYG_065-20a>
山濬¶川(肇始也十二州冀兖青徐揚荆豫梁雍幽并營/也古者中國之地但為九州曰冀兖青徐揚荆)
(豫梁雍禹治水¶作貢亦因其舊大河以内為冀州而帝/都在焉及舜即位以冀青地太廣始分冀東恒山之地)
(為并州又分東北醫¶無閭之地為幽州又分青之東北/遼東等處為營州而冀州止有河内之地今河東一路)
(是也封表也封十二山者¶每州封表一山以為一州之/鎮如職方氏言揚州其山鎮曰會稽之類濬川濬導十)
(二州之川也然舜既分十有二¶州而至商時又但言九/圍九有周禮職方氏亦止辨九州之域有揚荆豫青兖)
(雍幽冀并而無徐梁營則是為十二¶州/盖不甚乆不知其自何時復合為九也)象以典刑流宥
五刑鞭作官刑扑作¶教刑金作贖刑𤯝災肆赦怙終賊
刑欽哉欽哉惟刑之恤¶哉(象如天之垂象示人也典常也示/人以常刑所謂墨劓則宫大辟五)
<pb:KR4d0226_WYG_065-20b>
(刑之正也所以待夫元惡大懟殺人傷人¶穿踰滛邪凡/罪之不可宥者也流流遣之使逺去如下文流放竄殛)
(之類也宥寛也所以待夫罪之稍輕雖入於五¶刑而情/可矜法可疑與夫親貴勲勞而不可加以刑者則以此)
(而寛之也鞭木末垂革官刑官府之刑也扑夏楚也¶敎/刑學校之刑也皆以待夫罪之輕者也金罰其金也贖)
(贖其罪也所以待夫罪之極輕雖入於鞭扑之刑而情/法<md:KR4d0226_SBCK_065-14a>¶猶有可議者則罰其金以贖罪也此五句者寛猛輕)
(重各有條理法之正也𤯝謂過誤災謂不幸若人有如/此而入於刑則又不待流宥金贖而直赦之也怙謂再)
(犯若人有如此而入於刑則雖當宥當贖亦不許其宥/不聼其贖而必刑之也此二句者或由重而即輕或由)
(輕而即重猶今之律有名例又用法之權衡所謂法外/意也聖人立法制刑之本末此七言者大畧盡之矣刑)
(有輕重取舍陽舒隂慘之不同然欽哉欽哉惟刑之恤/之意則未始不行乎其間也盖其輕重毫釐之間各有)
<pb:KR4d0226_WYG_065-21a>
(攸當者乃天罰不易之定理而欽恤之意行乎其間則/可以見聖人好生之本心也據此經文五刑有流宥而)
(無金贖周禮秋官亦無其文至呂刑乃有五等之罰疑/穆王始制之非法之正也盖當刑而贖則失之輕疑赦)
(而贖則失之重且使富者幸免而貧者受刑既非所/以為平而又有利之之心焉聖人之法必不然矣)流
共工于幽州放驩兠于崇山竄三苗于三危殛鯀于羽
山四罪而天下咸服(流遣之逺去如水之流也放置之/於此不得他適也竄則驅逐禁錮)
(之殛則拘囚困苦之隨其罪之輕重而異其法也共工/驩兠鯀事見上篇三苗國名在大江之南彭蠡之西洞)
(庭之東恃險作亂者也幽州北裔水中可居曰洲崇山/南裔之山或云在今澧州三危西裔之地即雍州之所)
(謂三危既宅者羽山東裔之山即徐之䝉羽其藝者服/者天下皆服其用刑之當罪也春秋傳所記四㓙之名)
<pb:KR4d0226_WYG_065-21b>
(與此不同説者以窮竒為共工渾敦為驩兠/饕餮為三苗檮机為鯀不知其果然否也)二十有八
載帝乃¶殂落百姓如喪考妣三載四海遏宻八音(殂落/死也)
(死者䰟氣歸于天故¶曰殂體魄歸于地故曰落喪為之/服也遏絶宻靜也八音金石絲竹匏土革木也皆樂器)
(也古者謂畿内之民與列¶國諸侯為天子服斬衰三年/海内之民則不為服惟堯聖徳廣大恩澤隆厚又能讓)
(舜為天下得人故海内之民思¶慕之深至於如此也按/堯十六即位在位七十載又試舜三載老不聼政二十)
(八載乃崩在位通計一百單一年儀¶禮圻内之民為天/子齊衰三月圻外之民無服今應服三月者如喪考妣)
(應無服者/遏宻八音)月正元日¶舜格于文祖(月正即正月也元日/朔日也月正猶月朔)
(謂之朔月月吉謂之吉月也孔氏曰舜服喪三¶年畢將/即政故復至文祖廟告受終告攝此告即位也按春秋)
<pb:KR4d0226_WYG_065-22a>
(國君皆以遭喪之明年正月即位於廟而/改元此云¶喪畢之明年不知何所據也)詢于四岳闢
四門明四目達四聰(詢謀闢開也舜¶既告廟即位乃謀/政治于四岳之官開四方之門以)
(受天下之朝貢廣四方之/視聼以决天下之壅蔽也)咨十¶有二牧曰食哉惟時柔
逺能邇惇徳允元而難任人蠻夷¶率服(牧飬民之官十/二牧十二州之)
(牧也王政以食為首農事以時為先舜言足食之道惟/在於不違農時也<md:KR4d0226_SBCK_065-14b>¶柔者寛而撫之能者擾而習之逺近)
(之勢如此先務其畧而後致其詳也惇厚允信也徳有/徳之人也元仁厚之人¶也難拒絶也任古文作壬包藏)
(凶惡之人也言當厚信有徳仁人而拒絶姦惡也凡此/五者處之各得其宜則不特¶中國順治雖蠻夷之國亦)
(當相率而/服從矣)舜曰咨四岳有能奮庸熙帝之載¶使宅百揆
<pb:KR4d0226_WYG_065-22b>
亮采惠疇僉曰伯禹作司空帝曰俞咨禹汝平¶水土惟
時懋哉禹拜稽首讓于稷契暨臯陶帝曰俞汝往¶哉(奮/起)
(熙廣載事亮明惠順疇類也一説亮相也舜言有能奮/起事功以廣帝堯之事者使居百揆之位以時亮¶庶事)
(而順成庶類者乎僉衆也四岳所領四方諸侯時有在/朝者也禹崇伯鯀之子四岳及諸侯言伯禹見作司空)¶
(可宅百揆也時是懋勉也平水土者司空之職是則指/此百揆之事而言也帝然其舉而咨禹使仍作司空而)
(兼行¶百揆之事録其舊績而勉其新功也以司空兼百/揆如周以六卿兼三公後世以他官平章事知政事之)
(比稽首首¶至地暨及也稷契二臣皆帝嚳之子稷名弃/姓姫氏封於邰契姓子氏封於商臯陶亦臣名也俞者)
(然其舉汝徃哉¶者不聼其讓也此時稱舜曰以見自此/以上稱帝者皆堯也自此以下稱帝者乃舜也則堯老)
<pb:KR4d0226_WYG_065-23a>
(之時舜未甞稱/帝亦¶可見矣)帝曰棄黎民阻饑汝后稷播時百榖(阻/厄)
(也后君也謂有邰之君也<md:KR4d0226_SBCK_065-15a>¶如所謂三后后夔皆有爵土/之稱也稷田正官播布也穀非一種故曰百穀此因禹)
(之讓而申命之使仍/舊職以終¶其事也)帝曰契百姓不親五品不遜汝作
司徒敬敷五教在¶寛(親相親睦也五品父子君臣夫婦/長㓜朋友五者之名位等級也遜)
(順也司徒掌教之官敷布也五教父子有¶親君臣有義/夫婦有别長㓜有序朋友有信以五者當然之理而為)
(教令也敬敬其事也聖賢之於事無所不敬而¶此又事/之大者故特以敬言之寛者寛裕以待之也盖五者之)
(理出於人心之本然非有强而後能者自其拘於氣¶質/之偏溺於物欲之蔽始有昧於其理而不相親愛不相)
(遜順者於是因禹之讓又申命契仍為司徒使之敬以/敷¶教而又寛裕以待之欲其優柔浸漬以漸而入則其)
<pb:KR4d0226_WYG_065-23b>
(天性之真自然呈露不能自已而無廹切虚偽免而無/恥之患¶矣孟子所引堯言勞來匡直輔翼使自得之又)
(從而振徳之/亦此意也)帝曰臯陶蠻夷猾夏¶㓂賊姦宄汝作士五
刑有服五服三就五流有宅五宅三¶居惟明克允(猾亂/夏明)
(而大也曽氏曰中國文明之地故曰華夏四時之夏疑/亦取此義也刼人曰㓂¶殺人曰賊在外曰姦在内曰宄)
(士理官也服服其罪也吕刑所謂上服下服是也三就/孔氏以為大罪於原野大夫¶於朝士於市不知何據竊)
(恐惟大辟弃之於市宫辟則下蠶室餘刑亦就屏處盖/非死刑不欲使風中其瘡誤而至<md:KR4d0226_SBCK_065-15b>¶死聖人之仁也五流)
(五等象刑之當宥者也五宅三居者流雖有五而宅之/但為三等之居如列爵惟五而分土惟¶三也孔氏以為)
(大罪居於四裔次則九州之外次則千里之外雖亦未/見其所據然大槩當畧近之此亦因禹之讓¶而申命之)
<pb:KR4d0226_WYG_065-24a>
(又戒以必當致其明察乃能/使刑當其罪而人無不服也)帝曰疇若予工僉曰垂¶哉
帝曰咨垂汝共工垂拜稽首讓于殳斨暨伯與帝曰俞¶
往哉汝諧(若言順其理而治之也曲禮六工有土工金/工石工木工獸工草工周禮有攻木之工攻)
(金之¶工攻皮之工設色之工刮摩之工摶埴之工皆是/也帝問誰能順治予百工之事者垂臣名有巧思莊子)
(曰攦工垂¶之指即此也共工官名共供也言供其事也/殳斨伯與三臣名也往哉汝諧言汝能和其職不聼其)
(讓/也)帝曰¶疇若予上下草木鳥獸僉曰益哉帝曰俞咨益
汝作朕虞¶益拜稽首讓于朱虎熊羆帝曰俞往哉汝諧
(上下山林澤藪也虞掌山¶澤之官也周禮分為虞衡属/於夏官益臣名也髙辛氏之子有曰伯虎仲熊太史公)
<pb:KR4d0226_WYG_065-24b>
(曰朱虎熊羆為伯益之佐前殳¶斨伯與當亦為垂之佐/也殳以積竹為兵建於兵車者斨方銎斧也古者多以)
(其所能為名二人/豈能為二器者與)¶帝曰咨四岳有能典朕三禮僉曰伯
夷帝曰咨伯汝作秩<md:KR4d0226_SBCK_065-16a>¶宗夙夜惟寅直哉惟清伯拜稽首
讓于䕫龍帝曰俞往欽¶哉(典主也三禮祀天神享人鬼/祭地祗之體也伯夷臣名姜)
(姓秩序也宗祖廟也秩宗盖序次百神之官而専以¶秩/宗名之者盖以宗廟為主也周禮亦謂之宗伯而都家)
(皆有宗人之官以掌祭祀之事亦此意也夙早寅敬畏/也¶直者心無私曲之謂人能敬以直内不使少有私曲)
(則其心潔清而無物欲之汚可/以交於神明矣䕫龍二臣名)¶帝曰䕫命汝典樂教冑
子直而温寛而栗剛而無虐簡而¶無傲詩言志歌永言
<pb:KR4d0226_WYG_065-25a>
聲依永律和聲八音克諧無相奪倫¶神人以和䕫曰於
予擊石拊石百獸率舞(胄長也自天子至卿大夫之適/¶子也栗莊敬也凡人直者必不)
(足於温故欲其温寛者必不足於栗故欲其栗皆所以/因其徳性之善而輔翼之也¶剛者必至於虐故欲其無)
(虐簡者必至於傲故欲其無傲皆所以防其氣禀之過/而矯揉之也所以教胄子者欲其¶如此而所以教之之)
(具則又専在於樂如周禮大司樂掌成均之法以教國/子弟而孔子亦曰興於詩成於樂葢所¶以蕩滌邪穢斟)
(酌飽滿動盪血脉流通精神飬其中和之徳而救其氣/質之偏者也心之所之謂之志心有所之必¶形於言故)
(曰詩言志既形於言則必有長短之節故曰歌永言既/有長短則必有髙下清濁之殊故曰聲依永聲者<md:KR4d0226_SBCK_065-16b>¶宫商)
(角徴羽也大扺歌聲長而濁者為宫以漸而清且短則/為商為角為徴為羽所謂聲依永也既有長短清濁則)
<pb:KR4d0226_WYG_065-25b>
(又必以十二律者和之乃能成文而不亂假令黄鍾為/宫則太簇為商姑洗為角林鍾為徴南吕為羽盖以三)
(分損¶益隔八相生而得之餘律皆然即禮運所謂五聲/六律十二管還相為宫所謂律和聲也人聲既和乃以)
(其聲被之¶八音而為樂則無不諧協而不相侵亂失其/倫次可以奏之朝廷薦之郊廟而神人以和矣聖人作)
(樂以飬情性育¶人材事神秪和上下其體用功效廣大/深切如此今皆不復見矣可勝嘆哉䕫曰以下則蘇氏)
(曰舜方命九官濟濟¶相讓無縁䕫於此獨言/其功此益稷之文也簡編脱誤復見於此)帝曰龍朕
堲䜛説殄行¶震驚朕師命汝作納言夙夜出納朕命惟
允(堲疾殄絶也殄行者謂傷¶絶善人之事也師衆也謂/其言之不正而能變亂黑白以駭衆聼也納言官名)
(命令政教必使審之既允而後出則¶䜛説不得行而矯/偽無所託矣敷奏復逆必使審之既允而後入則邪辟)
<pb:KR4d0226_WYG_065-26a>
(無自進而功緒有所稽矣周之内史漢之¶尚/書魏晉以來所謂中書門下者皆此職也)帝曰咨汝
二十有二人欽哉惟時¶亮天功(二十有二人四岳九官/十二牧也周官言内有)
(百揆四岳外有州牧侯伯盖百揆者所以統庶官而四/¶岳者所以統十二牧也既分命之又總告之使之各敬)
(其職以相天事也曽氏曰舜命九官新命者六人命伯/禹命<md:KR4d0226_SBCK_065-17a>¶伯夷咨四岳而命之者也命垂命益泛咨而命者)
(也命䕫命龍因人之讓不咨而命者也夫知道而後可/宅百揆知¶禮而後可典三禮知道知禮非人人之所能)
(也故必咨於四岳若予工若上下草木鳥獸則非此之/比故泛咨而已¶禮樂命令其體雖不若百揆之大然其)
(事理精㣲亦非百工庶物之可比伯夷既以四岳之舉/而當秩宗之任則其¶所讓之人必其中於典樂納言之)
(選可知故不咨而命之也若稷契臯陶之不咨者申命/其舊職而已○又按此平¶水土若百工各為一官而周)
<pb:KR4d0226_WYG_065-26b>
(制同領於司空此以士官兼兵刑之事而周禮分為夏/秋兩官盖帝王之法隨時制宜¶所謂損益可知者如此)
三載考績三考黜陟幽明庶績咸熙分北三¶苗(考核實/也三考)
(九載也九載則人之賢否事之得失可見於是陟其明/而黜其幽賞罰明信人人力於事功此¶所以庶績咸熙)
(也北猶背也其善者留其不善者竄徙之使分背而去/也此言舜命二十二人之後立此考績黜陟¶之法以時)
(舉行而卒言其效如此也按三苗見於經者如典謨益/稷禹貢吕刑詳矣盖其負固不服乍臣乍叛故治¶水之)
(際三危已宅而猶有不即工者及禹攝位之後帝命徂/征而猶逆命及禹班師而後來格於是乃得考其善惡)¶
(而分北之也吕刑之言遏絶則通/其本末而言不可以先後論也)舜生三十徴庸三十
在¶位五十載陟方乃死(徴召也陟方猶言升遐也韓子/曰竹書紀年帝王之沒皆曰陟)
<pb:KR4d0226_WYG_065-27a>
(陟昇也謂<md:KR4d0226_SBCK_065-17b>¶昇天也書曰殷禮陟配天言以道終其徳協/天也故書紀舜之沒云陟其下言方乃死者所以釋陟)
(為死也地之勢¶東南下如言舜廵守南方而死宜言下/方不得言陟方也按此得之但不當以陟字為句絶耳)
(方猶云徂乎方之方¶陟方乃死猶言殂落而死也此言/舜生而側㣲至三十年堯乃召而用之歴試三年居攝)
(二十八年通三十一年乃¶即帝位又五/十年而崩盖於篇末總叙其始終也)¶
　　大禹謨(林氏曰虞史既述二典而其所載有未盡/者於是又叙其君臣之間嘉言善政以為)
　　　　　(大禹¶臯陶謨益稷三篇所以備/二典之未備者古文有今文無)¶
曰若稽古大禹曰文命敷于四海祗承于帝(謨謀也命/教祗敬也)
(帝謂¶舜也文命敷四海者即禹貢所謂東漸西被朔南/暨聲教訖于四海者是也史臣言禹既已布其文教于)
<pb:KR4d0226_WYG_065-27b>
(四海矣於¶是陳其謨以敬承于舜如下文所云也文命/王氏以為禹號蘇氏曰非也以文命為禹號則敷于四)
(海者為何事耶¶吳氏曰此書不専為大禹而作此十七/字當是後世模放二典為之臯陶謨篇首九字亦類此)○
(今按此篇稽古之¶下猶賛禹徳而後篇便記/臯陶之言其體亦不相類吳氏之説恐或然也)曰后克
艱厥后臣克¶艱厥臣政乃乂黎民敏徳(曰以下即禹祗/承于帝之言也)
(艱難也孔子曰為君難為臣不<md:KR4d0226_SBCK_065-18a>¶易即此意也乃者難辭/也敏速也曰徳者言其徳化之深也禹言君而不敢易)
(其為君之道臣不敢易其為臣之職¶夙夜祗懼各務盡/其所當為者則其政事乃能修治而無邪慝下民自然)
(觀感速化於善而/有不容己者矣)帝¶曰俞允若兹嘉言罔攸伏野無遺
賢萬邦咸寜稽于衆舍¶己從人不虐無告不廢困窮惟
<pb:KR4d0226_WYG_065-28a>
帝時克(嘉善攸所也無告困窮也帝謂堯也¶舜然禹之/言以為信能如此則必有以廣延衆論悉致羣)
(賢而天下之民皆被其澤無不得其所矣然非忘私順/理¶愛民好士之至無以及此而惟堯能之非常人所及)
(也盖為謙辭以對而不敢自謂其必能舜之克艱於此/亦可見¶矣程氏曰舍己從人最為難事已者我之所有)
(雖痛舍之猶懼守己/者固而從人者輕也)益曰都帝徳¶廣運乃聖乃神乃武
乃文皇天眷命奄有四海為天下君¶(都嘆羙之辭也都/者君子之居鄙者)
(野人之居故古者謂野為鄙謂都為羙也廣者大而無/外運者行之不息大而¶能運則變化不測故自其大而)
(化之而言則謂之聖自其聖而不可知而言則謂之神/自其威之可畏而言則謂之¶武自其英華發外而言則)
(謂之文眷顧奄盡也堯之初起不見於經傳稱其自唐/侯特起為帝觀益之言理或然也¶或曰舜之所謂帝者)
<pb:KR4d0226_WYG_065-28b>
(堯也羣臣之言帝者舜也如帝徳罔愆帝其念哉之類/皆謂舜也盖益因舜尊堯而遂羙舜之<md:KR4d0226_SBCK_065-18b>¶徳以勸之言不)
(特堯能如此帝亦當然也○今按此説所引此類固為/有理但益之語接連上句惟帝時克之下未¶應遽舍堯)
(而譽舜又徒極口以譽其羙而不見其勸勉規戒之辭/恐唐虞之際未遽有此諛佞之風也只依舊説賛¶堯為)
(是/)禹曰惠廸吉從逆㐫惟影響(廸道也字本訓由故又/以為所當由之道也言)¶
(天道無常隨人所行之順逆而應之以禍福猶影/響形聲以終上文之意見所以不可不艱者以此)益曰
吁¶戒哉儆戒無虞罔失法度罔遊于逸罔滛于樂任賢
勿貳¶去邪勿疑疑謀勿成百志惟熙罔違道以干百姓
之譽罔¶咈百姓以從己之欲無怠無荒四夷來王(先吁/後戒)
<pb:KR4d0226_WYG_065-29a>
(欲使聼者精審儆與¶警同古文作敬開元改今文虞度/也言當儆戒於無虞度之時謂戒於無形也罔勿也法)
(度法則制度滛過也當四¶方無可虞度之時法度易至/廢弛故戒其失墜逸樂易至縱恣故戒其遊滛言此三)
(者所當謹畏也任賢以小人間¶之謂之貳去邪而不能/果斷謂之疑謀圖為也成成就也言有所圖為揆之於)
(理而未安者則不復成就之也百志¶猶易所謂百慮也/咈逆也九州之外世一見曰王帝於是八者朝夕戒懼)
(無怠於心無荒於事則治道益隆四夷之¶逺莫不歸往/中土之民服從可知今按益之言如此亦有次第盖人)
(君能守法度不縱逸樂則心正身修義理昭著<md:KR4d0226_SBCK_065-19a>¶而於人/之賢否孰為可任孰為可去事之是非孰為可疑孰為)
(不可疑皆有以審其幾㣲絶其蔽惑故方寸之間光¶輝/明白而於天下之事孰為道義之正而不可違孰為民)
(心之公而不可咈皆有以處之不失其理而毫髪私意/不¶入於其間此其懲戒之深㫖所以推廣大禹克艱惠)
<pb:KR4d0226_WYG_065-29b>
(廸之謨也苟無其本而是非取舍失於一己之私乃欲/斷而行¶之無所疑惑則其為害反有不可勝言者矣可)
(不戒/哉)禹曰於帝念哉徳惟善政政¶在養民水火金木土
榖惟修正徳利用厚生惟和九功惟¶叙九叙惟歌戒之
用休董之用威勸之以九歌俾勿壊(於歎¶羙之辭也益/言儆戒之道禹嘆)
(而羙之因謂所以如是而修其徳者将欲以善其政也/而為政之道不在乎他特在¶乎飬民而已水火金木土)
(榖惟修者以水克火以火克金以金克木以木克土而/生五榖或相制以洩其過或相助¶以補其不足而六者)
(無不修矣正徳者父慈子孝兄友弟㳟夫義婦聼所以/正民之徳也利用者工作什器商通貨¶財之類所以利)
(民之用也厚生者衣帛食肉不飢不寒之類所以厚民/之生也六者既修則民生畧遂而不可以逸¶居而無教)
<pb:KR4d0226_WYG_065-30a>
(故為之惇典敷教以正其徳通工易事以利其用制節/謹度以厚其生使皆當其理而無所乖則無不和¶矣葛)
(氏曰洪範五行水火木金土百榖本在木行之數以其/為民食之急故别而附之九功合六與三也惟叙者言)<md:KR4d0226_SBCK_065-19b>¶(九者各順其理而不汩陳以亂其常也九叙惟歌者則/以九功之叙而詠之歌也言九者既已修和各由其理)
(民享¶其利莫不歌詠而樂其生也然始勤終怠者人情/之常恐安養既乆怠心必生則已成之功不能保其乆)
(而不廢故¶當有以激勵之如下文所云也董督也威古/文作畏其勤於是者則戒喻而休羙之其怠於是者則)
(督責而懲戒之¶然又以事之出於勉强者不能乆故復/即其前日歌詠之言恊之律吕播之聲音用之郷人用)
(之邦國以勸相之使¶其歡欣鼓舞趨事赴功不能自已/而前日之成功得以乆存而不壊此周禮所謂九徳之)
(歌九韶之舞而太史公所¶謂逸能思初/安能惟始沐浴膏澤而歌詠勤苦者也)帝曰俞地平天
<pb:KR4d0226_WYG_065-30b>
成六府三事允¶治萬世永頼時乃功(水土治曰平言水/土既平而萬物得)
(以成遂也六府即水火金木土穀也¶六者財用之所自/出故曰府三事正徳利用厚生也三者人事之所當為)
(故曰事舜因禹言飬民之/政而推其功以¶羙之也)帝曰格汝禹朕宅帝位三十
有三載耄期倦于勤汝¶惟不怠總朕師(九十曰耄百年/曰期舜至是年)
(已九十三矣總率也舜自言既老血氣已衰故倦於¶勤/勞之事而汝乃能不怠於其職故命之以攝帝位而率)
(衆臣也堯命舜曰陟帝位舜命禹曰總朕師者盖堯欲/使¶舜真宅帝位舜讓弗嗣後惟居攝總堯之衆爾未能)
(遽宅帝位也故其/命禹亦若是而已)禹曰朕徳罔<md:KR4d0226_SBCK_065-20a>¶克民不依臯陶邁種徳
徳乃降黎民懐之帝念哉念茲在¶茲釋茲在茲名言茲
<pb:KR4d0226_WYG_065-31a>
在兹允出兹在茲惟帝念功(邁勇往力行之¶意種布降/下也禹自言其徳不能勝)
(任民不依歸惟臯陶勇往力行以布其徳其徳下及於/民而民懐服之宜使攝¶位帝當思念之而不忘也茲指)
(臯陶也禹遂言我念其可以率帝之衆者惟在於臯陶/舍臯陶而求之亦無能及之¶者則是亦惟在為臯陶耳)
(又言名言於口者以為惟在於臯陶而允出於心者亦/以為惟在於臯陶盖反覆思之而¶卒無有以易於臯陶)
(者惟帝深念其功而使之攝位也舜命禹宅百揆而禹/讓稷契臯陶此不及稷契者史記載稷¶契皆帝嚳之子)
(與堯為兄弟意其至/是必已不復存矣)帝曰臯陶惟茲臣庶罔或干¶予正
汝作士明于五刑以弼五教期于予治刑期于無刑¶民
恊于中時乃功懋哉(干犯正政弼輔也聖人之治以徳/為化民之本而刑特以輔其所不)
<pb:KR4d0226_WYG_065-31b>
(及者而已期者先事而取必之謂舜言臯陶能明五刑/以輔五品之教而期我以至於治故其始雖不免於用)
(刑而¶實所以期至於無刑之地今乃臣庶罔干予正而/民情又皆合於中道無有過不及之差焉則刑果無所)
(施矣凡此¶皆汝之功盖不聼禹之/讓而稱臯陶之羙以勸勉之也)臯陶曰帝徳罔愆臨
下以簡<md:KR4d0226_SBCK_065-20b>¶御衆以寛罰弗及嗣賞延于世宥過無大刑故
無小罪疑¶惟輕功疑惟重與其殺不辜寜失不經好生
之徳洽于民¶心茲用不犯于有司(愆過也簡者不煩之/謂上煩宻則下無所)
(容御急促則衆擾亂嗣世皆謂¶子孫然嗣親而世䟽也/延逺及也父子罪不相及而賞則逺延于後其善善長)
(而惡惡短如此過者不識而誤犯也¶故者知之而故犯/也過誤所犯雖大必宥不忌故犯雖小必刑即上篇所)
<pb:KR4d0226_WYG_065-32a>
(謂𤯝災肆赦怙終賊刑者也罪已定矣而¶於法之中有/疑其或輕或重者則從輕以治之功已成矣而於法之)
(中有疑其或輕或重者則從重以賞之辜罪經¶常也謂/罪之輕重未明而可以殺可以無殺者欲殺之則恐其)
(實無可殺之罪而䧟於無辜不殺之則恐其實有不¶常/之罪而失於不殺二者皆非聖人至公至平之意而殺)
(不辜者尤聖人之心所不忍也故與其殺之而害彼之/生¶寕姑全之自受失刑之責此其仁愛忠厚之至皆所)
(謂好生之徳也盖聖人之法有盡而心則無窮故其用/刑行賞¶而有所疑則常屈法以申㤙而不使執法之意)
(有以勝其好生之徳此其本心所以無所壅遏而得以/行於常法之¶外及其流衍洋溢漸涵浸漬有以入于民)
(心則天下之人無不愛慕感悦興起於善而自不犯于/有司也臯陶以舜¶羙其功故言此以歸功於其上盖不)
(敢當其褒羙之意/而自謂己功也)帝曰俾予從欲以治<md:KR4d0226_SBCK_065-21a>¶四方風動惟乃
<pb:KR4d0226_WYG_065-32b>
之休(民不犯法而上不用刑者舜之所欲也汝能使我/如其所願以至于治教¶化之行如風鼔動莫不靡)
(然是乃汝之羙也舜/又申言以重歎羙之)帝曰來禹降水儆予成¶允成功惟
汝賢克勤于邦克儉于家不自滿假惟汝賢汝¶惟不矜
天下莫與汝争能汝惟不伐天下莫與汝争功予¶懋乃
徳嘉乃丕績天之歴數在汝躬汝終陟元后(降水洪水/也古¶文作)
(洚孟子曰水逆行謂之洚水盖山崩水渾下流淤塞故/其逝者輙復反流而泛濫泱溢洚洞無涯也其災所起)¶
(雖在堯時然舜既攝位害猶未息故舜以為天警懼於/已不敢以為非己之責而自寛也允信也言禹自許能)
(任治¶水之責而果能治之是能成其信也成功謂水患/既平而九功皆叙也禹能如此則既賢於人矣而又能)
<pb:KR4d0226_WYG_065-33a>
(勤於王事¶儉於私養此又禹之賢也有此二羙而又能/不矜其能不伐其功然其功能之實則自有不可揜者)
(故舜於此復申¶命之必使攝位也懋宜作楙盛大之意/此作懋者乃訓勉爾盖古字亦通用也徳指其克勤儉)
(不矜伐而言丕大績¶功也指其成允功而言懋乃徳者/彼有是徳而我以為盛大嘉乃續者彼有是功而我以)
(為嘉羙也歴數者帝王相¶繼之次第猶嵗時氣節之先/後也言汝有此盛徳大功故知歴數當歸於汝汝終當)
(升此大君之位言其不可辭也<md:KR4d0226_SBCK_065-21b>¶是皆舜方/命禹以居攝未即天位故以終陟言也)人心惟危道
心惟㣲惟精惟一¶允執厥中(心者人之知覺主於身而/應事物者也指其生於形)
(氣之私者而言則謂之人心指其發於義¶理之公者而/言則謂之道心人心易動而難反故危而不安義理難)
(明而易昧故㣲而不顯惟能省察於二者公私¶之間以/致其精而不使其有毫釐之雜持守於道心㣲妙之本)
<pb:KR4d0226_WYG_065-33b>
(以致其一而不使其有頃刻之離則其日用之間思¶慮/動作自無過不及之差而信能執其中矣堯之告舜但)
(曰允執厥中而舜之命禹又推其本末而詳言之盖古/之¶賢人将以天下與人未甞不以其治之之法并而傳)
(之其可見於經者不過如此後之/人君其可不深畏而敬守之¶哉)無稽之言勿聼弗詢
之謀勿庸(無稽者不考於古弗詢者不咨於衆言之無/據¶謀之自専是皆一人之私心必非天下之)
(正論皆妨政害治之大者也言謂泛言勿聼可矣謀謂/謀事故又戒其勿¶用也上文既言存心出治之本此又)
(告之以聼言處事之方内外/相資兩得其要而治道備矣)可愛非君¶可畏非民衆非
元后何戴后非衆罔與守邦欽哉慎乃有¶位敬修其可
願四海困窮天禄永終惟口出好興戎朕言¶不再(此言/可愛)
<pb:KR4d0226_WYG_065-34a>
(者君而可畏者民也君之所以可愛者以衆非君則無/以奉戴而至於亂也民之所以可畏者<md:KR4d0226_SBCK_065-22a>¶以君非民則無)
(與守邦而為獨夫也故為人君者當自警戒以謹守其/所居之位修其所願欲之事欲其有以常保¶其位永為)
(下民之所愛戴而不至於危亡也若不恤其民使其至/於困窮則天命去之一絶而不復續矣豈人君之¶所願)
(欲也哉此又極言安危存亡之戒以深警之雖知其功/徳之盛必不至此然猶欲其戰戰兢兢無敢逸豫而謹)¶
(之於毫釐之間此其所以為聖人之心也好和好也戎/兵戎也盖言發於口則有二者之分故戒之命汝其慮)
(已審¶矣豈容/復有他説乎)禹曰枚卜功臣惟吉之從帝曰禹官占惟
先蔽¶志昆命于元龜朕志先定詢謀僉同鬼神其依龜
筮恊從¶卜不習吉禹拜稽首固辭帝曰毋惟汝諧正月
<pb:KR4d0226_WYG_065-34b>
朔旦受命¶于神宗率百官若帝之初(枚卜謂歴卜之舜/之所言人事已盡)
(禹不容復辭故請歴卜有¶功之臣而從其吉兾自有當/之者而已得遂其辭也官掌卜筮之官也蔽斷昆後也)
(習吉重得吉卜也盖言卜筮之¶官占事之法先斷其志/之所向然後合之於龜若我之志已定而衆謀又恊則)
(鬼神其必依據龜筮無不恊從矣况¶卜筮之法不待習/吉今又何用更待枚卜再得吉兆乃為可乎再辭曰固)
(毋禁止之辭正月次年正月也神宗説者¶以為舜祖顓/頊而宗堯因以神宗為堯廟未知是否如帝之初即上)
(篇所記齊七政修羣/祀朝諸侯等事也)<md:KR4d0226_SBCK_065-22b>¶　　金縢説¶
金縢此篇之作在周公東征而歸之後以其記武王時
<pb:KR4d0226_WYG_065-35a>
事¶且備東征本末故叙之於此¶
既克商二年(止/)王翼日乃瘳此叙周公請命之事¶
武王既䘮此以下記周公成王時事¶
管叔及其羣弟(止/)不利於孺子此即大誥所謂三監及
淮¶夷叛也意其稱兵舉事必以誅周公為辭若王敦之
於劉¶隗刁恊爾詩序所謂周公遭變陳后稷先公風化
之所由¶而作七月之詩以陳王業風喻成王者盖此時
也
<pb:KR4d0226_WYG_065-35b>
周公乃告二公曰(止/)告我先王作大誥遂東征周公居
東¶二年則罪人斯得殺武庚致辟管叔于商囚蔡叔于
郭鄰¶降霍叔于庶人命㣲子啟代殷後作㣲子之命皆
此時事<md:KR4d0226_SBCK_065-24a>¶于後公乃為詩(止/)誚公公既滅武庚管蔡而成
王之疑未釋故公不欲遽歸留居東方而周大夫為作
破斧伐柯九罭狼䟦之詩
秋大熟(止/)弗敢言金縢所藏代武王之説史之祝辭惟
爾元孫某遘厲虐疾至能念于一人是也既克商二年
<pb:KR4d0226_WYG_065-36a>
至乃告太王王季文王及公歸王翼日乃瘳皆史與百
執事之言叙後事以始終祝册之辭也
王執書(止/)歲則大熟歸禾嘉禾之書皆此後作周公自
是歸大夫羙之而作東山之詩也
　　召誥序
成王在豐欲宅洛邑使召公先相宅作召誥(傳曰武王/克商遷九)
(鼎於洛邑欲以為都故成王居焉○林曰周自后稷始/封於邰夏后政衰稷之子不窋出奔於戎狄之間至孫)
(公劉始立國於豳十世至太王避狄人之難於岐山之/下文王遷于豐武王遷于鎬邰在漢右扶風□縣豳在)
<pb:KR4d0226_WYG_065-36b>
(栒邑縣豳郷岐¶在羙陽縣岐山豐在鄠縣東豐水鎬在/長安西南昆明池所謂鎬波也岐在邰西北無百里豳)
(又在岐西北四百餘¶里豐在岐山東南二百餘里鎬在/豐東二十五里○王氏曰成王欲宅洛者以天事言之)
(則日東景朝多陽日西景¶夕多隂日南景短多暑日北/景長多寒洛天地之中風雨之所會隂陽之所和也以)
(人事言則四方朝時貢賦道里¶均焉非特如此而已懲/三監之難毖殷頑民遷以自近洛距妹邦為近則易使)
(之遷作王都焉則易以鎮服也雖然¶鎬京宗廟社稷官/府宫室具在不可遷也故於洛時會諸侯而已何以知)
(其如此以詩考之宣王時會諸/侯於東都¶而車攻謂之復古)¶
　　召誥¶
惟二月既望(林曰漢志曰周公攝政七/年二月乙亥朔庚寅望)越六日乙未王
<pb:KR4d0226_WYG_065-37a>
朝¶歩自周則至于豐(傳曰於已後六日乙未成王自/鎬京至豐以遷都事告文王廟)惟
太保¶先周公相宅(傳曰太保三公/官名召公也)越若來三月惟丙午
朏(傳曰朏明¶也月三日明生之名○林曰漢志曰是年/三月甲辰朔三日丙午上既望同意○劉諫議曰)
(越與粤同粤若發語<md:KR4d0226_SBCK_065-24b>¶聲/也來三月猶言明月也)越三日戊申太保朝至于洛卜
宅厥既得卜¶則經營(傳曰三月五日也葉曰周官太卜/國大遷大謀則貞龜○傳曰經營)
(規度其城郭郊廟朝市之位處/¶王氏曰經其南北而四營之也)越三日庚戌太保乃以
庶殷攻位于洛汭¶越五日甲寅位成(洛汭洛北之水○/䟽曰庚戌三月七)
(日甲寅三月十一日也庶殷民也○葉曰¶攻/位者闢荆棘平高下以定所經營之位也)若翼日乙
<pb:KR4d0226_WYG_065-37b>
卯周公朝至于洛則逹¶觀于新邑營(傳曰翼明也○䟽/曰十二日也○蘓)
(氏曰遍觀所營也/按後篇是日再卜)越三日¶丁巳用牲于郊牛二(傳曰告/立郊社)
(位於天以后稷配故牛/二耳䟽又曰十四日也)越翼¶日戊午乃社于新邑牛一
羊一豕一(傳曰告立社稷之位用太牢也社稷共牢¶䟽/曰十五日也禮成廟則釁之故其釁之禮然)
(歟廟有土木之工故郊社先/成而釁之此間當有告卜事)越七¶日甲子周公乃朝用
書命庶殷侯甸男邦伯(䟽曰二十一日也書賦功¶屬役/之書也侯服甸服男服之邦伯)
(不遍舉五服者文畧耳邦伯州牧也葉曰不及采衛者/不以逺役衆也○王氏曰周公以書命邦伯而邦伯以)
(公命命/諸¶侯也)厥既命殷庶庶殷丕作(傳曰大作/言勸事)太保乃以庶
<pb:KR4d0226_WYG_065-38a>
邦冢君<md:KR4d0226_SBCK_065-25a>¶出取幣乃復入錫周公曰拜手稽首旅王若公
(傳以為王與公俱至¶文不見王無事故諸侯公卿至覲/於王以下篇告卜事觀之恐不然也又云公至洛皆書)
(其日以謹之不應詳臣畧¶君如此惟陳氏以為旅陳也/成王在鎬而諸侯在洛以幣陳於王以及周公者周公)
(攝王事故也此説最善葉曰禮¶諸侯朝于廟既畢出復/束帛加璧入享謂之幣既致于王復奉束帛以請覿大)
(夫之私相見也亦謂之幣君臣/不同¶時今旅王及公非常禮也)誥告庶殷越自乃御事
(告庶殷諸侯及其御事而陳戒于王者所¶謂公事公言/之王者無私也王時在鎬豈亦如告卜既告而後遣使)
(奉幣具此辭/以告之與)嗚呼皇天¶上帝改厥元子兹大國殷之命
惟王受命無疆惟休亦無¶疆惟恤嗚呼曷其奈何弗敬
<pb:KR4d0226_WYG_065-38b>
(元子者天之元子○陳曰元子不可改而天改之大國/未¶易亡而天亡之天命之無常如此今王受天命誠無)
(疆之福然亦無疆之憂也其可不/敬乎○此數句者一篇之大¶指也)天既遐終大邦殷之
命兹殷多先哲王在天越厥後王¶後民兹服厥命厥終
知藏瘝在夫知保抱擕持厥婦子以¶哀籲天徂厥亡出
執嗚呼天亦哀于四方民其眷命用懋<md:KR4d0226_SBCK_065-25b>¶王其疾敬徳(遐/逺)
(也遐終者去而不返之辭瘝病也籲呼也天既絶殷命/矣此殷之初多先哲王謂湯¶至武丁賢聖之君六七作)
(也雖死而其精神在天故能保佑及其後王後民使之/服其命而不替其後至紂之時賢¶智之人退藏病民之)
(人在位其民困於虐政痛而呼天往而逃亡出見拘執/天哀下民故眷命於能勉敬者以代殷¶位而周家受之)
<pb:KR4d0226_WYG_065-39a>
(故王不可不疾敬徳恐無以承天眷命又復如紂也○/朱子發云人之死各返其根體魄隂也故降¶而在下魂)
(氣陽也故升而在上則無不之矣衆人物欲蔽之故魄/散而氣不能升惟聖人清明在躬志氣如神故其¶死也)
(精神在天與天為一葉曰智藏瘝在言至紂而愚其智/則藏而獨病民之心存也籲和也言祈和於天也此與)¶
(舊説/不同)相古先民有夏天廸從子保面稽天若今時既墜
厥¶命今相有殷天廸格保靣稽天若今時既墜厥命(此/一)
(節間有不¶可曉處舊説有夏敬徳故天道亦降格以保/之靣向也稽考也若順也嚮天所順而考其意也皆未)
(知是否然亦不¶害大意言既監于殷又當逺觀有夏歴/代廢興存亡之迹不過敬徳順天則天保佑之後王不)
(敬故墜/其命也)今¶冲子嗣則無遺壽耉曰其稽我古人之徳矧
<pb:KR4d0226_WYG_065-39b>
曰其有能稽¶謀自天(已陳夏商敬徳墜命之所由又戒/王也王氏曰勿棄老成又考古人)
(之徳則善矣況曰能考謀自天<md:KR4d0226_SBCK_065-26a>¶則又善也○陳曰老成/人多識前言往行故考古人善徳必資老成人稽謀自)
(天言觀天之命所去就/則知敬徳之¶不可緩矣)嗚呼有王雖小元子哉其丕能
諴于小民今休王不¶敢後用顧畏于民碞(蘓氏曰王雖/㓜國之元子)
(也其大能以誠感民矣當及今休其徳不敢後¶者疾敬/其徳不敢遲也用顧畏于民碞者碞險也民猶水也水)
(能載舟亦能覆舟物無險於民者/矣○或曰元子謂¶天之元子也)王來紹上帝自服于
土中(言王今又居洛邑繼天為服服事也土中洛邑¶為/天下中也○林氏以此句王來為王亦至洛邑之)
(驗恐未必然但王/命来此定邑耳)旦曰其作大¶邑其自時配皇天毖祀
<pb:KR4d0226_WYG_065-40a>
於上下其自時中乂王厥有成命¶治民今休(稱周公言常/作大邑而自)
(此以祀上帝以及慎祀上下神祗又自此居中以為治/則是王受天¶成命以治民矣盖召公述周公宅洛之意)王
先服殷御事比介于我有周御事¶節性惟曰其邁王敬作
所不可不敬徳(林曰周王遷殷頑民于洛盖與洛之¶舊民/雜居其善惡之習不同事非有以和一之)
(不能相安以處故必有以服殷御事使之親比介助於周/之御事然¶後可盖周御事習於教令無事於服之故以服)
(殷御事為先也然服殷御事在節其性而已盖人性無不/善殷人特<md:KR4d0226_SBCK_065-26b>¶化紂之惡是以不義之習遂與性成而忌反耳)
(上之人有以節之使之日進于善則與周人亦何異哉然/欲節民之¶性又在王之所化故王又當敬為其所不可不)
(敬之徳以率之非政刑所及也王氏以為明政刑以節之/不知道之¶言也或曰服亦事也猶任也任殷人為御事使)
<pb:KR4d0226_WYG_065-40b>
(之佐我周之御事盖欲其共事相習以成善且使上下相通/情易¶以行化然後有以節其性而日進於善王則  惟作所)
(不可不敬徳/以率之而已)我不可不監于有¶夏亦不可不監于有殷我
不敢知曰有夏服天命惟有厯¶年我不敢知曰不其延惟
不敬厥徳乃早墜厥命我不敢¶知曰有殷受天命惟有厯
年我不敢知曰不其延惟不敬¶厥徳乃早墜厥命今王嗣
受厥命我亦惟兹二國命嗣若¶功(王氏曰言夏殷所受天/命厯年長短我皆不敢)
(知也我所敢知者惟不敬厥徳乃早墜厥命也○陳曰召/公言¶我王嗣二代而受命我亦惟以此二國長短之命告)
(於王而繼其功盖/欲王之敬徳也)王乃初服嗚¶呼若生子罔不在厥初生
<pb:KR4d0226_WYG_065-41a>
自貽哲命今天其命哲命吉㓙¶命厯年(王之初服不可不/慎其習猶子之初)
(生不可不慎其所教盖習于上則智習于下則愚矣故今/天命<md:KR4d0226_SBCK_065-27a>¶正在初服之時敬徳則哲則吉則永年不敬則愚則)
(㓙則短/祚也)知今我初服宅新邑肆¶惟王其疾敬徳王其徳之
用祈天永命(天無一物之不體已知我初服宅洛¶矣王其/可不疾敬徳哉所以求天永命者只在徳而)
(已/矣)其惟王勿以小民淫用非彜¶亦敢殄戮用乂民若有功
其惟王位在徳元小民乃惟刑¶用于天下越王顯(蘇氏曰/商俗靡)
(靡其過用非常也久矣召公戒王勿以小民過用非常之/故亦¶敢於法外殄戮以治之盖民之有過罪實在我及其)
(有功則王亦有徳何也王之位民徳之先倡也如此則法/行天¶下而王亦顯矣○或曰下文有欲王以小民受天永)
<pb:KR4d0226_WYG_065-41b>
(命以字如以其師之以此戒王勿用此小民淫用非彜而/復¶以殄戮治之也言當正身刑下不務刑罰其下乃與蘇)
(説同葉曰/刑儀刑也)上下勤恤其曰我¶受天命(蘇氏曰君臣一心以/勤恤民庶幾王受命)
(厯年如夏殷且以人心為天命也○陳曰小民之心歸則/¶受天永命矣○林曰王能敬徳于上而小民儀刑于下則)
(天永命之矣所謂用/小民以受天命也)拜手稽¶首曰予小臣敢以王之讐民
百君子越友民保受王威命¶明徳王末有成命王亦顯(蘇/氏)
(曰庶殷雖已丕作然召公憂其間尚有反側自疑者故因/<md:KR4d0226_SBCK_065-27b>¶其大和會而恊雖周之讐民殷之頑民與三監叛者友民)
(周民也百君子者殷周之賢士大夫也自今以往殷人/周¶人與百君子皆同保受王之威徳王當終受天之成)
(命顯于後世林曰讐民百君/子猶頑民而謂之多士也)我¶非敢勤惟恭奉幣用供
<pb:KR4d0226_WYG_065-42a>
王能祈天永命(蘇氏曰我非敢以此為勤勞也奉幣¶以/贊王祈天永命而已○王氏曰奉幣以)
(供王毖祀上/下而祈永命)¶
　　洛誥(王氏曰此誥有不可知者/當闕之而擇其有可知者)¶
召公既相宅周公往營成周(蘇氏曰周人謂洛為/成周謂鎬為宗周)使來
告¶卜(王在宗周/遣使告之)作洛誥(葉曰此篇當與召誥參見周公/既定遷都之議使召公先相宅)
(度其所宜¶為王城者召公既卜洛而告則以商庶民畧/定其位於洛汭故周公復至而再卜也此篇非一時播)
(告之辭史取周¶公得卜至遣史告卜相/與往來告戒本末序次之以示後世也)洛誥(蘇曰此處/有簡脱在)
(康誥曰惟三月哉生¶魄至洪/大誥治下屬周公拜手之文)周公拜手稽首曰朕復子
<pb:KR4d0226_WYG_065-42b>
明辟(王氏曰復如復¶逆之復成王命周公往營成周周/公得卜復命于王曰子者親之也曰明辟者尊之)
(也○程氏曰猶言告嗣子王矣/¶葉曰復如孟子有復於王之復)王如弗敢及天基命定
命予乃𦙍保大相<md:KR4d0226_SBCK_065-28a>¶東土其基作民明辟(周公不欲斥言/王㓜不能故言)
(王若不敢及天之初命則我不得不嗣攝政¶事保/佑王躬而相此洛邑以為王當於此初作民主也)予惟
乙夘朝至於洛師我卜¶河朔黎水我乃卜澗水東瀍水
西惟洛食我乃卜瀍水東¶亦惟洛食(乙夘即前闕至洛/之日○蘇氏曰黎)
(水今黎陽也周公營洛本以處殷餘民民懐土重遷故/以¶都河朔為近便卜不吉然後卜洛也○葉曰卜者先)
(墨龜為兆而令之灼而兆順其墨謂之食墨求吉不過/乎三既¶卜黎水又卜澗水東又卜瀍水西則三矣皆曰)
<pb:KR4d0226_WYG_065-43a>
(惟洛食者以召公之卜而復以三地求吉皆不食而食/洛是以卒從¶召公之卜為定也傳以澗東瀍西為王城)
(宫室宗廟所在瀍東為成周遷殷頑民之所諸/儒多用其説而陳氏姚氏¶之説尤詳今見别論)伻來以
圖及獻卜(伻使也遣使以所卜地/圖及卜兆來告成王)王拜¶手稽首曰公不
敢不敬天之休來相宅其作周匹休(傳曰作周¶以配天/之羙命王氏曰姚)
(成曰天休震動使周有天下者天之休也故周公敬之/而相宅以配天休也○或曰作¶新邑與我周室同休○)
(又或謂作洛與宗周同休王不在洛言來者順公所在/而言○或曰王本與公同來又曰王¶得卜而來見公遂)
(留祭未/知孰是)公既定宅伻來來示予卜休恒吉我二<md:KR4d0226_SBCK_065-28b>¶人共貞
(貞猶當也○葉曰凡卜有貞其吉㓙者太卜言國大/遷大師則貞龜二人皆知其吉斷而以示天下¶也)公
<pb:KR4d0226_WYG_065-43b>
其以予萬億年敬天之休(王氏曰言宅洛之事定矣公/當以予永逺敬天之休¶以成)
(此休常吉/之卜也)拜手稽首誨言(拜受公言猶禹/之拜昌言也)周公曰(自此/以下)¶
(漸不可曉盖不知是何時所言○傳疏以為王與公俱/在洛對問之言○葉氏以為王得卜而至洛既祭復歸)
(鎬因¶留周公居守而周公有此言皆不/可考然葉氏説後數章貫穿今從之)王肇稱殷禮祀
于新¶邑咸秩無文(傳曰始舉殷家之禮○䟽曰雖有損/益以其從殷而來猶前篇之庶殷也)○
(王氏曰殷盛¶也如五年再殷祭之殷周公既制禮作/樂而成王於新邑舉盛禮以祀凡典籍所無而於義當)
(祀者咸次秩而祀之¶也○疑即篇末十二月/戊辰之祭史述其語於前而記其事於後也)予齊百工
伻從王于周¶予惟曰庶有事(此本其攝政時言也齊百/工謂百官總已以聴也周)
<pb:KR4d0226_WYG_065-44a>
(謂宗周也言我所總百官今使¶之從王于/周而我則未敢歸周恐新邑之有事也)今王即命曰
記工宗以功作元¶祀(今王乃命曰我甞記人之功而尊/之又以此功因新邑殷祀而告之)
(神明矣王氏曰記功盖若/紀于太常藏在¶盟府之類)惟命曰汝受命篤弼丕視功
載乃汝其悉自教工孺<md:KR4d0226_SBCK_065-29a>¶子其朋(言成王乂命我曰汝周/公受先王之命而厚輔)
(我大視功載則可見矣凡汝所自教之工乃我之朋¶猶/言太史友内史友友邦冡君也功載記功之書也王似)
(欲留百工於洛以聴周公之命成王與周公/言未甞汝之¶此周公述王言故變公稱汝也)孺子其朋
其往無若火始燄燄厥攸灼叙¶弗其絶(周公言既如此/則孺子往矣但)
(汝所朋不可不慎燄火始然尚㣲/而方進之貌灼焚也叙次第也)¶厥若彜及撫事如予
<pb:KR4d0226_WYG_065-44b>
惟以在周工(戒成王歸宗周其所順之常道及撫臨衆/事當¶皆如我所行也在周百工皆我所總)
(齊者習於事當惟用此/人慎終之道當如此也)往新邑伻嚮即¶有僚明作有功
惇大成裕汝永有辭(言我今往新邑所使嚮就其有僚/矣明作¶有功之事務為惇大之以)
(成寛裕之政則汝亦長有寛裕之辭於後世矣言往者/如云來相宅順王所在而言趨事¶赴功常失之急薄故)
(乂言惇大成/裕以救其失)公曰已汝惟冲子惟終汝其敬識¶百辟享
亦識其有不享享多儀儀不及物惟曰不享惟不¶役志
于享凡民惟曰不享惟事其爽侮乃惟孺子頒朕不¶暇
(周公言已矣乎汝成王惟冲子當惟其終猶伊尹言慎/厥終也百辟諸侯也享朝而以幣享王誠以奉上之辭)<md:KR4d0226_SBCK_065-29b>¶
<pb:KR4d0226_WYG_065-45a>
(物幣也幣有餘而禮不及者往往有輕上之心以為可/以幣交也曰吾幣足矣何以禮為如是者猶不享也諸)
(侯不¶役志于享上則天下之民皆無復有享上之心矣/天下之事安得不爽亂而輕侮乎如是則是成王實啟)
(此亂而遺¶周公以憂勤不暇也○蘇氏曰小人賄以説/人必簡於禮周公戒周王責諸侯以禮不以幣恐其役)
(志乎物而不役¶志于禮則諸侯慢而王室輕矣此治亂/之本故周公特言之春秋傳曰晋趙文子為政薄諸侯)
(之幣而重其禮魯穆¶叔曰自今以往兵其少弭矣夫以矣/列國之卿輕幣重禮猶足以弭兵王而賄則招㓂也必)
(唐之衰君相皆可以賄¶取方鎮爭貢羡餘行苞苴而天/子始失其政以至於亡周公之戒至矣○陳曰予甞以)
(此思之則知文帝却千里/馬¶而漢鼎重於泰山矣)聼朕教汝于棐民彛汝乃是
不蘉乃時惟不永¶哉(棐輔也蘉勉也周公戒成王使聽/我教汝以輔民常性之道若汝不)
<pb:KR4d0226_WYG_065-45b>
(勉則不能永保天命也然則所以輔民常¶性者惟在乎/勉而已一説乃惟孺子頒朕不暇連此叚言成王不聼)
(我言是分我/以不暇也)篤叙乃正¶父罔不若予不敢廢乃命汝往
敬哉兹予其明農哉彼裕¶我民無逺用戾(正父武王也/厚叙汝武王)
(之所行無不如予之所以厚叙者我不敢廢汝自教工/之¶命汝往歸宗周汝其敬叙武王之事而我留於此修)
(后稷先公之業明農事以教民亦王業艱難之意也我/民裕矣<md:KR4d0226_SBCK_065-30a>¶則彼殷民以教民為裕亦無有逺而不至者戾)
(至/也)王若曰公明保予冲子公稱丕¶顯徳以予小子揚文
武烈奉答天命和恒四方民居師惇¶宗將禮稱秩元祀
咸秩無文(居師營洛邑定民居也○蘇曰惇宗厚族也/将禮秉禮也¶稱秩元祀舉大祀也言此數事)
<pb:KR4d0226_WYG_065-46a>
(皆頼公之/功而成也)惟公徳明光于上下勤施于四¶方旁作穆穆
迓衡不迷文武勤教(穆穆和敬之貌天子之容旁作謂/周公輔成已¶徳以迎迓太平之治)
(而不迷於/先王之教)予冲子夙夜毖祀(蘇曰祭則我冲子政則周/公成王言¶我歸宗周毖祀)
(而/已)王曰公功棐廸篤罔不若時(公之功輔導我厚矣無/不若是以上¶所稱也)
王曰公予小子其退即辟于周命公後(上文王曰兩叚/周公無答¶辭疑)
(有闕文成王言我當歸即政于宗周/而命公留于洛猶唐節度留後之意)四方廸亂未定于¶
宗禮亦未克敉公功(廸順也亂治也四方雖已順治而/猶未定于尊公之禮未有以撫治)
(公之¶功○蘓曰宗者掌禮之官盖周公居洛七年乃制/禮作樂故周公在滅淮夷之後此時未制禮也○此與)
<pb:KR4d0226_WYG_065-46b>
(先儒/不同)¶廸將其後監我士師工誕保文武受民亂為四輔
(且使周公在後<md:KR4d0226_SBCK_065-30b>¶監我百官士/也師也工也四輔猶四鄰也)王曰公定予往已公功肅
將祗歡公¶無困哉我惟無斁其康事公勿替刑四方其
世享(此正與公訣而¶歸之言也公定居洛予往歸周已/公功敬公無困哉言公無以事自困猶漢所謂閔)
(勞公以官職之事也我則當無¶厭倦於安國安民之事/而公但勿廢其所以儀刑四方者則四方其世享矣)
周公拜手稽首曰¶(此王歸後使人來勞/周公公拜受之辭也)¶
召誥(蘇滛用/非彛論)洛誥(王復子/明辟論)䟽(陳二家王/城成周論)○惟七年(葉説/在復)
(子明¶辟/解下)¶康誥日月一叚林説與蘇説不同○若曰(史文/其言)
<pb:KR4d0226_WYG_065-47a>
(而撮其要/畧也陳)¶非汝封刑人殺人則無或刑人殺人矣非汝
封又曰劓刖¶人則無或劓刖人矣言其責之在已也先
儒作四句讀以¶故不得其説而蘇氏破句讀之陳林宗
之誤矣惟弔兹惟¶痛閔此得罪之人也不于我政人得
罪閔痛之深恨不自<md:KR4d0226_SBCK_065-31a>¶我得罪也(葉説/好)雖若此然不罪之
則民彜泯亂矣¶
元惡大憝詳文意當從王氏乃非徳用乂言汝若寛縱
則¶小臣外正皆得為威虐汝之為此欲以徳乂民而實
<pb:KR4d0226_WYG_065-47b>
非徳¶也姑息而已蘇陳等説懲王氏之弊一槩以寛為
説恐非¶聖人刑人正法之意也○文王之敬忌忌惡也
惟助成王¶徳顯(句/)越尹人祗辟(越及/也)顯民明明徳於民
也¶
恫瘝(常如疾痛之在/身則無不覺矣)¶
惠不惠懋不懋(順其所不當順勉其所不當勉亦通/當順者不順當勉者不勉此説長)不
典¶式爾(古註式訓勉○蘇云爾是人自言法當如此皆/迃王氏云云予謂此不可曉大槩是宥過刑故)
(之/意)¶若有疾(刑人如痛在已/又恫瘝之意)○蔽時忱(陳説陋○至誠/為小人所賣)○
<pb:KR4d0226_WYG_065-48a>
殄享○¶世享(皆謂享/于天子)¶
　　武成日月譜<md:KR4d0226_SBCK_065-31b>¶一月(以孔注推當/是辛夘朔)¶
　壬辰旁死魄(孔注云/二日)○越翼日癸巳王朝歩自周(三/日)¶
　○戊午師度孟津(二十/八日)¶
二月(若前月小盡即是庚申/朔大盡即是辛酉朔)¶
　癸亥陳于商郊(庚申朔即是四日/辛酉朔即是三日)○甲子勝商殺
　紂(或五¶日或四日漢志云既死魄越五日/甲子即是六日或七日日辰不相應)
<pb:KR4d0226_WYG_065-48b>
閏月(李校書説是嵗閏三月葢以一月壬辰旁死魄推/之若不置閏即下文四月無丁未庚戌矣其説是)
　¶(也○若前兩月俱小則此月己丑朔/一大一小則庚寅朔俱大則辛夘朔)¶
三月(若前三月俱小則戊午朔一大二小則己未朔二/大一小則庚申朔俱大則辛酉朔然閏月小大計)
　(必無¶辛/酉也)¶
四月(若前四月俱小則丁亥朔一大三小則戊子/朔二大二小則己丑朔一小三大則庚寅朔)¶
　王來自商(一/日)○既生魄諸侯受命于周(十六日或壬/寅或癸夘或)
　(甲辰<md:KR4d0226_SBCK_065-32a>¶或乙巳經文在庚戌/後漢志在丁未前恐經誤)○丁未祀周廟(或十九日/或二十日)
　(或二十一¶日/或二十二日)庚戌柴望大告武成(或二十二日或二/十三日或二十四)
<pb:KR4d0226_WYG_065-49a>
　(日或二/十¶五日)¶
　　右以孔注漢志參考大抵多同但漢志二月既死
　　魄¶越五日甲子為差速而四月既生魄與丁未庚
　　戌先¶後小不同耳盖以上文一月壬辰旁死魄推
　　之則二¶月之死魄後五日且當為辛酉或壬戌而
　　未得為甲¶子此漢志之誤也又以一月壬辰二月
　　甲子并閏推¶之則漢志言四月既生魄越六日庚
　　戌當為二十二¶日而經以生魄居丁未庚戌之後
<pb:KR4d0226_WYG_065-49b>
　　則恐經文倒也歴¶法雖無四月俱小之理然亦不
　　過先後一二日耳不¶應所差如此之多也宗廟内
　　事日用丁巳漢志乃無<md:KR4d0226_SBCK_065-32b>¶丁未而以庚戌燎于周廟
　　則為剛日非所當用而燎¶又非宗廟之禮且以翌
　　日辛亥祀于天位而越五日¶乙夘又杞馘于周廟
　　則六日之間三舉大祭禮數而¶煩近於不敬抑亦
　　經文所無有不知劉歆何所据也¶顔注以為今文
　　尚書則伏生今文二十八篇中本無¶此篇程氏之
<pb:KR4d0226_WYG_065-50a>
　　云又未知其何所据也(按張霸偽書有武成篇劉/歆誤¶以為古文説見書序)
　　(䟽/中)¶
　　考定武成次序¶
惟一月壬辰旁死魄越翼日癸巳王朝歩自周于征伐
商¶底商之罪告于皇天后土所過名山大川曰惟有道
曾孫¶周王發將有大正于商今商王受無道暴殄天物
害虐蒸¶民為天下逋逃主萃淵藪予小子既獲仁人敢
祇承上帝<md:KR4d0226_SBCK_065-33a>¶以遏亂畧華夏蠻貊罔不率俾惟爾有神
<pb:KR4d0226_WYG_065-50b>
尚克相予以濟兆¶民無作神羞既戊午師逾孟津癸亥
陳于商郊俟天休命¶甲子昧爽受率其旅若林㑹于牧
野罔有敵于我師前徒¶倒戈攻于後以北血流漂杵一
戎衣天下大定乃反商政政¶由舊釋箕子囚封比干墓
式商容閭散鹿䑓之財發鉅橋¶之粟大賚于四海而萬
姓悦服厥四月哉生明王來自商¶至于豐乃偃武修文
歸馬于華山之陽放牛于桃林之野¶示天下弗服既生
魄庶邦冡君暨百工受命于周丁未祀¶于周廟邦甸侯
<pb:KR4d0226_WYG_065-51a>
衛駿奔走執豆籩越三日庚戌柴望大告¶武成王若曰
嗚呼羣后惟先王建邦啟土公劉克篤前烈¶至于太王
肇基王迹王季其勤王家我文考文王克成厥¶勲誕膺
天命以撫方夏大邦畏其力小邦懐其徳惟九年<md:KR4d0226_SBCK_065-33b>¶大統
未集予小子其承厥志恭天成命肆予東征綏厥士¶女
惟其士女篚厥𤣥黄昭我周王天休震動用附我大邑¶
周(此下當/有闕文)列爵惟五分土惟三建官惟賢位事惟能重
民¶五教惟食䘮祭惇信明義崇徳報功垂拱而天下治
<pb:KR4d0226_WYG_065-51b>
　右此篇簡編錯亂劉侍讀王荆公程先生皆有改正
　次¶序今以參考定讀如此大畧皆集諸家之所長獨
　四月¶生魄丁未庚戌一節今以上文及漢志日辰推
　之其事¶當如此耳疑先儒以王若曰宜繫受命于周
　之下故定¶生魄在丁未庚戌後盖不知生魄之日諸
　侯百工雖來¶請命而武王以未告天地未祭祖宗未
　敢發命故且命¶以助祭乃以丁未庚戌祀于郊廟大
　告武功之成而後¶始告諸侯上下之交人神之序固
<pb:KR4d0226_WYG_065-52a>
　如此也劉侍讀謂余<md:KR4d0226_SBCK_065-34a>¶小子其承厥志之下當有闕文
　以今考之固所宜有而¶程先生徙恭天成命以下三
　十四字屬于其下則已得¶其一節而用附我大邑周
　之下劉氏所謂闕文猶當有¶十數語也此盖武王革
　命之初撫有區夏宜有退託之¶詞以示不敢遽當天
　命而求助於諸侯且以致其交相¶警勑之意畧如湯
　誥之文不應但止自序其功而已也¶列爵惟五之下
　又史官之詞非武王之語讀者詳之
<pb:KR4d0226_WYG_065-52b>
　
　
　
　
　
　
　
　晦庵集卷六十五

<pb:KR4d0226_WYG_066-1a>
欽定四庫全書
　晦庵集卷六十六　　　　　宋　朱子　撰
　
