# -*- mode: mandoku-view -*-
#+TITLE: 晦庵集
#+DATE: 2015-09-23 10:22:30
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 58

<md:KR4d0226_SBCK_058-1a>¶
　書(知舊門人問答/)¶
　　　答張仁叔(毅/)¶
居敬行簡程子意與仲弓不同當以仲弓之言為正¶
不改其樂近覺集注克已復禮之目說得未盡已改作
博¶文約禮之序矣更思之所說不改其樂學者不能躐
進唯¶子貢之無諂可為此語有病可并思之
<pb:KR4d0226_WYG_058-1b>
孟之反一段所說支離非聖人本意¶
約之以禮禮字便作理字看不得正是持守有節文處
(克已¶復禮/之禮亦然)¶
醫書不仁之說所論得之但亦須實見此理不可只如
此¶說過也<md:KR4d0226_SBCK_058-1b>¶用之則行則字之意恐不如此¶
富不可求此章之意但方言其不可求耳未遽及夫求
之¶而得禍也兩意雖畧相似而大不同可更審之
<pb:KR4d0226_WYG_058-2a>
君子所貴乎道者三若如此説則道與物為二矣况其
文¶義本不如此集註説得甚明可更詳之¶
霍光臨大節亦有大虧欠處¶
耐久行逺之説得之但不知如何見得仁以為已任之
重¶仁是何物又如何其任也可更思之一易再易之説
問之¶果然或恐中原地美其瘠土亦勝此間之膏腴也¶
什一之法傳於今者大略如此其詳則不可得而知矣
以¶孟子考之野九一而助國中什一使自賦其輕重又
<pb:KR4d0226_WYG_058-2b>
不同¶而考之周禮則行助法處有公田而行貢法處無
公田也<md:KR4d0226_SBCK_058-2a>¶孟子集注中似已言其大略可更詳之此等亦
難卒曉須¶以周禮為本而參取孟子班固何休諸説訂
之庶幾可見¶髣髴然恐終亦不能有定論也但不可不
盡其異同耳¶
粟一石值錢三十文一嵗而止用錢三百可見古來錢
重¶然其賣買皆然則人亦不以為病也其他葢不可考
云
<pb:KR4d0226_WYG_058-3a>
李悝百畆而收百五十石者粟也鼂錯百畆而收不過
百¶石者似恐是米然則其多少固自有不同耳¶
所論律吕恐看得未子細須作一圖子分定十二律之
位¶却於中間空處别用紙作一小輪子寫五聲之位當
心用¶紙條穿定令可輪轉却依通典十二律之均逐一
認定分¶别正聲子聲則自見得次序分明不可只如此
空説也葢¶正聲是全律之聲(如黄鐘九/寸是也)子聲是半律之
聲(如黄鐘四/寸半是也)<md:KR4d0226_SBCK_058-2b>¶一均之内以宫聲為主其律當最長其商
<pb:KR4d0226_WYG_058-3b>
角徴羽之律若¶短即用正聲或有長者則只可折半用
子聲此所謂一均¶五聲而分正聲子聲之法也十二律
既自有正聲又皆有¶子聲以待十二均之用所謂黄鐘
大吕太蔟無子聲以其¶一均之内商角徴羽四聲皆短
於本律故也若以中吕為¶宫則黄鐘為徴而當用子聲
矣若以蕤賔為宫則大吕為¶徴而當用子聲矣若以林
鐘為宫則太蔟為徴而當用子¶聲矣此十二律所以皆
有子聲也試更用此推之當自曉¶得不然即須面論乃
<pb:KR4d0226_WYG_058-4a>
可通也¶
所論三月不違仁人之生也直先難後獲齊魯之變中
庸¶之德博施濟衆黙而識之德之不修志於道四教仁
逺等¶章説皆得之然亦更宜詳味<md:KR4d0226_SBCK_058-3a>¶　　　答楊仲思¶
來喻仁説似亦未瑩如云仁以行之則心無不一此語
甚¶有病又云無思無慮之時每加提省此亦非是所謂
敬者¶只是要専一耳初不偏在静處也又聞尊丈逺出
<pb:KR4d0226_WYG_058-4b>
不知是¶往何許尊年獨旅恐非所宜為子弟者當有以
代其勞也¶漳州陳安卿書來甚長進不易得也¶
　　　答楊仲思¶
所論仁字大意得之更宜子細就此玩味庶幾漸次簡
潔¶分明仍就實處加功勿令間斷乃實為已物耳不然
辨析¶雖精無益於得也¶
　　　答楊仲思¶
前書所問數條皆大義也但字義同異之間分别未明
<pb:KR4d0226_WYG_058-5a>
故<md:KR4d0226_SBCK_058-3b>¶難遽曉今但看横渠形而後有氣質之性善反之則
天地¶之性存焉一段將此兩箇性字分别自生之謂性
以下凡¶説性字者孰是天地之性孰是氣質之性則其
理自明矣¶公仁之説亦是如此公則無情仁則有愛公
字屬理仁字¶屬人克已復禮不容一毫之私豈非公乎
親親仁民而無¶一物之不愛豈非仁乎以此推之意亦
可見¶
　　　答楊仲思
<pb:KR4d0226_WYG_058-5b>
所示疑義若據易文即艮其背即是止其所之義而伊
川¶説作兩般恐非經之本指然其言止欲於無見乃非
禮勿¶視勿聴之義於學者亦不為無用更思之¶
　　　答謝成之¶
熹病老益衰今年尤甚亦理之常無足怪者况身外之
悠<md:KR4d0226_SBCK_058-4a>¶悠又可復置胸中耶所恨聞道既晚而行之不力上
無以¶悟主聴下無以變時習而使斯文蒙其黮闇是則
不能無¶愧於古人耳所示二典説大槩近似目昏尚未
<pb:KR4d0226_WYG_058-6a>
及細看此¶中今年絶無來學者只邵武一朋友見編書
説未備近又¶遭喪俟其稍定當招來講究亦放詩傳作
一書彼編所看¶後編得接續寄來尤幸恐當有所助耳
但三山林少穎説¶亦多可取乃不見編入何耶李氏説
為誰其論放勛字義¶與林説正相似又以欽哉為戒飭
二女之詞則正與鄙意¶合也葢女于時觀厥刑于二女
皆堯語其下云釐降二女¶于媯汭嬪于虞乃是史記其
下嫁二女於媯水而為婦於¶虞氏於是堯戒以欽哉正
<pb:KR4d0226_WYG_058-6b>
如所謂必敬必戒者乃叙事之¶體也自孔傳便以女於
時以下為史官所記故失其指耳<md:KR4d0226_SBCK_058-4b>¶諸詩亦佳但此等亦
是枉費功夫不切自已底事若論為¶學治已治人有多
少事至如天文地理禮樂制度軍旅刑¶法皆是著實有
用之事業無非自己本分内事古人六藝¶之教所以游
其心者正在於此其與玩意於空言以校工¶拙於篇牘
之間者其損益相萬萬矣若但以詩言之則淵¶明所以
為髙正在其超然自得不費安排處東坡乃欲篇¶篇句
<pb:KR4d0226_WYG_058-7a>
句依韻而和之雖其髙才合揍得著似不費力然已¶失
其自然之趣矣况今又出其後正使能因難而見竒亦¶
豈所以言詩也哉東坡亦自曉此觀其所作黄子思詩
序¶論李杜處便自可見但為才氣所使又頗要驚俗眼
所以¶不免為此俗下之計耳¶
　　　答黄道夫<md:KR4d0226_SBCK_058-5a>¶天地之間有理有氣理也者形而上之道也生物之本
也¶氣也者形而下之器也生物之具也是以人物之生
<pb:KR4d0226_WYG_058-7b>
必稟¶此理然後有性必稟此氣然後有形其性其形雖
不外乎¶一身然其道器之間分際甚明不可亂也若劉
康公所謂¶天地之中所謂命者理也非氣也所謂人受
以生所謂動¶作威儀之則者性也非形也今不審此而
以魂魄鬼神解¶之則是指氣為理而索性於形矣豈不
誤哉所引禮運之¶言本亦自有分别其曰天地之徳者
理也其曰隂陽之交¶鬼神之㑹者氣也今乃一之亦不
審之誤也詩曰天生烝¶民有物有則周子曰無極之真
<pb:KR4d0226_WYG_058-8a>
二五之精妙合而凝所謂¶真者理也所謂精者氣也所
謂則者性也所謂物者形也¶上下千有餘年之間言者
非一人記者非一筆而其説之<md:KR4d0226_SBCK_058-5b>¶同如合符契非能牽聮
配合而强使之齊也此義理之原¶學者不可不察¶
　　　答黄道夫¶
示喻性氣之説甚善但則者人之所以循乎天循字恐
未¶安葢則之一字方是人之所受乎天者至於所謂養
之以¶福乃所謂循乎天耳西銘天地之塞似亦著擴充
<pb:KR4d0226_WYG_058-8b>
字未得¶但謂充滿乎天地之間莫非氣而吾所得以為
形骸者皆¶此氣耳天地之帥則天地之心而理在其間
也五行謂水¶火木金土耳各一其性則為仁義禮智信
之理而五行各¶專其一人則兼備此性而無不善及其
感動則中節者為¶善不中節者為不善也¶
　　　答李子能(亢宗/)<md:KR4d0226_SBCK_058-6a>¶累承喻及為學之意甚善甚善但如此用力頭緒太多
令¶人紛擾無進步處故程先生説涵養須是敬進學則
<pb:KR4d0226_WYG_058-9a>
在致¶知若只於此用力自然此心常存衆理自著日用
應接各¶有條理矣近思録前三四卷專説此事近修定
大學解亦¶説得此次第分明近思必已有之大學今往
一本可細考¶之依此節次做一兩年功夫自當見得門
路立得根本也¶陳後之持守見識皆不易得不知今年
曾得來城中否與¶之講貫當有深益劉叔文守得亦好
但未知後來所見如¶何耳為學十分要自己著力然亦
不可不資朋友之助要¶在審取之耳朱飛卿逺來見此
<pb:KR4d0226_WYG_058-9b>
相聚但亦苦多病未嘗不¶相與談及子能也¶
　　　答陳廉夫<md:KR4d0226_SBCK_058-6b>¶示喻縷縷足認雅意但為學功夫不在日用之外檢身
則¶動静語黙居家則事親事長窮理則讀書講義大抵
只要¶分别一箇是非而去彼取此耳無他𤣥妙之可言
也論其¶至近至易則即今便可用力論其至急至切則
即今便當¶用力莫更遲疑且隨深淺用一日之力便有
一日之效到¶有疑處方好尋人商量則其長進通達不
<pb:KR4d0226_WYG_058-10a>
可量矣若即今¶全不下手必待他日逺求師友然後用
力則目下蹉過却¶合做底親切功夫虚度了難得底少
壯時節正使他日得¶聖賢而師之亦無積累憑藉之資
可受鉗錘未能真有¶益也¶
　　　答陳叔向(葵/)¶
去嵗南遊幸遂既見之願别後忽忽踰年欲致一書未
暇<md:KR4d0226_SBCK_058-7a>¶而使至竟辱先施感愧不可言示喻學者不能身踐
而騖¶於空言此誠今世莫大之患然亦不善讀書者之
<pb:KR4d0226_WYG_058-10b>
咎耳夫書¶之設豈徒然哉大抵聖賢之教無一言一句
不是入德¶門戸如所謂禮樂不可斯須去身者尤為深
切直當佩服¶存省以終其身不但後學也但道體無盡
人見易偏内外¶本末又不可不兼舉此亦所當知耳¶
　　　答舒提幹¶
示喻兩條深荷發藥偶奉祠已得請姑為辟色辟言之
計¶蕃固之禍恐亦正坐不能知難而退耳所刻二書竊
意賢¶者於鄭注吕説之云猶有未深考者願少加詳焉
<pb:KR4d0226_WYG_058-11a>
而摭其¶義理之不合者復以見教則幸甚幸甚¶
　　　答顔子壽(鑄/)<md:KR4d0226_SBCK_058-7b>¶昨辱枉顧并示長書具悉雅意但君子行身自有法義
固¶不求於茍異亦不期於必同至於行道濟時用舍行
藏又¶有非人力所能必致者聖賢之教厯厯可考如賢
者之所¶論是乃謀利計功之意非熹之所敢聞也大率
近世此説¶甚熾人心不正而習俗不美正坐此耳願更
思之毋為卒¶陷溺也
<pb:KR4d0226_WYG_058-11b>
　　　答邊汝實¶
所欲言者不過前夕然亦非謂全然不事其心但資次
等¶級未應遽爾超躐須物格知至然後意可誠心可正
耳¶
　　　答李次張¶
承留意七篇之指想深有所契義利之際固當深明而
力¶辨然伊洛發明未接物時主敬為善一段功夫更須
精進<md:KR4d0226_SBCK_058-8a>¶乃佳不爾幾無所据以審夫義利之分也試以此
<pb:KR4d0226_WYG_058-12a>
質之南¶軒當亦以為然耳¶
　　　答方平叔(銓/)¶
伏承逺貽書劄禮意甚勤而所以教誨責望之者甚至
熹¶愚不肖懼不足以當也顧獨惟念自省事來聞師友
之訓¶讀聖人之書觀其教人不過講學修身以全其所
受於天¶者出為世用則隨其大小推吾之所有以及人
至於用與¶不用合與不合則直任之葢未嘗以是必於
人亦未嘗以¶是變於已以此自信誓將終身由之而不
<pb:KR4d0226_WYG_058-12b>
自知其力之果¶足以有至焉否也今讀來教其觀於當
世之變詳矣然諰¶諰然常有憂其不合而必於求合之
意其責君子也已詳¶其狥小人也已甚是雖憂世之心
甚深而古之聖賢非不<md:KR4d0226_SBCK_058-8b>¶憂世者其規模氣象似或不如
此也孟子曰人病舍其田¶而耘人之田所求於人者重
而所以自任也輕其論狂狷¶鄉原之得失以及君子反
經之意尤所謂深切而著明者¶孔子亦曰古之學者為
已今之學者為人有志之士深省¶乎此亦足以判然無
<pb:KR4d0226_WYG_058-13a>
疑於舜蹠之間矣不審明者以為如¶何¶
　　　答王欽之¶
承喻編次程書以類相從此亦用功之一端若求之於
此¶而驗之於日用思慮作為之間玩索操存無所偏廢
則窮¶理居敬之功交相為助而兩造其極矣玩物喪志
之戒乃¶為求多聞而不切已者發遺書又有不可外面
只務泛觀¶物理正如游騎無所歸之説亦為此耳至於
義理雖明而<md:KR4d0226_SBCK_058-9a>¶踐履不至者則亦多端或是知之未深或
<pb:KR4d0226_WYG_058-13b>
是行之不力或¶是氣質之偏有難化處在彼誠為累德
然在我觀之但當¶内自警省不使加乎其身而不可以
此遽起輕視前輩之¶心且疑講學之無益也因下問之
及輒效其愚未知中否¶有未當者却望垂喻¶
　　　答王欽之¶
所須問目竊謂不必如此但取一書從頭逐段子細理
㑹¶久之必自有疑有得若平時泛泛都不著實循序讀
書未¶説義理不精且是心緒支離無箇主宰處與義理
<pb:KR4d0226_WYG_058-14a>
自不相¶親又無積累功夫參互考證驟然理㑹一件兩
件若是小¶小題目則不足留心擇其大者又有躐等之
弊終無浹洽¶之功非區區所以望於尊兄者故不敢承
命凂聞但願頗<md:KR4d0226_SBCK_058-9b>¶采前説而以論語為先一日只看一二
段莫問精粗難易¶但只從頭看將去讀而未曉則思思
而未曉則讀反復玩¶味久之必自有得矣近年與朋友
商量亦多以此告之然¶未見有看得徹尾者人情喜新
厭常乃如此甚可歎論語¶二十篇尚不耐煩看得了况
<pb:KR4d0226_WYG_058-14b>
所謂死而後已者又豈能辦¶如此長逺功夫耶¶
　　　答王欽之¶
來書謂窮理不必泥古人言句固是也然亦豈可盡捨
古¶人言句哉程夫子曰窮理亦多端或讀書講明道理
或論¶古今人物别其是非或應事接物求其當否皆窮
理也夫¶講道眀理别是非而察之於應接事物之際以
克去已私¶求夫天理循循而進無迫切陵節之弊則亦
何患夫與古<md:KR4d0226_SBCK_058-10a>¶人背馳也若欲盡捨去古人言句道理之
<pb:KR4d0226_WYG_058-15a>
不明是非之不¶别泛然無所决擇雖欲惟出處語黙之
察譬之適越者不¶知東西南北之殊而僕僕然奔走於
途其不北入燕則東¶入齊西入秦耳¶
　　　答胡平一(元衡/)¶
白鹿聞極留念甚善甚善所謂時文之外别無可相啟
發¶者語似過謙此亦在夫為之而已豈真有限隔而不
容一¶窺其門戸哉所喻三代正朔之説舊嘗疑此而深
究之卒¶至於不可稽考而益重其所疑因置不論今讀
<pb:KR4d0226_WYG_058-15b>
來喻考究¶雖詳然反復再三亦未有以釋所疑也如云
周家記年必¶首十一月而春秋乃書春正月又云未嘗
改月號以冬為¶春假夏月而亂周典則未知春秋所謂
春正月者其下所<md:KR4d0226_SBCK_058-10b>¶書之事為建子月之事耶建寅月之
事耶若云建子月事¶則春正月者豈非改月號而以冬
為春若云建寅月事則¶是用夏正月而亂周典矣安得
云未嘗云云如是耶前人¶葢已見此不通故為胡氏之
學者為之説曰春正月者夫¶子意在行夏之時而以建
<pb:KR4d0226_WYG_058-16a>
寅之月為嵗首也其下所書之¶事即建子月之事無其
位而不敢自專也如此則或可以¶不礙然春秋所書之
月遂與月下之事常差兩月則恐聖¶人作經又不若是
之紛更多事也凡此之類反復推説儘¶有可通亦儘有
可難雖嘗遍問前輩亦未有决然堅定不¶可移之説竊
謂讀書凡若此類與其求必通而陷於鑿且¶又虚費目
力而無補於日用切已之功則似不若闕之之¶為愈也
若夫所謂日用切已之功則聖賢言之詳矣其在<md:KR4d0226_SBCK_058-11a>¶大學
<pb:KR4d0226_WYG_058-16b>
論語中庸孟子者文義分明指意平實讀之曉然如¶見
父兄説門内事無片言半詞之可疑者什八九也曷為¶
不少置其心於此而必用意於彼之﨑嶇哉因書附報
偶¶及於此幸明者有以察之也¶
　　　答楊志仁(璹/)¶
示喻不省所謂然不知賢者之所為學者欲得之於已
耶¶欲見稱於人耶觀此用心灼見差誤請便就此推究
來厯¶痛與掃除乃為格物之實耳不然此心外馳不著
<pb:KR4d0226_WYG_058-17a>
自已徒¶然誦説恐無所益也¶
　　　答楊志仁¶
兩書所喻存養工夫甚喜甚慰固知他人不能如此著
實¶用功但此亦是(闕/)依本分事正不須把來作竒特想
只合<md:KR4d0226_SBCK_058-11b>¶趂此心地明净處大著胸懐將世間道理精粗表
裏從頭¶至尾理㑹一畨交他真箇通透無疑礙處方是
向進若只¶守此些箇不敢放開每看義理亦只揀取𤣥
妙髙逺無形¶無象處方肯理㑹如此則遂成偏枯倒向
<pb:KR4d0226_WYG_058-17b>
一邊將為有體¶無用之學而與老佛無以異矣所論理
氣先後等説正坐¶如此怕説有氣方具此理恐成氣先
於理何故却都不看¶有此理後方有此氣既有此氣然
後此理有安頓處大而¶天地細而螻蟻其生皆是如此
又何慮天地之生無所付¶受耶要之理之一字不可以
有無論未有天地之時便已¶如此了也張子説得費力
惟是太極通書數章説得極分¶明熹解得又極分明可
更子細看便自見得也浩然之氣¶若據孟子所言即合
<pb:KR4d0226_WYG_058-18a>
儘就粗處看不須如明道先生之説<md:KR4d0226_SBCK_058-12a>¶若欲理㑹明道先
生説底則亦只合就日用間已身上回¶頭識取不須如
此説作費力也日月至焉若説顔子即誠¶不可如此説
今既明言回也其心三月不違其餘則但能¶如此則其
工夫疏宻久近較然可見何為而復有此疑耶¶且曰非
本文之義則未知以本文之義為當如何耶至德¶之論
又更難言論語中只有兩處一為文王而發則是對¶武
王誓師而言一為泰伯而發則是對太王翦商而言若
<pb:KR4d0226_WYG_058-18b>
論其志則文王固髙於武王而泰伯所處又髙於文王
若¶論其事則泰伯王季文王武王皆處聖人之不得已
而泰¶伯為獨全其心表裏無憾也不然則又何以有武
未盡善¶之嘆且以夷齊為得仁耶前此諸儒説到此處
皆為愛惜¶人情宛轉回䕶不敢窮究到底所以更不敢
大開口説令<md:KR4d0226_SBCK_058-12b>¶人胸次憒憒自欺自誑此病不小想賢者
尤當疑駭未敢¶以為然也然當更思之若信未及即且
放下向後時時捉¶起畧一審玩便自見得也通老聞欲
<pb:KR4d0226_WYG_058-19a>
見訪顒俟其來不及¶作書因見煩為致意然又恨志仁
有書社之守不能偕來¶為不滿耳¶
　　　答徐子融¶
所論浩氣甚善甚善大率子融志氣剛决故所見亦如
此¶痛快直截無支離纒繞之弊更願益加詳審專就平
實親¶切處推究體認久當有以自信不為髙談虚見所
移奪也¶見正叔説向得曾參多一唯之句深有契合此
正是大病¶今只此一唯尚且理㑹不得如何欲更向他
<pb:KR4d0226_WYG_058-19b>
頭上過去也¶
　　　答徐子融<md:KR4d0226_SBCK_058-13a>¶子融志趣操守非他人所及但苦從初心不向裏故雖
稠¶人廣坐閉眉合眼而實有矜能異衆之心非不讀書
講義¶而未嘗潛心黙究剖析精㣲但據一時所見粗淺
意思便¶立議論説來説去都無意味枉費筆舌如向來
所論雞抱¶卵事才卿便取僧言以為至當而不究彼之
所事與吾不¶同之實固為疎畧而子融力攻其失乃不
<pb:KR4d0226_WYG_058-20a>
於此著眼而支¶離蔓衍但言雞不合抱卵而不知檢㸃
其所抱之非卵凡¶皆類此全不子細只向外走自已分
上了無所得故中間¶數為賢者言之所謂向外非謂子
融不能閉眉合眼也想¶子融自恃有此便謂已能向裏
而人不知故心不服而有¶北門之辨至於詞氣俱厲殊
駭觀聽然味其言如所謂無¶鬼神無釋氏者皆無義理
夫鬼神二字著於六經而釋氏<md:KR4d0226_SBCK_058-13b>¶之説見行於世學者當
講究識其真妄若不識得縱使絶¶口不談豈能使之無
<pb:KR4d0226_WYG_058-20b>
邪子融議論粗率不精大率類此若¶是果能向裏思量
分别詳細豈至此耶今詳來書所謂觀¶書究義反身順
理攻其惡毋攻人之惡者依舊是錯認話¶頭若只似日
前做功夫即所究之義所順之理所攻之惡¶皆恐未真
實也且講論是非正為自家欲明此理不是攻¶人之惡
若理㑹得是於自家分上儘有得力處若看錯了¶即終
日閉口不别是非剗地不是矣此葢日前窮理未精¶便
自主張得重又為不勝已者妄相尊奬致得自處太髙
<pb:KR4d0226_WYG_058-21a>
將義理都低看淺看了今若覺悟須且虚心退後審細
辨¶認令自己胸中了然不惑庶幾有進步處耳¶
　　　答徐子融<md:KR4d0226_SBCK_058-14a>¶有性無性之説殊不可曉當時方叔於此本自不曾理
㑹¶率然躐等揀難底問熹若照管得到則於此自合不
答且¶只教他子細熟讀聖賢明白平易切實之言就已
分上依¶次第做功夫方有益於彼而我亦不為失言却
不合隨其¶所問率然答之致渠一向如此狂妄此熹之
<pb:KR4d0226_WYG_058-21b>
罪也駟不及¶舌雖悔莫追然既有此話頭乂不容不結
末今試更為諸¶君言之若猶未以為然則亦可以忘言
矣伊川先生言性¶即理也此一句自古無人敢如此道
心則知覺之在人而¶具此理者也横渠先生又言由太
虚有天之名由氣化有¶道之名合虚與氣有性之名合
性與知覺有心之名其名¶義亦甚宻皆不易之至論也
葢天之生物其理固無差别¶但人物所禀形氣不同故
其心有明暗之殊而性有全不<md:KR4d0226_SBCK_058-14b>¶全之異耳若所謂仁則
<pb:KR4d0226_WYG_058-22a>
是性中四德之首非在性外别為¶一物而與性並行也
然惟人心至靈故能全此四德而發¶為四端物則氣偏
駁而心昏蔽固有所不能全矣然其父¶子之相親君臣
之相統間亦有僅存而不昧者然欲其克¶已復禮以為
仁善善惡惡以為義則有所不能矣然不可¶謂無是性
也若生物之無知覺者則又其形氣偏中之偏¶者故理
之在是物者亦隨其形氣而自為一物之理雖若¶不復
可論仁義禮智之彷彿然亦不可謂無是性也此理¶甚
<pb:KR4d0226_WYG_058-22b>
明無難曉者自是方叔暗昧膠固不足深責不謂子融¶
亦不曉也至引釋氏識神之説則又無干涉葢釋氏以
虚¶空寂滅為宗故以識神為生死根本若吾儒之論則
識神¶乃是心之妙用如何無得但以此言性則無交涉
耳又謂<md:KR4d0226_SBCK_058-15a>¶枯槁之物只有氣質之性而無本然之性此語
尤可笑若¶果如此則是物只有一性而人却有兩性矣
此語非常醜¶差葢由不知氣質之性只是此性墮在氣
質之中故隨氣¶質而自為一性正周子所謂各一其性
<pb:KR4d0226_WYG_058-23a>
者向使元無本然¶之性則此氣質之性又從何處得來
耶况亦非獨周程張¶子之言為然如孔子言成之者性
又言各正性命何嘗分¶别某物是有性底某物是無性
底孟子言山之性水之性¶山水何嘗有知覺耶若於此
看得通透即知天下無無性¶之物除是無物方無此性
若有此物即如來喻木燒為灰¶人隂為土亦有此灰土
之氣既有灰土之氣即有灰土之¶性安得謂枯槁無性
也又如挾其性而遺之以下種種怪¶説尤為可笑今亦
<pb:KR4d0226_WYG_058-23b>
不暇細辯但請虚心静慮詳味此説當<md:KR4d0226_SBCK_058-15b>¶自見得如看未
透即且放下就平易明白切實處玩索涵¶養使心地虚
明久之須自見得不須如此信口信意馳騁¶空言無益
於已而徒取易言之罪也如不謂然則請子融¶方叔自
立此論以為宗㫖熹亦安能必二公之見從耶至¶於易
之説又别是一事今於自己分上見成易曉底物尚¶且
理㑹不得何暇及此當俟異日心虚氣平萬理融徹看¶
得世間文字言語無不通達始可細細商量耳此等若
<pb:KR4d0226_WYG_058-24a>
理¶㑹不得亦未妨事且闕所疑而徐思之不當便如此
咆哮¶無禮也¶
　　　答徐子融¶
熹今年一病幾至不可支吾午節後方能强起比前一
二¶年幾似争十年氣血矣老境如此無足怪者亦有朋
友十<md:KR4d0226_SBCK_058-16a>¶數人在此相聚絶少得穎悟懇切者前日病中猛
省亦不¶可全責學者深自恐懼今幸稍蘇更當益加策
勵庶幾不¶負所以來之意但恨相去差逺不得子融為
<pb:KR4d0226_WYG_058-24b>
之表率使相¶觀而善耳前書所論方叔之説大槩已是
但其末云性有¶昏明則又將性作知覺看矣試更思之
如何¶
　　　答宋深之(之源/)¶
熹往者入城幸一再見雖人事怱怱未得款語然已足
以¶自慰矣别後不得奉問積有馳情兹辱惠書獲聞比
日侍¶奉佳慶進學有日新之功尤以忻沃經史諸説足
見玩理¶修辭之意可為後生讀書之法屬以病目方讀
<pb:KR4d0226_WYG_058-25a>
得一二篇¶其詞氣深博而義理通暢甚可喜也異時益
求勝已之友¶相與講明古人為已之學而力行之則其
所進當有不止<md:KR4d0226_SBCK_058-16b>¶於此者矣三聖相授允執厥中與孟子
所論子莫執中者¶文同而意異葢精一於道心之微則
無適而非中者其曰¶允執則非徒然而執之矣子莫之
為執中則其為我不敢¶為楊朱之深兼愛不敢為墨翟
之過而於二者之間執其¶一節以為中耳故由三聖以
為中則其中活由子莫以為¶中則其中死中之活者不
<pb:KR4d0226_WYG_058-25b>
待權而無不中中之死者則非¶學乎聖人之學不能有
以權之而常適於中也權者權衡¶之權言其可以稱物
之輕重而游移前郤以適於平葢所¶以節量仁義之輕
重而時措之非如近世所謂將以濟乎¶仁義之窮者也
至於孔孟言性之異則其説又長未易以¶片言質然略
而論之則夫子雜乎氣質而言之孟子乃專¶言其性之
理也雜乎氣質而言之故不曰同而曰近葢以<md:KR4d0226_SBCK_058-17a>¶為不能
無善惡之殊但未至如其所習之逺耳以理而言¶則上
<pb:KR4d0226_WYG_058-26a>
帝之降衷人心之秉&KR0156;初豈有二理哉但此理在人¶有
難以指言者故孟子之告公都子但以其才與情者明¶
之譬如欲觀水之必清而其源不可到則亦觀諸流之
未¶逺者而源之必清可知矣此二義皆聖賢所罕言者
而近¶世大儒如河南程先生横渠張先生嘗發明之其
説甚詳¶具在方冊者今倉司所印遺書即程氏説而張
氏之書則¶蜀中自有版本不知亦嘗考之否熹自十四
五時得兩家¶之書讀之至今四十餘年但覺其義之深
<pb:KR4d0226_WYG_058-26b>
指之逺而近世¶紛紛所謂文章議論者殆不足復過眼
信乎孟氏以來一¶人而已然非用力之深者亦無以信
其必然也舊嘗擇其¶言之近者别為一書名近思録今
往一通了翁責沈墨刻<md:KR4d0226_SBCK_058-17b>¶亦可見前輩師友源流併以奉
寄幸細讀之有疑復見告¶也令弟叔季詩易之説亦甚
詳明區區所望葢不殊前之¶云也¶
　　　答宋深之¶
且附去大學中庸本大小學序兩篇幸視至大學當在
<pb:KR4d0226_WYG_058-27a>
中¶庸之前熹向在浙東刻本見為一編恐勾倉尚在彼
可就¶求之此三本者昆仲且分讀也近年學者多不讀
書見昆¶仲篤志如此甚不易得所恨相聚之晚不得盡
吐腹心前¶日臨岐不勝忡悵然講學貴於實見義理要
在熟讀精思¶潛心玩味不可貪多務得搜獵敷衍便為
究竟也二序待¶次畧為呈白恐有指摘處便中幸喻及
也¶
　　　答宋深之<md:KR4d0226_SBCK_058-18a>¶
<pb:KR4d0226_WYG_058-27b>
大學是聖門最初用功處格物又是大學最初用功處
試¶考其説就日用間如此作功夫久之意思自别見得
世間¶一切利欲好樂皆不足以動心便是小小見效處
也荀楊¶言性得失忘記前語首尾云何然此等處若於
自己分上¶見得分明則亦不待人言自然見得矣但恐
讀書之時無¶為已之意只欲以資口耳作文字即意思
浮淺看他義理¶不出也¶
　　　答宋深之
<pb:KR4d0226_WYG_058-28a>
示喻知止之説足見留意然所謂止乃萬物各有定理
之¶謂要在格物窮理乃可知之知之不疑然後此心有
定而¶可以應物非强遏而力制之也格物功夫前書已
再録去¶然亦未盡旦夕當再寫一本去也前本千萬且
勿示人看<md:KR4d0226_SBCK_058-18b>¶令有疑處乃有進處耳科舉事業初無髙論
賢者俯就葢¶有餘力既知有命之説則日用之間内外
本末不須作兩¶截看必先了此然後及彼也戴監廟久
聞其名講學從容¶必有至論季隨允升相聚各有何説
<pb:KR4d0226_WYG_058-28b>
因來一一録示庶知¶彼中進學次第也¶
　　　答宋深之¶
示喻大學所疑已悉格物無傳為有闕文章句已詳言
之¶卒章是推治國之道以平天下文意甚明亦已詳説
不知¶何故尚以為疑豈讀之未熟耶更宜玩味不厭煩
復則自¶分明矣格物致知是大學第一義修已治人之
道無不從¶此而出終身要得受用豈是細事來喻乃欲
不勞而俟其¶自格一何言之易耶近世學者氣輕質薄
<pb:KR4d0226_WYG_058-29a>
不耐持久每以<md:KR4d0226_SBCK_058-19a>¶欲速之心懐徼幸躐等之望又有科舉
世俗之學以奪其¶志所以常若有所驅脅迫逐而不暇
從容以及乎有成也¶
　　　答宋深之¶
所喻大學以格物為先此得之矣但以致知為致其所
以¶格物而謂格物為及人及物之事則似於文義殊未
詳也¶向來寫去大學説其間固未盡善近已復多改更
然其所¶載程先生説此二處文理極分明又并功夫節
<pb:KR4d0226_WYG_058-29b>
次一時俱¶盡不知何故看得如此草率竊意此病從平
日科舉之學¶壊了心術致得如此適答子容書已極言
之矣孔子曰古¶之學者為已今之學者為人(程先生曰/為已者欲)
(得之於已也為人/者欲見知於人也)¶又曰女為君子儒無為小人儒(程先/生曰)
(君子儒為已/小人儒為人)此是古¶今學者君子小人之分差之毫釐
繆以千里處切宜審之<md:KR4d0226_SBCK_058-19b>¶　　　答宋深之¶
示喻為學之意益以精專而兄弟相勉見於詩什深慰
<pb:KR4d0226_WYG_058-30a>
老¶懐又知更有蘇范諸賢相與切磋尤以為喜所問持
養觀¶書之説前此講之已詳約而言之持養之方不過
敬之一¶字而讀書則世間無一事是不合知者但要循
序量力而¶進耳五峯之書知言為精然其間亦不能無
小小可議處¶其他往往又不能及故向來敬夫不欲甚
廣其傳今想廣¶仲之意恐亦有所難言者非靳惜也南
軒文此間鏤版有¶兩本其一熹為序者差不雜黄州亦
有官本篇秩尤多然¶多是少作可恨也此間本無見存
<pb:KR4d0226_WYG_058-30b>
者不及寄去後得之當¶别附便耳然讀書要須辨得精
粗得失乃於已分有益若¶但泛然看過即枉費功力矣
韓子於道見其大體規模極<md:KR4d0226_SBCK_058-20a>¶分明但未能究其所從來
而體察操履處皆不細宻其排¶佛老亦據其所見而言
之耳程先生説西銘乃原道宗祖¶此言可以推其淺深
也近似之説固應辨析以曉未悟然¶須自見得已分上
道理極分明然後可以任此責如其未¶然而欲以口舌
校勝負恐徒起紛競之端而卒無益於道¶術之明暗也
<pb:KR4d0226_WYG_058-31a>
孟子論鄉原亂德之害而卒以君子反經為¶説此所謂
上策莫如自治者况異端邪説日增月益其出¶無窮近
年尤甚葢有不可勝排者惟吾學既明則彼自滅¶熄耳
此學者所當勉而不可以外求者也澤之容之不及¶别
狀意不殊前相望數千里㑹見無期惟千萬力學自愛¶
　　　答宋容之(之汪/)¶
所喻讀書未能有疑此初學之通患葢縁平日讀書只
為<md:KR4d0226_SBCK_058-20b>¶科舉之計貪多務得不暇子細慣得意思長時忙迫
<pb:KR4d0226_WYG_058-31b>
凡看¶文字不問精粗一例只作如此涉獵(如東坡易解/乾卦中説性)
(命繫辭中説道¶處數章及潁濵解孟子/浩然之氣處皆是此類無一字成言語)今當深以此事
為戒洗滌¶浄盡别立規模將合看文字擇其尤精而最
急者且看一¶書一日隨力且看一兩段俟一段已曉方
換一段一書皆¶畢方換一書先要虚心平氣熟讀精思
令一字一句皆有¶下落諸家注解一一通貫然後可以
較其是非以求聖賢¶立言之本意雖已得之亦且更如
此反復玩味令其義理¶浹洽於中淪肌浹髓然後乃可
<pb:KR4d0226_WYG_058-32a>
言學耳只如所論大學以¶正心誠意為本此便是不子
細處且請試考經文正心誠¶意致知格物何者為先後
耶其他如好樂茍善不害於正¶之説必有事焉而勿正
心之説敬必以誠為先之説亦互<md:KR4d0226_SBCK_058-21a>¶有得失但終是本領
未正未容輕議便使一一剖析將去¶亦恐未必有益可
且就此三四義上子細思索勿正心即¶更看古注及諸
先生説後便見喻為佳就此反復殊勝泛¶論也大抵科
舉之學誤人知見壊人心術其技愈精其害¶愈甚正恐
<pb:KR4d0226_WYG_058-32b>
前日所從師友多是只得此流今以上來諸説¶求之則
比所聞於石鼓者恐亦未免於此也¶
　　　答宋澤之¶
自頃人還辱書之後不能再致問訊尋有臨漳之役道
里¶益逺音問益難通徒增悵想而已今春不幸長子喪
亡哀¶痛不堪亟請祠以歸行過三山始遇來使并領書
五通乃¶知先丈郎中已遂窀穸之奉及前此遣人與今
再遣曲折¶備見昆仲顯親傳逺之意悠久誠確有人所
<pb:KR4d0226_WYG_058-33a>
甚難者又不<md:KR4d0226_SBCK_058-21b>¶勝其悲歎也即此盛夏雨寒逺惟侍奉佳
福銘文之喻昨¶承喻及極知不能然念先契之厚固已
心許久矣今兹人¶來適此禍難初意决不能辦欲且遣
還來人俟向後稍閒¶為之别尋的便附去既而思之昆
仲越數千里而來求銘¶再遣使而後得達此意已不可
孤向後因循未必得償此¶諾則何以見先丈於地下遂
留來人隨至建陽輟哀排冗¶亟為草定繕寫封内但鄙
拙不文無以發揮行治之實而¶事狀所載亦有不能悉
<pb:KR4d0226_WYG_058-33b>
書者一則志狀之體詳畧自應不¶同二則慮其欲益而
反損(如所記未第/時事之類)三則病其頗涉於¶神怪此三説者更
望髙明有以察之也今且寫得一本旦¶夕事定别抄數
本寄都下託范文叔發遞附便必可達也¶及承深之遂
承遺澤即登仕版以究先公欲行未盡之志<md:KR4d0226_SBCK_058-22a>¶而澤之容
之亦將讀書求志以承家學之傳此皆區區之¶所深望
而垂問勤懇又見不自滿足之意但千里逺書難¶盡心
曲今且以其大者言之大抵今之學者之病最是先¶學
<pb:KR4d0226_WYG_058-34a>
作文干禄使心不寧静不暇深究義理故於古今之學¶
義利之間不復能察其界限分别之際而無以知其輕
重¶取捨之所宜所以誦數雖博文詞雖工而祗以重為
此心¶之害要須反此然後可以議為學之方耳向者葢
亦屢嘗¶相為道此然覺賢者意中未甚明了終未免以
文字言語¶為功夫聲名利禄為歸趣今以所述事狀觀
之亦可驗其¶不誣矣若諸賢者果以愚言為不謬則願
且以定省應接¶之餘功收拾思慮完養精神暫置其所
<pb:KR4d0226_WYG_058-34b>
已學者勿令洶湧¶鼓發狂閙却於此處深察前所謂古
今之學義利之間粒<md:KR4d0226_SBCK_058-22b>¶剖銖分勿令交互則其輕重取舍
之極自當判然於胷中¶不待矯拂而趣操自分聖學之
門庭始可以漸而推尋矣¶此是學者立心第一義此志
先定然後修已治人之方乃¶可决擇而修持耳人還無
以為意臨漳所刻諸書十餘種¶謾見逺懐書後各有題
跋見所為刻之意近思録比舊本¶增多數條如買櫝還
珠之論尤可以警今日學者用心之¶繆家儀鄉儀亦有
<pb:KR4d0226_WYG_058-35a>
補於風教幸勿以為空言而輕讀之也¶
　　　答陳器之¶
所示四條第一第三兩條得之但以公為仁似未精伊
川¶先生明言仁道難言惟公近之非以公便為仁又云
公而¶以人體之故為仁竊詳此意公之為仁猶言去其
壅塞則¶水自通流然便謂無壅塞者為水則不可更以
此意推之<md:KR4d0226_SBCK_058-23a>¶可見仁字下落也又中之為義固非專為剛
柔相半之謂¶然當剛則剛當柔則柔當剛柔相半則相
<pb:KR4d0226_WYG_058-35b>
半亦皆自有中¶也試更思之如何¶
　　　答陳器之(問玉山講義/)¶
性是太極渾然之體本不可以名字言但其中含具萬
理¶而綱理之大者有四故命之曰仁義禮智孔門未嘗
備言¶至孟子而始備言之者葢孔子時性善之理素明
雖不詳¶著其條而説自具至孟子時異端蠭起往往以
性為不善¶孟子懼是理之不明而思有以明之茍但曰
渾然全體則¶恐其如無星之秤無寸之尺終不足以曉
<pb:KR4d0226_WYG_058-36a>
天下於是别而¶言之界為四破而四端之説於是而立
葢四端之未發也¶雖寂然不動而其中自有條理自有
間架不是儱侗都無<md:KR4d0226_SBCK_058-23b>¶一物所以外邊纔感中間便應如
赤子入井之事感則仁¶之理便應而惻隠之心於是乎
形如過廟過朝之事感則¶禮之理便應而恭敬之心於
是乎形葢由其中間衆理渾¶具各各分明故外邊所遇
隨感而應所以四端之發各有¶面貌之不同是以孟子
析而為四以示學者使知渾然全¶體之中而粲然有條
<pb:KR4d0226_WYG_058-36b>
若此則性之善可知矣然四端之未¶發也所謂渾然全
體無聲臭之可言無形象之可見何以¶知其粲然有條
如此葢是理之可驗乃依然就他發處驗¶得凡物必有
本根性之理雖無形而端的之發最可驗故¶由其惻隠
所以必知其有仁由其羞惡所以必知其有義¶由其恭
敬所以必知其有禮由其是非所以必知其有智¶使其
本無是理於内則何以有是端於外由其有是端於<md:KR4d0226_SBCK_058-24a>¶外
所以必知有是理於内而不可誣也故孟子言乃若其
<pb:KR4d0226_WYG_058-37a>
情則可以為善矣乃所謂善也是則孟子之言性善葢
亦¶遡其情而逆知之耳仁義禮智既知得界限分曉又
須知¶四者之中仁義是箇對立底闗鍵葢仁仁也而禮
則仁之¶著義義也而智則義之藏猶春夏秋冬雖為四
時然春夏¶皆陽之屬也秋冬皆隂之屬也故曰立天之
道曰隂與陽¶立地之道曰柔與剛立人之道曰仁與義
是知天地之道¶不兩則不能以立故端雖有四而立之
者則兩耳仁義雖¶對立而成兩然仁實貫通乎四者之
<pb:KR4d0226_WYG_058-37b>
中葢偏言則一事專¶言則包四者故仁者仁之本體禮
者仁之節文義者仁之¶斷制智者仁之分别猶春夏秋
冬雖不同而同出乎春春¶則春之生也夏則春之長也
秋則春之成也冬則春之藏<md:KR4d0226_SBCK_058-24b>¶也自四而兩自兩而一則
統之有宗㑹之有元矣故曰五¶行一隂陽隂陽一太極
是天地之理固然也仁包四端而¶智居四端之末者葢
冬者藏也所以始萬物而終萬物者¶也智有藏之義焉
有終始之義焉則惻隠羞惡恭敬是三¶者皆有可為之
<pb:KR4d0226_WYG_058-38a>
事而智則無事可為但分别其為是為非¶爾是以謂之
藏也又惻隠羞惡恭敬皆是一面底道理而¶是非則有
兩面既别其所是又别其所非是終始萬物之¶象故仁
為四端之首而智則能成始能成終猶元氣雖四¶德之
長然元不生於元而生於貞葢由天地之化不翕聚¶則
不能發散理固然也仁智交際之間乃萬化之機軸此¶
理循環不窮脗合無間程子所謂動静無端隂陽無始
者¶此也<md:KR4d0226_SBCK_058-25a>¶
<pb:KR4d0226_WYG_058-38b>
　　　答葉味道(賀/)¶
所喻既祔之後主不當復於寢此恐不然向見陸子静
居¶母喪時力主此説其兄子壽疑之皆以書來見問因
以儀¶禮注中之説告之渠初乃不曾細看而率然立論
及聞此¶説遂以為只是注説初非經之本文不足據信
當時嘗痛¶闢之考訂甚詳且以為未論古禮如何但今
只如此卒哭¶之後便除靈席則孝子之心豈能自安邪
其後子壽書來¶乃伏其謬而有他日負荆之語今偶不
<pb:KR4d0226_WYG_058-39a>
見當時往還舊牘¶因更以他書考而論之如大戴禮諸
侯遷廟篇云君及從¶者皆𤣥服則是三年大祥之後既
除喪而後遷矣其詞但¶告遷而不言祔則是既祔之後
主復於寢而至此方遷於¶廟矣如穀梁云易檐改塗禮
志云更釁其廟則是必先遷<md:KR4d0226_SBCK_058-25b>¶髙祖於太廟夾室然後可
以壊釁其故廟而納祖考之主¶又俟遷祖考於新廟然
後可以壊釁其故廟而納新祔之¶主矣如左氏云特祀
於寢而國語有日祭之文(韋昭曰謂日/上食於¶祖禰)則是主復寢後
<pb:KR4d0226_WYG_058-39b>
猶日上食矣但穀梁所謂練而壊廟乃¶在三年之内似
恐太速禮志所謂釁廟而移故主乃不俟¶其廟之虚而
遽壊之恐非人情左氏所謂祔而作主則與¶禮經虞主
用桑者不合所謂烝嘗禘於廟則與王制喪三¶年不祭
者不合(疑左氏所説乃當時之失杜氏因之遂有國君/卒哭而除服之説皆非禮之正大率¶左氏言禮)
(多此/類也)皆不足信而國語日祭月祀時享既與周禮祀¶天
神祭地祇享人鬼之名不合韋昭又謂日上食於祖禰¶
月祀於曾髙時享於二祧亦但與祭法略相表裏而不
<pb:KR4d0226_WYG_058-40a>
見¶於他經又主既復寢而日祭之則其几筵未知當俟
臨祭<md:KR4d0226_SBCK_058-26a>¶而後設耶或常設而不除也此類皆無明文更當
詳攷又¶古者廟有昭穆之次昭常為昭穆常為穆故祔
新死者於¶其祖父之廟則為告其祖父以當遷他廟而
告新死者以¶當入此廟之漸也今公私之廟皆為同堂
異室以西為上¶之制而無復左昭右穆之次一有遞遷
而羣室皆遷而新¶死者當入於其禰之故室矣此乃禮
之大節與古不同而¶為禮者猶執祔於祖父之文似無
<pb:KR4d0226_WYG_058-40b>
意義然欲遂變而祔於¶禰廟則又非愛禮存羊之意竊
意與其依違牽制而均不¶免為失禮曷若獻議於朝盡
復公私之廟皆為左昭右穆¶之制而一洗其繆之為快
乎¶
　　　答葉味道¶
祔説向嘗細攷欲以奉報意謂已遣今承喻却未收得
必<md:KR4d0226_SBCK_058-26b>¶是不曾遣去然今又尋不見大抵禮注穀梁皆謂練
而遷¶廟大戴禮諸侯遷廟其説亦然此是古人必以練
<pb:KR4d0226_WYG_058-41a>
而遷其¶几筵於廟而猶日祭之如横渠之説然今人家
廟只有一¶間祖考同之豈容如此况又已過時只得從
温公之儀亦¶適當世人情之宜雖考之於古少有不同
要未為大失禮¶也錢君所論亦甚精詳但謂既祔之後
主不當復於寢則¶似未安葢祔與遷自是兩事祔者奉
新死之主以祭於其¶所當入之祖廟而并祭其祖若告
其祖以將遷於他廟(若適¶士二廟則此祖/已當遷於夾室矣)而告新死者
以將遷於此廟也既告已¶則復新死者之主於寢而主
<pb:KR4d0226_WYG_058-41b>
亦未遷比至於練乃遷其祖¶入他廟或夾室而遷新死
者之主於其廟耳其未遷於廟¶與既遷而未祥饋羞自
如他日如此則廟自不虚寢亦有<md:KR4d0226_SBCK_058-27a>¶饋皆非如錢君所慮
也頃年陸子壽兄弟親喪亦來問此¶時以既祔復主告
之而子静固以為不然直欲於卒哭而¶祔之後徹其几
筵子壽疑而復問因又告之以為如此則¶亦無復問其
禮之如何只此卒哭之後便徹几筵便非孝¶子之心已
失禮之大本矣子静終不謂然而子壽遂服以¶書來謝
<pb:KR4d0226_WYG_058-42a>
至有負荆請罪之語今錢君之論雖無子静之薄¶而其
所疑亦非也不知味道看得如何幸更與錢講之復¶以
見告也¶
　　　答葉味道¶
　五服飲食居處之節昨嘗聞其略但喪大記有叔母
　世¶母故主宗子食肉飲酒之文注云義服恩輕不知
　自始¶死至未葬之前可以通行何如但一人向隅滿
　堂不樂<md:KR4d0226_SBCK_058-27b>¶服既不輕而飲食居處獨不為之制節可乎
<pb:KR4d0226_WYG_058-42b>
禮既無文不可强説竊意在喪次則自當如本服之制
歸¶私家則自如其或可也¶
　喪大記三年之喪禫而從御吉祭而復寢期居廬終
　¶喪不御於内者父在為母為妻齊衰期者大功布衰
　九月¶者皆三月不御於内不知小功緦獨無明文其
　義安在¶
禮既無文即當自如矣服輕故也¶
　親迎男女遭喪之禮曾子問之詳矣今有男就成於
<pb:KR4d0226_WYG_058-43a>
　女¶家久而未歸若婿之父母死女之本喪如之何若
　女之¶父母死其女之制服如之何¶
此乃原頭不是且放在塗之禮行之可也然既嫁則服
自¶當降既除而歸夫家耳<md:KR4d0226_SBCK_058-28a>¶　曾子問曰婚禮既納幣有吉日女之父母死則如之
　何¶孔子曰婿使人弔如婿父母死則女之家亦使人
　弔(云¶云/)如未有吉日獨不當弔乎¶
恐無不弔之理
<pb:KR4d0226_WYG_058-43b>
　賀去冬侍坐承斟酌古今之制謂居喪冠服當與吉
　服¶稱其制度等級已略言及近見親戚有居母喪用
　温公¶寛袖襴衫布幞頭取其與吉服相符而又加首
　絰要絰¶而去温公之布四脚不知可行否¶
今考政和五禮喪服却用古制凖此而行則亦無特然
改¶制之嫌却恐吉服須講求一酌中制度相與行之耳¶
　昔侍先生見早晨入影堂焚香展拜而昏暮無復再
　入¶未知尊意如何<md:KR4d0226_SBCK_058-28b>¶
<pb:KR4d0226_WYG_058-44a>
向見今趙丞相日於影堂行昏定之禮或在燕集之後
竊¶疑未安故每常只循舊禮晨謁而已¶
　按雜記姑姊妹其夫死而夫黨無兄弟使夫之族人
　主¶喪妻之黨雖親不主(此謂姑姊妹無/子寡而死也)夫若無族矣
　則前¶後家東西家無有則里尹主之或曰主之而祔
　於夫之¶黨(妻之黨自主之非也/夫之黨其祖姑也)今賀有姑其夫家(闕/)
　反歸父母¶家既耆耄他日捨兄弟姪之外無為主者
　但不知既無¶所祔豈忍其神之無歸乎
<pb:KR4d0226_WYG_058-44b>
古法既廢鄰家里尹决不肯祭他人之親則從宜而祀
之¶别室其亦可也¶
　女子適人為父母服期傳云不貳斬也賤婦喪母遂
　於¶既葬卒哭而歸繼看喪大記曰喪父母既練而歸
　期九<md:KR4d0226_SBCK_058-29a>¶月既葬而歸注云歸謂歸夫家也其既葬而歸
　者乃婦¶人為祖父母為兄弟之為父後者耳賀雖令
　反終其月¶數而誤歸之月不知尚可補填乎因思他
　人或在母家¶彼此有所不便不可以待練之久其不
<pb:KR4d0226_WYG_058-45a>
　可以不歸也又¶如之何¶
補填如今追服意亦近厚或有不便歸而不變其居處
飲¶食之節可也衣服則不可不變此亦以意言之深恐
不免¶汰哉之誚也¶
　　　答葉味道¶
省闈想甚得意奏名必在前列但尚未見後場題目不
知¶主司意鄉如何要之得失已有定分人徒自為擾擾
耳改¶字不若只就舊名之為安門生之禮若在髙等恐
<pb:KR4d0226_WYG_058-45b>
例須謁<md:KR4d0226_SBCK_058-29b>¶見即不可廢若只在行間亦不必詣之也禮書
未能得了¶而衰病日侵恐未必能究竟此事也漢卿必
時相見四方¶更有何朋友在都下凡百宜以謹宻為上
事了能一過此¶相聚否李敬子尚留此志尚堅苦不易
得但看義理未甚¶明徹細宻耳¶
　　　答徐居甫¶
　寓向看五峯言天理人欲同行而異情同體而異用
　兩¶句頗疑同體異用之説然猶未見真有未安處今
<pb:KR4d0226_WYG_058-46a>
　看得¶天理乃自然之理人欲乃自欺之情不順自然
　即是私¶偽不是天理即是人欲二者面目自别發於
　人心自不¶同寓常驗之舉動間茍出於天理之所當
　為胷中自是¶平正無有歉愧自是寛泰無有不足接
　人待物自是無<md:KR4d0226_SBCK_058-30a>¶乖忤學者雖不常㑹如此要是此心
　存時便如此此心¶不存則不如此須是讀書講義理
　常令此心不間斷則¶天理常存矣若有放慢時節任
　人欲發去則胸中自是¶急迫麤率自是不公不正為
<pb:KR4d0226_WYG_058-46b>
　不善事雖不欲人之知胸¶中自是有愧赧然亦自不
　可揜如何要去天理中見得¶人欲人欲中見得天理
　二者夐然判别恐説同體不可¶亦恐無同行之理若
　曰心本為利却假以行與那真於¶為義者其迹相似
　如此説同行猶可今下天理人欲字¶似少分别未審
　是然否¶
頃與欽夫商量此兩句謂同行異情者是謂同體異用
者¶非請更詳之
<pb:KR4d0226_WYG_058-47a>
　志於道據於德依於仁一章集注之説備矣寓看來
　一<md:KR4d0226_SBCK_058-30b>¶節宻似一節志於道則心心念念惟在人倫日用
　之所¶當行者决不向利欲邊去其志定矣據於德如
　孝親悌¶長等事皆吾所自得而行之者慮有照管不
　到時節當¶據守之而勿失則吾之所得者實矣依於
　仁則全其本¶心之德而不間於人欲之私生生之體
　自流行不息工¶夫至此亦云熟矣此三節自立脚大
　綱以至工夫精察¶如此志道即夫子志學處以等級
<pb:KR4d0226_WYG_058-47b>
　次第言耳據德大畧¶如貧而無諂富而無驕之類謂
　其能守也依仁如貧而¶樂富而好禮謂其不違仁也
　游於藝是行有餘力則以¶學文未知此説通否¶
此段看得好但所引貧富者不相似¶
　孝弟為仁之本章注謂仁者心之德愛之理顔淵問
　仁<md:KR4d0226_SBCK_058-31a>¶章又謂仁者心之全德合二處推明其説未審當
　否心¶德則生道也葢天地以生物為心故人得之以
　為心者¶謂之仁其體則同天地而貫萬物其理則統
<pb:KR4d0226_WYG_058-48a>
　萬善而包¶四端論其名狀則沖和温粹渾龎涵蓄常
　生生不死乃¶得謂之仁焉此即乾之元在四時而為
　春者也以仁而¶主四者則隨其地分發為羞惡為辭
　遜為是非莫不各¶當其所若不以仁為主而以别箇
　為主則但見不相對¶副但見乖隔不順且天地失其
　所以為主而人亦不得¶其所以生者矣此所以言仁
　専一心之德者豈不以其¶綱維管攝之妙乎敬愛之
　理只從孝弟發明自孝弟¶而推原其本則惟有此理
<pb:KR4d0226_WYG_058-48b>
　已耳所謂以仁為孝弟之本是¶也孝弟而擴充其用
　則為仁民愛物之事所謂為仁以<md:KR4d0226_SBCK_058-31b>¶孝弟為本是也竊
　恐心之德以專言愛之理以偏言專¶言之本則發為
　偏言之用偏言之用則合於專言之本¶不可以小大
　本末二之也自仁道之不明也人惟拘於¶氣稟蔽於
　私欲則生道有息而天理不行否隔壅塞不¶能貫通
　如人疾病血氣不運於四支則手足頑麻不知¶痛痒
　而醫者亦謂之不仁人能有以體乎仁必其無一¶毫
<pb:KR4d0226_WYG_058-49a>
　之私得以間其生生之體使之流行貫注無有不達¶
　無有不徧然後為能全其心之德愛之理也此顔子
　¶之克已仲弓之敬恕與聖人居處恭執事敬博學篤
　志切¶問近思等處正欲使工夫縝宻也必磨洗蕩滌
　其私使¶無一毫之留所以喚此仁使之充長條達無
　不周徧則¶心德自全而仁斯在我矣伏乞嚴喻<md:KR4d0226_SBCK_058-32a>¶此段大意得之但愛之理未可以用言耳更味之久當
浹¶洽自見得失也
<pb:KR4d0226_WYG_058-49b>
　敬之一字初看似有兩體一是主一無適心體常存
　無¶所走作之意一是遇事小心謹畏不敢慢易之意
　近看¶得遇事小心謹畏是心心念念常在這一事上
　無多歧¶之惑便有心廣體胖之氣象此非主一無適
　而何動而¶無二三之雜者主此一也静而無邪妄之
　念者亦主此¶一也主一葢兼動静而言静而無事惟
　主於往來出入¶之息耳未審然否¶
謂主一兼動静而言是也出入之息此句不可曉
<pb:KR4d0226_WYG_058-50a>
　寓一日訪蕃叟先生因説孟子盡心知性處陳先生
　云¶人須是知得始得若不知得就事上做得些小濟
　得甚<md:KR4d0226_SBCK_058-32b>¶事寓以為此説甚然陳先生問盡其心者作如
　何説寓¶對言心統性情㑹衆理而妙萬物者也心最
　難盡惟是¶知得性方能盡得心能盡其心者以知其
　性故也葢性¶者理之得於天而自然者也如君之仁
　父之慈子之孝¶以至於日用之所當為者皆有箇根
　原來厯處惟知之¶無一毫之不盡無一節之不極然
<pb:KR4d0226_WYG_058-50b>
　後吾心之體至通至¶明無所蔽惑斯為盡其心矣陳
　先生以為不然乃言甚¶事不從心生只要盡得此心
　凡所存主凡所動作起居¶使合於理便是盡得此心
　此心既盡則自能知性如耳¶之聴正聲目之視正色
　手足舉動合禮皆是性寓云向¶所聞於先生長者與
　此不同耳目手足只是形耳目手¶足之所以能如此
　者方是性陳先生曰某之所以與朱<md:KR4d0226_SBCK_058-33a>¶丈不同者正以
　此耳公下稍自知某説為是某之用意¶不同恐難猝
<pb:KR4d0226_WYG_058-51a>
　合寓所聞如此未得其精但盡其心者知¶其性也一
　句書上一箇者字下應一箇也字不知語脉¶當如何
　説寓之所對不畔尊㫖否¶
此段論得甚好但恐下稍不長進則反見彼説為是耳
今¶日正好著力也¶
　寓向在道院問親迎禮先生言親迎以來從温公婦
　入¶門以後從伊川云廟見不必候三月只遲之半月
　亦可¶葢少存古人重配著代之義今婦人入門即廟
<pb:KR4d0226_WYG_058-51b>
　見葢舉¶世行之近見鄉里諸賢頗信左氏先配後祖
　之説豈後¶世紛紛之言不足據莫若從古為正否¶
永嘉有儀禮之學合見得此事是非左氏固難盡信然
其<md:KR4d0226_SBCK_058-33b>¶後説親迎處亦有布几筵告廟而來之説恐所謂後
祖者¶譏其失此禮耳¶
　禮支子不祭祭必告宗子然諸侯之嫡子已是襲爵
　¶其次子始立宗大夫士以嫡子為宗所以上承祖宗
　之重¶下垂百代之傳而不敢少慢者後世禮教不明
<pb:KR4d0226_WYG_058-52a>
　人家多¶以異姓為後寓所見鄉里有一人家兄弟二
　人其兄早¶亡無後遂立異姓為後後來弟却有子及
　舉行祭禮異¶姓子既為嫡主與凡題主及祝版皆用
　其名若論宗法¶祭惟宗子主之其他支子但得預其
　祭而已今異姓為¶後者既非祖宗氣血所傳乃欲以
　為宗子而專主其祭¶乎寓意欲以從弟之長者共主
　其祭事亦同著名行禮¶庶幾祖先之靈或歆享之不
　知可以義起否伏乞裁教<md:KR4d0226_SBCK_058-34a>¶
<pb:KR4d0226_WYG_058-52b>
立異姓為後此固今人之失今亦難以追正但預祭之
時¶盡吾孝敬之誠心可也¶
　行弔之日不飲酒食肉此古人因變而變常為得情
　¶性之正然先王制禮因人情而為之節文必情與文
　稱乃¶為得宜寓恐弔喪之日不飲酒食肉可以施於
　有服之¶親或情分之厚者若弔泛常之人只當於行
　弔之時不¶飲酒食肉弔畢則復常既與死者平時分
　疎但只少變¶平日以存古意可也未審尊意以為然
<pb:KR4d0226_WYG_058-53a>
　否¶
有服則不但弔日不飲酒食肉矣其他則視情分之厚
薄¶可也¶
　　　答徐居甫¶
　君子之道費而隱章<md:KR4d0226_SBCK_058-34b>¶鳶飛魚躍是子思喫𦂳為人處必有事焉而勿正心是
孟¶子喫𦂳為人處皆是要人就此瞥地便見得箇天理
全體¶若未見得且更虚心涵泳不可迫切追求穿鑿注
<pb:KR4d0226_WYG_058-53b>
解也¶
　君子之道造端乎夫婦及其至也察乎天地葢夫婦
　¶則情意宻而易於陷溺不於此致謹則私欲行於玩
　狎之¶地自欺於人所不知之境人倫大法雖講於師
　友之前¶亦未保其不壊於幽隠之處儻知造端之重
　隠㣲之際¶恐懼戒謹則是工夫從裏面做出以之事
　父兄處朋友¶皆易為力而有功矣¶
本只是説至近處似此推説亦好
<pb:KR4d0226_WYG_058-54a>
　天地之大也人猶有所憾恐非謂天能生覆而不能
　形¶載地能形載而不能生覆人猶有憾處恐只在於
　隂陽<md:KR4d0226_SBCK_058-35a>¶寒暑之或乖其常吉凶灾祥之或失其宜品類
　之枯敗¶夭折而不得遂其理此雖天地不能無憾人
　固不能無¶憾於此也¶
既是不可必望其全便是有未足處¶
　兩端謂衆論不同之極致都是就善處説如斷獄一
　人¶以為當死一人以為當罰今酌其中而行之否
<pb:KR4d0226_WYG_058-54b>
然所謂中非如子莫之所執也¶
　鬼神為德注云體物是其為物之體不知此體字是
　體¶用之體還復是體質之體¶
鬼神者氣之往來也須有此氣方有此物是為物之體
也¶
　　　答徐志伯(浩/)¶
示喻堂銘極荷不鄙三數年來不敢開口道一字尚且
無<md:KR4d0226_SBCK_058-35b>¶著身處今安敢為此以重其罪又使餘波所濺及於
<pb:KR4d0226_WYG_058-55a>
賢者¶乎兼堂中四壁環列前輩之象吾乃幅巾便服而
遊燕寢¶卧於其中似亦非便鄉聞劉子澄在衡陽作朱
陵道院自¶居正堂而以兩廡為前賢祠堂嘗竊疑其非
是恨渠已去¶不及正之也横渠先生亦言傳得夫子畫
像而無可設之¶處正為此耳幸試思之此雖細故其間
亦自不容無義理¶也¶
　　　答鄧衛老(絅問近思録/)¶
　乾健也健而無息之謂乾
<pb:KR4d0226_WYG_058-55b>
如何見得天之健處¶
　四德之元猶五常之仁(云云/)絅謂偏言一事仁之用
　¶也專言四者仁之體也仁之用莫若愛仁之體則愛
　有<md:KR4d0226_SBCK_058-36a>¶所不能盡必包四者論之而後仁之體可見¶
仁之一事乃所以包四者不可離其一事而别求兼四
者¶之仁也¶
　滿腔子是惻隱之心莫只是不餒否心要在腔子裏
　莫¶只是不放却否所謂腔子之義豈禪俗語耶
<pb:KR4d0226_WYG_058-56a>
腔子猶言軀殻耳只是俗語非禪語也滿腔子只是言
充¶塞周徧本來如此未説到不餒處下句所説得之¶
　凡物有本末不可分為兩段事灑掃應對是其然必
　¶有所以然絅竊謂是其然者人事也所以然者天理
　也下¶學而上達也¶
大槩是如此更詳玩之¶
　楊子拔一毛不為(云云/)絅竊謂三子皆執一而不知
　<md:KR4d0226_SBCK_058-36b>¶權故也使楊子之拔一毛不為施之在陋巷之時即
<pb:KR4d0226_WYG_058-56b>
　顔子¶矣墨子之摩頂放踵施之三過其門不入之時
　即禹矣¶故所謂中者惟可與權者能之¶
楊墨學不足以知道其心偏而不中豈復能為禹顔之
事¶可更思之¶
　昔受學於周茂叔每令尋顔子仲尼樂處所樂者何
　事¶絅謂孔顔之所樂者循理而已矣¶
此等處未易一言斷且宜虚心玩味兼考聖賢為學用
力¶處實下功夫方自見得如此硬説無益於事也
<pb:KR4d0226_WYG_058-57a>
　曾㸃漆雕已見大意絅謂大意者得非天理流行之
　妙¶聖賢作用之氣象與二子胸中灑落無一毫虧欠
　安行¶天理之至葢舜有天下而不與焉者也但二子
　已能窺<md:KR4d0226_SBCK_058-37a>¶測乎此未必身造乎此也故曰已見大意¶
且如此説亦未有病然須實下功夫真有見處方有意
味¶耳¶
　敬義夾持直上達天德自此絅謂夾持者豈内外並
　進¶之謂乎直上者豈進進不已之謂乎
<pb:KR4d0226_WYG_058-57b>
直上者不為物慾所累而倒東來西之謂也¶
　視聽思慮動作皆天理也人但於其中要識得真與
　妄¶爾¶
識字是𦂳要處要識得時須是學始得¶
　横渠先生謂范巽之曰吾輩不及古人病源何在巽
　¶之請問先生曰此非難悟設此語者葢欲學者存意
　之¶不妄庶游心寖熟有一日脱然如大寐之得醒耳<md:KR4d0226_SBCK_058-37b>¶横渠先生之意正要學者將此題目時時省察使之積
<pb:KR4d0226_WYG_058-58a>
久¶貫熟而自得之耳非謂只要如此説殺也¶
　明道先生曰某寫字時甚敬非是要字好只此是學
　絅¶謂此正在勿忘勿助之間也今作字怱怱則不復
　成字¶是忘也或作意令好則愈不能好是助也以此
　知持敬¶者正勿忘勿助之間也¶
若如此説則只是要字好矣非明道先生之意也¶
　伊川在講筵不曾請俸又不求封叙絅謂若是應舉
　得¶官便只當以常調自處雖陳乞封䕃可也
<pb:KR4d0226_WYG_058-58b>
本以應舉得官則當只以常調自處此自今常人言之
如¶此可也然朝廷待士却不當如此伊川先生所以難
言之¶也但云其説甚長則是其意以為要當從科舉法
都改變<md:KR4d0226_SBCK_058-38a>¶了乃為正耳近看韓魏公論不當使道士於正
殿設醮而¶不知設醮之非亦是此類須説到廢道士而
罷設醮方是¶究竟也¶
　介甫言律是八分書絅謂八分者豈王氏謂其深刻
　猶¶未及於十分也
<pb:KR4d0226_WYG_058-59a>
律所以明法禁非不有助於教化但於根本上少有欠
闕¶耳八分是其所長處二分乃其所闕此言是他見得
者葢¶許之之詞非譏之也¶
　治天下不由井地終無由得平周道只是均平又曰
　井¶田卒歸於封建乃定絅按張氏言治大抵以井田
　封建¶為主程先生論封建頗取栁子厚之説而范唐
　鑑亦推¶廣之至胡氏管見乃力詆子厚并排蘇范其
　説反與程<md:KR4d0226_SBCK_058-38b>¶門不合何也
<pb:KR4d0226_WYG_058-59b>
遺書中只有一條論封建而取栁子厚者其他處却不
如¶此恐此一段乃記録之誤也范氏説多茍簡不足為
法胡¶氏之論雖正然其言利害亦有所偏要之封建郡
縣互有¶利害但其理則當以封建為公耳此類且徐講
之非今日¶所急也¶
　釋氏之説若欲窮其説而去取之則其説未能窮固
　已¶化而為佛矣絅素不喜讀異端之書然徒知其跡
　而未¶究其去著儻遇辨詰詞必窮矣絅自度決不至
<pb:KR4d0226_WYG_058-60a>
　陷溺則¶亦不至騁辨然一物不知君子所恥也不知
　於此當何¶以處之¶
理有未窮則胸中不能無疑礙雖不陷溺亦偶然耳况
未<md:KR4d0226_SBCK_058-39a>¶必不陷溺耶至於欲騁辨而恥不知尤是末節不足
言但¶窮理功夫不可有所遺然又當審其緩急之序也¶
　明道先生曰周茂叔忩前草不除去子厚觀驢鳴亦
　謂¶如此又曰子厚聞生皇子(云云/)絅謂此即天地生
　物之¶心而人物所得以為心者葢仁之事也聖賢千
<pb:KR4d0226_WYG_058-60b>
　言萬句¶所謂傳心者惟此而已¶
大槩然矣但不可只如此説了便休須是常切玩味涵
養¶也¶
　　　答鄧衛老¶
昨所示卷子久無便不得報所論鬼神者甚有條理不
易¶看得如此但説乾健處云只行之一字便見草率之
甚下¶文云云則又全不應所問矣恐可更深思而詳説
之也又<md:KR4d0226_SBCK_058-39b>¶以楊墨為學仁義而過亦非是彼乃正為不識
<pb:KR4d0226_WYG_058-61a>
仁義耳非¶學之過而不得中也曾㸃之説乃不真實之
尤者今亦未¶須便論見處且當理㑹如何是實下功夫
底方法次第而¶用力焉久當自有得耳若只如此揣摸
籠罩將去即人人¶㑹説更要髙妙亦得但不濟事反害
事耳¶
　　　答張敬之(顯父/)¶
　梁恵王移民移粟之政周官廪人之職未嘗廢孟子
　非¶之者豈以恵王不知仁政之本耶
<pb:KR4d0226_WYG_058-61b>
此無異議但當熟玩孟子所説王政之始終其措置施
行¶之方略次第耳¶
　孟子答齊宣王愛牛一段¶
此等處與上章亦無甚異但要熟讀詳玩耳<md:KR4d0226_SBCK_058-40a>¶　必有事焉一段顯父謂此二者界限極難分别葢不
　¶致力則便無所事而幾於忘才著意則未免預期欲
　速而¶流於助但將心平鋪謹守則又未見脱灑處¶
此一段依孟子本文只合就養氣上説集注言之備矣
<pb:KR4d0226_WYG_058-62a>
明¶道先生移就持敬上説却是養氣已前一段事功夫
雖宻¶然恐不若且依孟子看也¶
　愛無差等施由親始夷子既知此説便當一親疎合
　貴¶賤方得今却曰施由親始則是又將親疎對待而
　言豈¶非吾之愛又有差等哉其詞氣牴牾信乎遁而
　窮矣¶
夷之所説愛無差等此是大病其言施由親始雖若粗
有¶差别然亦是施此無差等之愛耳故孟子但責其二
<pb:KR4d0226_WYG_058-62b>
本而¶不論其下句之自相矛盾也夷之所以卒能感動
而自知<md:KR4d0226_SBCK_058-40b>¶其非葢因孟子極言非為人泚之心有以切中
其病耳此¶是𦂳要處當著眼目也¶
　滕文公之問逾迫而孟子所以答之者若無可為謀
　¶者極其規模所就亦不過太王畏天保國之事至於
　萬章¶之問宋而孟子遽以成湯樂天之事反覆告之
　豈滕之¶地褊小不足以有為而王偃滅滕伐薛敗諸
　侯之兵果¶有可畏之實耶
<pb:KR4d0226_WYG_058-63a>
彊弱者勢也得失者事也宋滕之彊弱有異故其得失
之¶效不同但其一事之如此而為得如此而為失則其
理未¶嘗不同耳若曰以彊弱為得失則是彊者常得弱
者常失¶也豈其然乎¶
　以善服人則有心於求勝故人得以勝之以善養人
　<md:KR4d0226_SBCK_058-41a>¶則至誠樂與而人自心悦誠服其原亦判於公私義
　利之¶間也¶
以善服人者惟恐人之進於善也如張華之對晉武帝
<pb:KR4d0226_WYG_058-63b>
恐¶吴人更立令主則江南不可取之類是也以善養人
者唯¶恐人之不入於善也若湯之事葛遺之牛羊使人
往為之¶耕之類是也¶
　孟子既以智為始聖為終則智者致知之事聖者極
　至¶之名其終復曰智巧聖力是智反妙於聖矣南軒
　以¶為論學則智聖有始終之序語道則聖之極是智
　之極者¶也此説似可以破前所疑不知如何¶
智是見得徹之名聖是行得到之號有先後而無淺深
<pb:KR4d0226_WYG_058-64a>
也¶聖而不智如水母之無蝦亦將何所到乎<md:KR4d0226_SBCK_058-41b>¶　孟子謂乃若其情則可以為善而周子有五性感動
　¶而善惡分是又以善惡於動處並言之豈孟子就其
　情之¶未發而周子就其情之已發者言之乎¶
情未必皆善也然而本則可以為善而不可以為惡唯
反¶其情故為惡耳孟子指其正者而言也周子兼其正
與反¶者而言也莊子有遁天倍情之語亦此意也¶
　頃蒙見教云往者同安因聞鐘聲遂悟收心之法顯
<pb:KR4d0226_WYG_058-64b>
　父¶不揆驗之信然¶
當時所説聞鐘聲者本意不謂如此但言人心出入無
時¶鐘之一聲未息而吾之心已屢變矣¶
　潮汐月臨子午則潮生其理謂何豈以子者陽之始
　午¶者陽之極月為隂屬故其氣交激而至此耶<md:KR4d0226_SBCK_058-42a>¶潮汐之説余襄公言之尤詳大抵天地之間東西為緯
南¶北為經故子午夘酉為四方之正位而潮之進退以
月至¶此位為節耳以氣之消息言之則子者隂之極而
<pb:KR4d0226_WYG_058-65a>
陽之始¶午者陽之極而隂之始夘為陽中酉為隂中也¶
　　　答張敬之¶
向所示問目看得路脉全未是又多未曉此章之正意
而¶遽引他説以雜乎其間展轉相迷彼此都曉不得不
濟得¶事且當依傍本文逐句逐字解釋文理令其通透
見得古¶人説此話是此意了更將來反覆玩味久之自
有見處不¶須如此比類也聖智巧力之説則已得之矣
此便是看他¶處底様子也又論聖賢優劣此亦是癡人
<pb:KR4d0226_WYG_058-65b>
比較父祖年甲¶髙下之説學問工夫都不在此枉費心
思言語之力也<md:KR4d0226_SBCK_058-42b>¶　　　答丁賔臣(碩/)¶
十二月十一日熹叩首上啟丁君省元老友頃幸接承
便¶辱垂問雖喜用意之髙逺然竊觀容止之間未甚和
粹意¶其未似聖門學者氣象而所問又太多而不切有
不容以¶一詞相反復者用是黙黙不知所對及承訪逮
至於再三¶而不免少露鄙懐則足下已艴然於色而不
<pb:KR4d0226_WYG_058-66a>
欲聞矣自是¶以來彼此之懐終不相悉而今者承書遂
有督過之意三¶復以還愧怍亡已夫道在生人日用之
間而著於聖賢方¶冊之内固非先知先覺者所獨得而
後來者無所與也又¶非先知先覺者所能專而使後來
者不得聞也患在學者¶不能虚心循序反復沈潛而妄
意躐等自謂有見講論之¶條則又不過欲人之知已而
不求其益欲人之同已而不<md:KR4d0226_SBCK_058-43a>¶求其正一有不合則遂發
憤肆罵而無所不至此所以求¶之愈迫而愈不近也足
<pb:KR4d0226_WYG_058-66b>
下誠以是而深思之則熹之前日¶所以告足下者已悉
矣足下之學其是非得失亦明矣如¶以為然繼此見問
敢不敬對如曰不然則髙明之藴必有¶非愚昧所及知
者幸寛其咎而姑自信其説焉可也恵貺¶江蟹感領至
意江茶五瓶少見㣲意布則例不敢受前日¶柯國材之
子來饋亦已卻之非獨於左右為然也¶
　　　答丁賔臣¶
來喻富貴利達莫非天命軒冕儻來似未可必足見信
<pb:KR4d0226_WYG_058-67a>
道¶之篤然反復其言乃於得失之間未免有尤人之意
似又¶全未得力何耶末由面扣臨風馳想切兾以時自
愛益遜¶志於義理之學是所願望<md:KR4d0226_SBCK_058-43b>¶　　　答鄭　　(艮/)¶
示及疑義足見勉學之意已畧奉答但大抵用意未盡
親¶切更宜虚心詳味未要生疑只且似林一之看養氣
章順¶文看去足矣久之自當有見處有疑處也¶
　　　答黄嵩老
<pb:KR4d0226_WYG_058-67b>
大抵人情苦於猶豫多致因循一向嬾廢今但心所欲
為¶向前便做不要遲疑等待即只此目下頃刻之間亦
須漸¶見功效矣年運易往時不待人况中歲以後尤宜
汲汲也¶
　　　答黄令裕¶
示喻道之大本未有真見之期此只是急迫之病道之
大¶本豈别是一物但日用中隨事觀省久當自見然亦
須是¶虚心游意積其功力庶幾有得若一向如此急迫
<pb:KR4d0226_WYG_058-68a>
則方寸<md:KR4d0226_SBCK_058-44a>¶之間躁擾不寧終無可得之期矣¶
　　　答黄令裕(一作黄敬之/)¶
所喻日用功夫甚親切但更就此勉力為佳然書策亦
不¶可廢若一向如此又恐偏枯别生病也左氏之説未
暇及¶此若論當讀之書何止左氏但朋友只看論語孟
子已無¶餘力何暇更及他書也¶
　　　答黄令裕(一作黄敬之/)¶
收書雖見鄉道之切然更宜寛以居之使其優柔漸漬
<pb:KR4d0226_WYG_058-68b>
有¶以自得乃為有益正不在如此迫切也大學文義通
貫所¶不難見須更反復要見下手用力處而從事焉乃
為有諸¶已耳若只如此安排布置口説得行未至未當
得功夫也<md:KR4d0226_SBCK_058-44b>¶
<pb:KR4d0226_WYG_058-69a>
考異¶
答徐子融有性無性之説不容不結束(一作/結抹)¶
　　(第二十版/)¶
　安能必二公之見從(安能一/作安敢)
　　(第二十二版/)¶
答宋深之大學是聖門最初用功處然此等處(一作然/此¶等語)
　　(第二十五版/)¶
　
<pb:KR4d0226_WYG_058-69b>
　
　
　
　
　
　
　
　晦庵集巻五十八

<pb:KR4d0226_WYG_059-1a>
欽定四庫全¶書
　晦庵集巻五十九　　　　　宋　朱子　撰
　　書(問答一本作知舊門人問答/)
　　　答
