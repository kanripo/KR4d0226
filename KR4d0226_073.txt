# -*- mode: mandoku-view -*-
#+TITLE: 晦庵集
#+DATE: 2015-09-23 10:22:39
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 73

<md:KR4d0226_SBCK_072-59a>¶
隱之尊孟辨(隱之名允文建安人/)¶
　　　　温公疑孟上¶
疑曰孟子稱所願學者孔子然則君子之行孰先於孔
子¶孔子厯聘七十餘國皆以道不合而去豈非非其君
不事¶歟孺悲欲見孔子孔子辭以疾豈非非其友不友
<pb:KR4d0226_WYG_073-1b>
乎陽貨¶為政於魯孔子不肯仕豈非不立於惡人之朝
乎為定哀¶之臣豈非不羞汚君乎為委吏為乘田豈非
不卑小官乎¶舉世莫知之不怨天不尤人豈非遺佚而
不怨乎飲水曲¶肱樂在其中豈非阨窮而不憫乎居鄉
黨恂恂似不能言¶豈非由由然與之偕而不自失乎是
故君子邦有道則見<md:KR4d0226_SBCK_073-1b>¶邦無道則隱事其大夫之賢者友
其士之仁者非隘也和¶而不同遯世無悶非不㳟也苟
毋失其中雖孔子由之何¶得云君子不由乎
<pb:KR4d0226_WYG_073-2a>
　辨曰孟子曰伯夷隘栁下惠不㳟隘與不㳟君子不
　由¶原孟子之言非是瑕疵夷惠也而清和之弊必至
　於此¶葢以一於清其流必至於隘一於和其流必至
　於不㳟¶其弊如是君子豈由之乎苟得其中雖聖人
　亦由之矣¶觀吾孔子之行時乎清而淸時乎和而和
　仕止久速當¶其可而已是乃所謂時中也是聖人之
　時者也詎可與¶夷惠同日而語哉或謂伯夷制行以
　清下惠制行以和¶捄時之弊不得不然亦非知夷惠
<pb:KR4d0226_WYG_073-2b>
　者苟有心於制行則¶清也和也豈得至於聖哉夷之
　清惠之和葢出於天性<md:KR4d0226_SBCK_073-2a>¶之自然特立獨行而不變遂
　臻其極至此其所以為聖¶之清聖之和也孟子固嘗
　以百世之師許之矣慮後之¶學者慕其清和而失之
　偏於是立言深捄清和之弊大¶有功於名教疑之者
　誤矣¶
　　觀吾夫子之行時乎清而清時乎和而和仕止久
　　速¶當其可而已是乃所謂時中也是聖人之時者
<pb:KR4d0226_WYG_073-3a>
　　也詎¶可與夷惠同日而語哉五十八字愚欲刪去
　　而¶補之曰然此不待别求左驗而是非乃明也姑
　　即温公之¶所援以為說者論之固已曉然矣如温
　　公之説豈非¶吾夫子一人之身而兼二子之長歟
　　然則時乎清而¶非一於清矣是以清而不隘時乎
　　和而非一於和矣¶是以和而未嘗不㳟其曰聖之
　　時者如四時之運温<md:KR4d0226_SBCK_073-2b>¶凉和燠各以其序非若伯夷
　　之清則一於寒凉栁下¶惠之和則一於温燠而不
<pb:KR4d0226_WYG_073-3b>
　　能相通也以是言之則是¶温公之所援以為說者
　　乃所以助孟子而非攻也又¶曰苟有心於制行至
　　章末愚欲刪去而易之曰使夷¶惠有心於制行則
　　方且勉强修為之不暇尚何以為¶聖人之清和也
　　歟彼其清且和也葢得於不思不勉¶之自然是以
　　特立獨行終其身而不變此孟子所以¶直以為聖
　　人而有同於孔子也又恐後之學者慕其¶清和而
　　失之一偏於是立言以捄其末流之弊而又¶曰乃
<pb:KR4d0226_WYG_073-4a>
　　所願則學孔子也其抑揚開示至深切矣亦何¶疑
　　之有¶
疑曰仲子以兄之祿為不義之禄葢謂不以其道事君
而<md:KR4d0226_SBCK_073-3a>¶得之也以兄之室為不義之室葢謂不以其道取於
人而¶成之也仲子葢嘗諌其兄矣而兄不用也仲子之
志以為¶吾既知其不義矣然且食而居之是口非之而
身享之也¶故避之居於於陵於陵之室與粟身織屨妻
辟纑而得之¶也非不義也豈當更問其築與種者誰歟
<pb:KR4d0226_WYG_073-4b>
以所食之鵝兄¶所受之饋也故哇之豈以母則不食以
妻則食之耶君子¶之責人當探其情仲子之避兄離母
豈所願耶若仲子者¶誠非中行亦狷者有所不為也孟
子過之何其甚耶¶
　辨曰陳仲子弗居不義之室弗食不義之禄夫孰得
　¶而非之居於於陵以彰兄之過與妻同處而離其母
　人則¶不為也而謂仲子避兄離母豈所願耶殊不曉
　其說仲¶子之兄非不友孰使之避仲子之母非不慈
<pb:KR4d0226_WYG_073-5a>
　孰使之離<md:KR4d0226_SBCK_073-3b>¶烏得謂之豈所願耶仲子齊之世家萬鍾
　之祿世之有¶矣不知何為諌其兄以其祿與室為不
　義而弗食弗居¶也謂仲子為狷者有所不為避兄離
　母可謂狷乎孟子¶深闢之者以離母則不孝避兄則
　不㳟也使仲子之道¶行則天下之人不知義之所在
　謂兄可避母可離其害¶教也大矣孟子之言履霜之
　戒也歟¶
　　温公云仲子嘗諌其兄而兄不用然且食而居之
<pb:KR4d0226_WYG_073-5b>
　　是¶口非之而身享之也故避之又曰仲子狷者有
　　所不¶為者也愚謂口非之而身享之一時之小嫌
　　狷者之¶所不為一身之小節至於父子兄弟乃人
　　之大倫天地¶之大義一日去之則禽獸不逺矣雖
　　復謹小嫌守小¶節亦將安所施哉此孟子絶仲子
　　之本意隱之云仲<md:KR4d0226_SBCK_073-4a>¶子之兄非不友孰使之避仲
　　子之母非不慈孰使之¶離愚謂政使不慈不友亦
　　無逃去之理觀舜之為法¶於天下者則知之矣
<pb:KR4d0226_WYG_073-6a>
疑曰孔子聖人也定哀庸君也然定哀召孔子孔子不
俟¶駕而行過位色勃如也足躩如也過虛位且不敢不
㳟况¶召之有不徃而他適乎孟子學孔子者也其道豈
異乎夫¶君臣之義人之大倫也孟子之徳孰與周公其
齒之長孰¶與周公之於成王成王㓜周公負之以朝諸
侯及長而歸¶政北面稽首畏事之與事文武無異也豈
得云彼有爵我¶有徳齒可慢彼哉孟子謂蚳鼃居其位
不可以不言言而¶不用不可以不去已無官守無言責
<pb:KR4d0226_WYG_073-6b>
進退可以有餘裕孟¶子居齊齊王師之夫師者導人以
善而救其惡者也豈謂<md:KR4d0226_SBCK_073-4b>¶之無官守無言責乎若謂之為
貧而仕耶則後車數十乘¶從者數百人仰食於齊非抱
關撃柝比也詩云彼君子兮¶不素餐兮夫賢者所為百
世之法也余懼後之人挾其有¶以驕其君無所事而貪
祿位者皆援孟子以自况故不得¶不疑¶
　辨曰孟子將朝王王使人來曰寡人如就見者也有
　寒¶疾不可以風朝將視朝不識可使寡人得見乎探
<pb:KR4d0226_WYG_073-7a>
　王之¶意未嘗以尊徳樂道為事方且恃萬乘之尊而
　不肻先¶賢者之屈故辭以疾欲使孟子屈身先之也
　孟子知其¶意亦辭以疾者非驕之也身可屈道其可
　屈乎其與君¶命召不俟駕而行異矣又孟子曰天下
　有逹尊三朝廷¶莫如爵鄉黨莫如齒輔世長民莫如
　徳夫尊有徳敬耆<md:KR4d0226_SBCK_073-5a>¶老乃自古人君通行之道也人君
　所貴者爵爾豈可慢¶夫齒與徳哉若夫伊尹之於太
　甲周公之於成王此乃¶大臣輔導㓜主非可與逹尊
<pb:KR4d0226_WYG_073-7b>
　槩而論也又孟子謂蚳鼃¶為士師職所當諫諌之不
　行則當去為臣之道當如是¶也為王之師則異矣記
　曰君之所不臣於其臣者二而¶師處其一尊師之禮
　詔於天子無北面非所謂有官守¶有言責者也其進
　退豈不綽綽然有餘裕哉孟子以道¶自任一言一行
　未嘗少戾於道意謂人君尊徳樂道不¶如是則不足
　與有為而謂挾其有以驕其君無所事而¶貪祿位者
　過矣
<pb:KR4d0226_WYG_073-8a>
　温公云孔子聖人也定哀庸君也然定哀召孔子孔
　¶子不俟駕而行過位色勃如也足躩如也過虚位且
　不敢<md:KR4d0226_SBCK_073-5b>¶不恭况召之有不徃而他適乎孟子學孔子者
　也其道¶豈異乎夫君臣之義人之大倫也孟子之徳
　孰與周公¶其齒之長孰與周公之於成王成王㓜周
　公負之以朝¶諸侯及長而歸政北面稽首畏事之與
　事文武無異也¶豈得云彼有爵我有齒徳可慢彼哉
　愚謂孟子固將朝¶王矣而王以疾要之則孟子辭而
<pb:KR4d0226_WYG_073-8b>
　不徃其意若曰自我¶而朝王則貴貴也貴貴義也而
　何不可之有以王召我¶則非尊賢之禮矣如是而徃
　於義何所當哉若其所以¶與孔子異者則孟子自言
　之詳矣恐温公亦未深考耳¶孟子逹尊之義愚謂逹
　者通也三者不相值則各伸其¶尊而無所屈一或相
　値則通視其重之所在而致隆焉¶故朝廷之上以伊
　尹周公之忠聖耆老而祗奉嗣王左<md:KR4d0226_SBCK_073-6a>¶右孺子不敢以
　其齒徳加焉至論輔世長民之任則太¶甲成王固拜
<pb:KR4d0226_WYG_073-9a>
　手稽首於伊尹周公之前矣其迭為屈伸¶以致崇極
　之義不異於孟子之言也故曰通視其重之¶所在而
　致隆焉唯可與權者知之矣官守言責一職之¶守耳
　其進退去就決於一事之得失一言之從違者也¶若
　為師則異於是矣然亦豈不問其道之行否而食其¶
　祿耶觀孟子卒致為臣而歸齊王以萬鍾畱之而不
　可¶得則可見其出處之大槩矣¶
疑曰孟子知燕之可伐而必待能行仁政者乃可伐之
<pb:KR4d0226_WYG_073-9b>
齊¶無仁政伐燕非其任也使齊之君臣不謀於孟子孟
子勿¶預知可也沈同既以孟子之言勸王伐燕孟子之
言尚有¶懷而未盡者安得不告王而止之乎夫軍旅之
事民之死<md:KR4d0226_SBCK_073-6b>¶生國之存亡皆繫焉苟動而不得其宜則民
殘而國危仁¶者何忍坐視其終危乎¶
　辨曰沈同問燕可伐孟子答之曰可伐者言燕之君
　臣¶擅以國而私與受其罪可伐沈同亦未嘗謂齊將
　伐之¶也豈可臆度其意預告之以齊無善政不可伐
<pb:KR4d0226_WYG_073-10a>
　燕歟且¶言之不可不慎也久矣彼欲伐人之國未嘗
　與已謀苟¶逆探其意而沮其謀政恐不免貽禍矣或
　謂其勸齊伐¶燕孟子已嘗自明其說意在激勸宣王
　使之感悟而行¶仁政爾孟子答問之際抑揚高下莫
　不有法讀其書者¶當求其立言垂訓之意而䆒其本
　末可也¶
　　聖賢之心如明鑑止水來者照之然亦照其面我
　¶　者而已矣固不能探其背而逆照之也沈同之問
<pb:KR4d0226_WYG_073-10b>
　　<md:KR4d0226_SBCK_073-7a>¶以私而不及公問燕而不及齊惟以私而問燕故
　　燕之可¶伐孟子之所宜知也惟不以公而問齊故
　　齊之不可¶伐孟子之所不宜對也温公疑孟子坐
　　視齊伐燕而¶不諌隱之以為孟子恐不免貽禍故
　　不諌温公之疑¶固未當而隱之又大失之觀孟子
　　言取之而燕民悦¶則取之取之而燕民不悦則勿
　　取然燕之可取不可¶取决於民之悦否而已使齊
　　能誅君弔民拯之於水¶火之中則烏乎而不可取
<pb:KR4d0226_WYG_073-11a>
　　哉¶
疑曰經云當不義則子不可不爭於父傳曰愛子教之
以¶義方孟子云父子之間不責善不責善是不諫不教
也可¶乎¶
　辨曰孟子曰古者易子而教之非謂其不教也又曰
　父<md:KR4d0226_SBCK_073-7b>¶子之間不責善父為不義則爭之非責善之謂也
　傳云¶愛子教之以義方豈自教也哉胡不以吾夫子
　觀之鯉¶趨而過庭孔子告之不學詩無以言不學禮
<pb:KR4d0226_WYG_073-11b>
　無以立鯉¶退而學詩與禮非孔子自以詩禮訓之也
　陳亢喜曰問¶一得三聞詩聞禮又聞君子之遠其子
　孟子之言正與¶孔子不約而同其亦有所受而言之
　乎¶
　　子雖不可以不爭於父觀内則論語之言則其諫
　¶　也以㣲隱之説已盡更發此意尤佳¶
疑曰告子云性之無分於善不善猶水之無分於東西
此¶告子之言失也水之無分於東西謂平地也使其地
<pb:KR4d0226_WYG_073-12a>
東高¶而西下西高而東下豈決導所能致乎性之無分
於善不¶善謂中人也瞽瞍生舜舜生商均豈陶染所能
變乎孟子<md:KR4d0226_SBCK_073-8a>¶云人無有不善此孟子之言失也丹朱商均
自㓜及長所¶日見者堯舜也不能移其惡豈人之性無
不善乎¶
　辨曰孟子曰人性之善也猶水之就下也人無有不善
　水¶無有不下葢言人之性皆善也繋辭曰一陰一陽
　之謂¶道繼之者善也成之者性也是則孔子嘗有性
<pb:KR4d0226_WYG_073-12b>
　善之言¶矣中庸曰天命之謂性樂記曰人生而静天
　之性也人¶之性禀於天曷嘗有不善哉荀子曰性惡
　楊子曰善惡¶混韓子曰性有三品皆非知性者也犠
　生犂胎龍寄蛇¶腹豈常也哉性一也人與鳥獸草木
　所受之初皆均而¶人為最靈爾由氣習之異故有善
　惡之殊上古聖人固¶有禀天地剛健純粹之性生而
　神靈者後世之人或善¶或惡或聖或狂各隨氣習而
　成其所由來也遠矣堯舜<md:KR4d0226_SBCK_073-8b>¶之聖性也朱均之惡豈性
<pb:KR4d0226_WYG_073-13a>
　也哉夫子不云乎唯上智與¶下愚不移非謂不可移
　也氣習漸染之久而欲移下愚¶而為上智未見其遽
　能也詎可以此便謂人之性有不¶善乎¶
　　　温公疑孟下¶
疑曰孟子云白羽之白猶白雪之白白雪之白猶白玉
之¶白告子當應之云色則同矣性則殊矣羽性輕雪性
弱玉¶性堅而告子亦皆然之此所以來犬牛人之難也
孟子亦¶可謂以辨勝人矣
<pb:KR4d0226_WYG_073-13b>
　辨曰孟子白羽之白與白雪白玉之同異者葢以難
　告¶子生之謂性之説也告子徒知生之謂性言人之
　為¶人有生而善生而惡者殊不知惟民生厚因物有
　遷所習<md:KR4d0226_SBCK_073-9a>¶不慎流浪生死而其所禀受亦從以異故有
　犬牛人性¶之不同而其本性未始不善也猶之水也
　其本未嘗不¶清所以濁者土汨之耳澄其土則水復
　清矣謂水之性¶自有清濁可乎孟子非以辨勝人也
　懼人不知性而賊¶仁害義滅其天理不得已而為之
<pb:KR4d0226_WYG_073-14a>
　辨孝經曰天地之性¶人為貴以言萬物之性均惟人
　為貴耳性之學不明人¶豈知自貴哉此孟子所以不
　憚諄諄也¶
　　此二章熹未甚曉恐隱之之辨亦有未明處¶
疑曰禮君不與同姓同車與異姓同車嫌其偪也為卿
者¶無貴戚異姓皆人臣也人臣之義諌於君而不聽去
之可¶也死之可也若之何以其貴戚之故敢易位而處
也孟子¶之言過矣君有大過無若紂紂之卿士莫若王
<pb:KR4d0226_WYG_073-14b>
子比干箕<md:KR4d0226_SBCK_073-9b>¶子㣲子之親且貴也㣲子去之箕子為之奴
比干諌而死¶孔子曰商有三仁焉夫以紂之過大而三
子之賢猶且不¶敢易位也况過不及紂而賢不及三子
者乎必也使後世¶有貴戚之臣諌其君而不聽遂廢而
代之曰吾用孟子之¶言也非簒也義也其可乎或曰孟
子之志欲以懼齊王也¶是又不然齊王若聞孟子之言
而懼則將愈忌惡其貴戚¶聞諌而誅之貴戚聞孟子之
言又將起而蹈之則孟子之¶言不足以格驕君之非而
<pb:KR4d0226_WYG_073-15a>
適足以為簒亂之資也其可乎¶
　辨曰道之在天下有正有變堯舜之讓湯武之伐皆
　變¶也或謂堯舜不慈湯武不義是皆聖人之不幸而
　處其¶變也禪遜之事堯舜行之則盡善之噲行之則
　不善矣¶征伐之事湯武行之則盡美魏晉行之則不
　美矣伊尹<md:KR4d0226_SBCK_073-10a>¶之放太甲霍光之易昌邑豈得已哉為人
　臣者非不知¶正之為美或曰從正則天下危從變則
　天下安然則孰¶可苟以安天下為大則必曰從變可
<pb:KR4d0226_WYG_073-15b>
　唯此最難處非通¶儒莫能知也尹光異姓之卿擅自
　廢立後世猶不得而¶非之况貴戚之卿乎紂為無道
　貴戚如㣲子箕子比干¶不忍坐視商之亾而覆宗絶
　祀反覆諌之不聽易其君¶之位孰有非之者或去或
　奴或諌而死孔子稱之曰商¶有三仁焉以仁許之者
　疑於大義猶有所闕也三仁固¶仁矣其如商祚之絶
　何季札辭國而生亂孔子因其來¶聘貶而書名所以
　示法春秋明大義書法甚嚴可以鍳¶矣君有大過貴
<pb:KR4d0226_WYG_073-16a>
　戚之卿反覆諌而不聽則易其位此乃¶為宗廟社稷
　計有所不得已也若進退廢立出於群小<md:KR4d0226_SBCK_073-10b>¶閽寺而當
　國大臣不與焉用彼卿哉是故公子光使專¶諸弑其
　君僚春秋書吳以弑不稱其人不稱其國者歸¶罪於
　大臣也其經世之慮深矣此孟子之言亦得夫春¶秋
　之遺意歟¶
　　隱之云三仁於大義有闕此恐未然蓋三仁之事
　¶　不期於同自靖以獻于先王而已以三仁之心行
<pb:KR4d0226_WYG_073-16b>
　　¶孟子之言孰曰不可然以其不期同也故不可以
　　一方論¶之况聖人之言仁義未嘗備舉言仁則義
　　在其中矣¶今徒見其目之以仁而不及義遂以為
　　三子猶有偏¶焉恐失之蔽也此篇大意已正只此
　　數句未安¶
疑曰君子之仕行其道也非為禮貌與飲食也昔伊尹
去¶湯就桀豈能迎之以禮哉孔子棲棲皇皇周遊天下
佛肸<md:KR4d0226_SBCK_073-11a>¶召欲徃公山弗擾召欲徃彼豈為禮貌與飲食哉
<pb:KR4d0226_WYG_073-17a>
急於行¶道也今孟子之言曰雖未行其言也迎之有禮
則就之禮¶貌衰則去之是為禮貌而仕也又曰朝不食
夕不食君曰¶吾大者不能行其道又不能從其言也使
飢餓於我土地¶吾耻之周之亦可受也是為飲食而仕
也必如是是不免¶於鬻先王之道以售其身也古之君
子之仕也殆不如此¶
　辨曰孔子之於魯衞始接之以禮則仕及不見悦於
　¶其君則去豈可謂不為禮貌而仕歟為魯司㓂不用
<pb:KR4d0226_WYG_073-17b>
　從而¶祭燔肉不至不稅冕而行豈可謂不為飲食而
　仕歟進¶以禮退以義得之不得曰有命孰謂孔子棲
　棲皇皇不¶為禮貌與飲食哉孟子曰迎之有禮則就
　禮貌衰則去¶又曰朝不食夕不食周之亦可受者則
　是言也未嘗或<md:KR4d0226_SBCK_073-11b>¶戾於吾孔子之所行如曰不為飲食
　則當慕夷齊可也¶又何仕為聖賢固不專為飲食其
　所以為飲食云者為¶禮貌耳而謂古之君子能辟榖
　者耶不顧廉恥而苟容¶者耶誦孟子之言而不量其
<pb:KR4d0226_WYG_073-18a>
　輕重之可否何說而不可¶疑¶
　　孟子言所就三所去三其上以言之行不行為去
　　就¶此仕之正也其次以禮貌衰未衰為去就又其
　　次至¶於不得已而受其賜則豈君子之本心哉盖
　　當是時¶舉天下莫能行吾言矣則有能接我以禮
　　貌而周我¶之困窮者豈不善於彼哉是以君子以
　　為猶可就也¶然孟子葢通上下言之若君子之自
　　處則在所擇矣¶孟子於其受賜之節又嘗究言之
<pb:KR4d0226_WYG_073-18b>
　　曰飢餓不能出門<md:KR4d0226_SBCK_073-12a>¶戸則周之亦可受也(明未至於/如是之貧)
　　(則不/可受)免死而已矣(言受¶之有限不求/嬴餘明不多受)以是而觀則
　　温公可以無疑於孟子¶矣而隱之所辨引孔子事
　　為證恐未然也¶
疑曰所謂性之者天與之也身之者親行之也假之者
外¶有之而内實亾也堯舜湯武之於仁義也皆性得而
身行¶之也五覇則强焉而已夫仁所以治國家而服諸
侯也皇¶帝王覇皆用之顧其所以殊者大小高下遠近
<pb:KR4d0226_WYG_073-19a>
多寡之間¶耳假者文具而實不從之謂也文具而實不
從其國家且¶不可保况於覇乎雖久假而不歸猶非其
有也¶
　辨曰仁之為道有生者皆具有性者同得顧所行如
　何¶耳堯舜之於仁生而知之率性而行也湯武之於
　仁學¶而知之體仁而行也五伯之於仁困而知之意
　謂非仁<md:KR4d0226_SBCK_073-12b>¶則不足以治國家服諸侯於是假而行之其
　實非仁也¶而謂皇帝王覇皆用之顧其所以殊者大
<pb:KR4d0226_WYG_073-19b>
　小高卑遠近¶多寡之間耳何所見之異也孟子之言
　曰堯舜性之湯¶武身之五覇假之假之而不歸烏知
　其非有正合中庸¶所謂或安而行或利而行或勉强
　而行及其成功一也¶孟子之意以勉其君為仁耳惜
　乎五伯假之而不能久¶也¶
　　隱之以五伯為困知勉行者愚謂此七十子之事
　　非¶五伯所及也假之之情與勉行固異而彼於仁
　　義亦¶習聞其號云爾豈眞知之者哉温公云假者
<pb:KR4d0226_WYG_073-20a>
　　文具而¶實不從之謂也文具而實不從其國家且
　　不可保况¶於覇乎雖久假而不歸猶非其有也愚
　　謂當時諸侯<md:KR4d0226_SBCK_073-13a>¶之於仁義文實俱䘮惟五覇能具其
　　文耳亦彼善於¶此之謂也又有大國資强輔因竊
　　仁義之號以令諸¶侯則孰敢不從之也哉使其有
　　王者作而以仁義之¶實施焉則爝火之光其息久
　　矣孟子謂久假不歸烏¶知其非有止謂當時之人
　　不能察其假之之情而遂¶以為眞有之耳此正温
<pb:KR4d0226_WYG_073-20b>
　　公所惑而反以病孟子不亦¶誤哉¶
疑曰虞書稱舜之徳曰父頑母嚚象傲克諧以孝烝烝
乂¶不格姦所貴乎舜者為其能以孝和諧其親使之進
進以¶善自治而不至於惡也如是則舜為子瞽瞍必不
殺人矣¶若不能止其未然使至於殺人執於有司乃棄
天下竊之¶以逃狂夫且猶不為而謂舜為之乎是特委
巷之言也殆<md:KR4d0226_SBCK_073-13b>¶非孟子之言也且瞽瞍既執於臯陶矣舜
烏得而竊之雖¶負而逃於海濵臯陶外雖執之以正其
<pb:KR4d0226_WYG_073-21a>
法而内實縱之以¶予舜是君臣相予為偽以欺天下也
惡得為舜與臯陶哉¶又舜既為天子矣天下之民戴之
如父母雖欲遵海濱而¶處民豈聽之哉是臯陶之執瞽
瞍得法而亡舜也所亡益¶多矣故曰是特委巷之言殆
非孟子之言也¶
　辨曰桃應之問乃設事耳非謂已有是事也桃應之
　意¶葢謂法者天下之大公舜制法者也臯陶守法者
　也脫¶或舜之父殺人則如之何孟子答之曰執之者
<pb:KR4d0226_WYG_073-21b>
　士之職¶所當然也舜不敢禁者不以私恩廢天下之
　公法也夫¶有所受云者正如為將閫外之權則專之
　君命有所不¶受士之守法亦然葢以法者先王之制
　與天下公共為<md:KR4d0226_SBCK_073-14a>¶之士者受法於先王非可為一人而
　私之舜既不得私¶其父將寘之於法則失為人子之
　道將寘而不問則廢¶天下之法寧并棄天下願得竊
　負而逃處於海濱樂以¶終其身焉更㤀其為天子之
　貴也當時固無是事彼既¶設為問目使孟子不答則
<pb:KR4d0226_WYG_073-22a>
　其理不明孟子之意謂天下¶之富天子之貴不能易
　事父之孝遂答之以天下可忘¶而父不可暫捨所以
　明父子之道也其於名教豈曰小¶補之哉¶
　　龜山先生嘗言固無是事此只是論舜心耳愚謂
　　執¶之而已矣非洞見臯陶之心者不能言也此一
　　章之¶義見聖賢所處無所不用其極所謂止於至
　　善者也¶隱之之辯專以父子之道為言郤似實有
　　此事於義<md:KR4d0226_SBCK_073-14b>¶未瑩
<pb:KR4d0226_WYG_073-22b>
史剡曰堯以二女妻舜百官牛羊事舜於畎畝之中瞽
瞍¶與象猶欲殺之使舜塗廩而縱火舜以兩笠自扞而
下又¶使舜穿井而實以土舜為匿空出他人井剡曰頑
嚚之人¶不入徳義則有之矣其好利而畏害則與衆不
殊也或者¶舜未為堯知而瞽瞍欲殺之則可矣堯已知
之四嶽舉之¶妻以二女養以百官方且試以百揆而禪
天下焉則瞽瞍¶豈不欲利其子之為天子而尚欲殺之
乎雖欲殺之亦不¶可得已藉使得殺之瞽瞍與象將隨
<pb:KR4d0226_WYG_073-23a>
踵而誅雖甚愚人必¶不為也此特閭父里嫗之言而孟
子信之過矣後世又承¶以為實豈不過甚矣哉(史剡又/一篇疑)
(舜與益無避之之/事辨在後常語中)¶
　辨曰萬章問曰父母使舜完廩捐階瞽瞍焚廩使浚
　井<md:KR4d0226_SBCK_073-15a>¶出從而揜之象曰謨葢都君咸我績牛羊父母倉
　廩父¶母干戈朕琴朕弤朕二嫂使治朕棲象徃入舜
　宫舜在¶牀琴象曰鬰陶思君爾忸怩舜曰惟兹臣庶
　汝其予于¶治繼曰不識舜不知象之將殺已歟孟子
<pb:KR4d0226_WYG_073-23b>
　答曰奚而不¶知也象憂亦憂象喜亦喜又問曰然則
　舜偽喜者歟答¶曰彼以愛兄之道來故誠信而喜之
　奚偽焉且夫舜未¶為堯知瞽瞍與象殺之可也堯既
　知之象焉得而殺之¶温公云閭父里嫗之言固然矣
　萬章既以為誠有是事¶如謂其必無而不答則兄弟
　之道孰與明之乎孟子答¶之云云者以見聖人之心
　不藏怒不宿怨惟知有兄弟¶之愛而已使天下後世
　明兄弟之道者孟子之功大矣¶讀孟子者不求其明
<pb:KR4d0226_WYG_073-24a>
　教之意而謂其信之過是亦不思<md:KR4d0226_SBCK_073-15b>¶之甚也¶
　　則兄弟之道孰與明之乎以下至終篇愚欲易之
　¶　曰然因其所問而告之亦可以見仁人之於兄弟
　　之心¶矣葢仁人之於兄弟不藏怒不宿怨惟知有
　　兄弟之¶愛而已今不求孟子之意而以信之太過
　　疑之是以¶筋骨形容之不善而棄天下馬也¶
　　　李公常語上(太伯/)¶
常語曰堯傳之舜舜傳之禹禹傳之湯湯傳之文武周
<pb:KR4d0226_WYG_073-24b>
公¶文武周公傳之孔子孔子傳之孟軻軻之死不得其
傳焉¶如何曰孔子死不得其傳矣彼孟子者名學孔子
而實背¶之者也焉得傳敢問何謂也曰孔子之道君君
臣臣也孟¶子之道人皆可以為君也天下無王霸言偽
而辨者不殺<md:KR4d0226_SBCK_073-16a>¶諸子得以行其意孫吳之智蘇秦之詐孟
子之仁義其原¶不同其所以亂天下一也¶
　辨曰大道之傳至吾夫子然後大成夫子沒百餘歲
　楊¶朱墨翟各持所見以惑後學朱之為我則偏於為
<pb:KR4d0226_WYG_073-25a>
　義翟¶之兼愛則偏於為仁聖人之道自是而晦孟軻
　氏出以¶仁義之言解其蔽斯道復明不幸六藝之文
　厄於秦火¶由漢以來佛老顯行聖道不絶如綫韓愈
　氏斷然號於¶世曰軻之死不得傳夫道不可斯湏離
　而其在於人心¶者固常自若豈眞不傳哉葢以道之
　大要不外乎仁義¶自孟子没未有唱為仁義之説者
　此道所以為不傳也¶謂孟子名學孔子而實偝之妄
　矣又謂孫吳之智蘇張¶之詐與孟子之仁義一於亂
<pb:KR4d0226_WYG_073-25b>
　天下且仁義之與智詐不<md:KR4d0226_SBCK_073-16b>¶啻氷炭之異非可槩而論
　遂併以仁義爲亂天下所見¶之謬如是烏知帝王所
　傳之道哉¶
　　孔子傳之孟軻軻之死不得其傳此非深知所傳
　¶　者何事則未易言也夫孟子之所傳者何哉曰仁
　　義而¶已矣孟子之所謂仁義者何哉曰仁人心也
　　義人路¶也曰惻隱之心仁之端也羞惡之心義之
　　端也如斯¶而已矣然則所謂仁義者又豈外乎此
<pb:KR4d0226_WYG_073-26a>
　　心哉堯舜之¶所以為堯舜以其盡此心之體而已
　　禹湯文武周公¶孔子傳之以至於孟子其間相望
　　有或數百年者非¶得口傳耳授宻相付屬也特此
　　心之體隱乎百姓日¶用之間賢者識其大不賢者
　　識其小而體其全且盡¶則為得其傳耳雖窮天地
　　亘萬古而其心之所同然<md:KR4d0226_SBCK_073-17a>¶若合符節由是而出宰
　　制萬物酬酢萬變莫非此心¶之妙用而其時措之
　　宜又不必同也故堯舜與賢而¶禹與子湯放桀文
<pb:KR4d0226_WYG_073-26b>
　　王事殷武王殺受孔子作春秋以¶翼衰周孟子說
　　諸侯以行王道皆未嘗同也又何害¶其相傳之一
　　道而孟子之所謂仁義者亦不過使天¶下之人各
　　得其本心之所同然者耳李氏以蘇張孫¶吳班焉
　　葢不足以窺孟子之籓籬而妄議之也推此¶觀之
　　則其所蔽亦不難辨矣¶
常語曰孟子曰五霸者三王之罪人也吾以為孟子者
五¶霸之罪人也五霸率諸侯事天子孟子勸諸侯為天
<pb:KR4d0226_WYG_073-27a>
子苟¶有人性者必知其逆順耳矣孟子當周顯王時其
後尚且¶百年而秦并之嗚呼孟子忍人也其視周室如
無有也<md:KR4d0226_SBCK_073-17b>¶　辨曰孟子說列國之君使之行王政者欲其去暴虐
　行¶仁義而救民於水火耳行仁義而得天下雖伊尹
　太公¶孔子說其君亦不過此彼五覇者假仁義而行
　陽尊周¶室而陰欲以兵强天下孟子不忍斯民死於
　闘戰遂以¶王者仁義之道詔之使當時之君不行仁
<pb:KR4d0226_WYG_073-27b>
　義而得天下¶孟子亦惡之矣豈復勸諸侯為天子哉
　大抵入人之罪¶必文致其事巧為鍜錬無所不至謂
　孟子為忍人入罪¶也多矣其知有天誅鬼責之事乎¶
　　李氏罪孟子勸諸侯為天子正為不知時措之宜
　　隱¶之之辯已得之但少發明時措之意又所云行
　　仁義¶而得天下雖伊尹太公孔子說其君亦不過
　　如此語¶亦未盡善若云行仁義而天下歸之乃理
　　勢之必然<md:KR4d0226_SBCK_073-18a>¶雖欲辭之而不可得也又辨云大抵入
<pb:KR4d0226_WYG_073-28a>
　　人之罪以下¶疑可刪去¶
常語曰孔子曰桓公九合諸侯不以兵車管仲之力也
如¶其仁如其仁又曰管仲相桓公覇諸侯一匡天下民
到於¶今受其賜㣲管仲吾其被髪左袵矣而孟子謂以
齊王猶¶反手也功烈如彼其卑故曰管仲曽西之所不
為嗚呼是¶猶見人之鬬者而笑曰胡不因而殺之貨可
得也雖然他¶人之鬬者耳桓公管仲之於周救父祖也
而孟子非之奈¶何
<pb:KR4d0226_WYG_073-28b>
　辯曰孔子謂管仲如其仁言仲之似仁而非仁也又
　謂¶㣲管仲吾其被髪左袵言仲有攘郤夷狄之功也
　至謂¶其小器奢僣不知禮言仲之不能圖大致遠也
　夫奢僣<md:KR4d0226_SBCK_073-18b>¶不知禮之人豈得為仁乎其所以九合諸侯
　者假仁而¶行以濟其不仁耳宜曾西之所不為也昔
　成湯以七十¶里為小國之諸侯伊尹相之以王於天
　下齊以千里之¶國而相管仲管仲得君之專行國政
　之久功烈如彼其¶卑童子且羞稱之况大賢乎有好
<pb:KR4d0226_WYG_073-29a>
　功利者必喜管仲仁¶者不為也管仲急於圖覇藉周
　室以為之資耳謂桓公¶管仲之於周如救父祖吾弗
　信之矣¶
　　夫子之於管仲大其功而小其器邵康節亦謂五
　　覇¶者功之首罪之魁也知此者可與論桓公管仲
　　之事¶矣夫子言如其仁者以當時王者不作中國
　　衰夷狄¶横諸侯之功未有如管仲者故許其有仁
　　者之功亦¶彼善於此而已至於語學者立心致道
<pb:KR4d0226_WYG_073-29b>
　　之際則其規<md:KR4d0226_SBCK_073-19a>¶模宏遠自有定論豈曰若管仲而休
　　耶曾西之恥而¶不為葢亦有説矣李氏又有救鬬
　　之說愚以為桓公¶管仲救父祖之鬬而私其財以
　　為子舍之藏者也故¶周雖小振而齊亦寢强矣夫
　　豈誠心惻怛而救之哉¶孟子不與管仲或以是耳
　　隱之以為小其不能相桓¶公以王於天下恐不然
　　齊桓之時周徳雖衰天命未¶改革命之事未可為
　　也孟子言以齊王猶反手自謂¶當年事勢且言已
<pb:KR4d0226_WYG_073-30a>
　　志非為管仲發也¶
常語曰或曰然則湯武不為歟曰湯武不得已也契相
土¶之時詎知其有桀哉后稷公劉古公之時詎知其有
紂哉¶夫所以世世種徳以善其身以及其國家而已湯
武之生¶不幸而遭桀紂放之殺之而蒞天下豈湯武之
願哉仰畏<md:KR4d0226_SBCK_073-19b>¶天俯畏人欲遂其為臣而不可得也由孟子
之言則是湯¶武修仁行義以取桀紂爾嗚呼吾乃不知
仁義之為簒器¶也又仲虺之誥成湯放桀于南巢惟有
<pb:KR4d0226_WYG_073-30b>
慙徳曰予恐來世¶以台為口實孔子謂武盡美矣未盡
善也彼順天應人猶¶臲卼如此而孟子固求之其心安
乎哉¶
　辨曰仁義者人心之所同好不仁不義者人心之所
　同¶惡豈惟人心好惡為然天心亦如之湯武為順天
　應人¶之舉放桀伐紂豈得已哉孟子憫戰國之際人
　之道不¶立矢口成言無非仁義而謂孟子以仁義為
　簒器斯言¶一發天下以談仁義為諱則人將遺其親
<pb:KR4d0226_WYG_073-31a>
　後其君為忍¶心害理之歸矣言其可不愼乎湯有慙
　徳仲虺之誥言¶之詳孔子雖以武為未盡善而終憲
　章之故彖易之革<md:KR4d0226_SBCK_073-20a>¶曰湯武革命順乎天而應乎人其
　論仁政徳教必以三¶代為稱首曷嘗謂湯武不可為
　歟惜乎戰國之君以孟¶子為迂闊不能求為湯武三
　代之治不可復見此僻儒¶得以妄生譏議也¶
　　隱之此辯甚精但所云矢口而言無非仁義兩句
　¶　説事意不盡不若云教諸侯行仁義以救百姓倒
<pb:KR4d0226_WYG_073-31b>
　　懸之¶急因言其效以為苟能行此則天下必將歸
　　之至於¶仁孚義逹而天下之人各得其本心之所
　　同然者則¶雖三代之治何以加此¶
常語曰三分天下有其二以服事殷周之徳其可謂至
徳¶也已矣又曰有君民之大徳有事君之小心書序伊
尹既¶醜有夏復歸于亳孟子亦曰五就湯五就桀伊尹
也夫周<md:KR4d0226_SBCK_073-20b>¶顯王未聞有惡行特㣲弱爾非紂也而齊梁不
事之非桀¶也而孟子不就之嗚呼孟子之欲為佐命何
<pb:KR4d0226_WYG_073-32a>
其躁也¶
　辨曰三分天下有其二以服事商者文王亦俟上天
　¶之休命爾使其歴數在躬天命之人歸之文王雖欲
　盡臣¶節予知其不能焉此武王所以謂文王誕膺天
　命九年¶而大勲未集也伊尹樂堯舜之道而耕莘湯
　三聘之乃¶幡然而改意其五就云者是必湯得伊尹
　而貢之使之¶事桀聘問徃來至於五就也且王者之
　迹熄而詩亡詩¶亡然後春秋作則知王者之賞罰不
<pb:KR4d0226_WYG_073-32b>
　行乎天下而自列¶於侯邦也周之衰㣲久矣仲尼生
　靈王之時猶不去魯¶而事周至于顯王則又㣲弱矣
　孟子安得去齊而事周¶乎今有人焉父不能主其家
　諸子各營别業不事其父<md:KR4d0226_SBCK_073-21a>¶有以孝悌之道訓之使其
　子知有孝悌雖未能事其父¶則亦不敢悖逆矣苟不
　知出此乃相其父曰汝為父之¶尊曷不治其子使事
　已歟吾恐諸子悖逆之心自是而¶生矣是無異劉文
　公與萇𢎞欲合諸侯以城成周與夫¶張儀欲挾天子
<pb:KR4d0226_WYG_073-33a>
　以令天下也孟子肻為是舉乎借使當¶時有湯武為
　之君孟子為之佐命興仁義之化則天下¶復見商周
　之盛治而三王可四矣何其幸耶夫何孟子¶不遇其
　時不見諸行事徒託之空言猶足扶衞聖道七¶篇之
　著與詩書相為表裏曷謂其躁哉¶
　　李氏謂周顯王未聞有惡行特微弱爾而孟子不
　　使¶齊梁事之以是咎孟子愚謂周以失道寖㣲寖
　　滅孔¶子作春秋雖云尊周然貶天子以逹王事二
<pb:KR4d0226_WYG_073-33b>
　　百四十<md:KR4d0226_SBCK_073-21b>¶二年之間亦屢書矣至於顯王之時天下
　　不知有周¶室葢人心離而天命改久矣是時有王
　　者作亦不待¶滅周而後天下定于一也聖人心與
　　天同而無所適¶莫豈其拳拳於已廢之衰周而使
　　斯人坐䝉其禍無¶已哉臯陶曰天聰明自我民聰
　　明天明畏自我民明¶威逹于上下敬哉有土知此
　　則知天矣聖人之心豈¶異是耶隱之只以衰㣲二
　　字斷周之不可事正在李¶氏詆罵中而所謂以孝
<pb:KR4d0226_WYG_073-34a>
　　悌訓之則子必能事其父乃¶謂使諸侯事周也孟
　　子本無此意¶
常語曰大哉孔子之作春秋也援周室於千仞之壑使
天¶下昭然知無二王削吳楚之塟辟其僣號也諱茅戎
之戰¶言莫敢敵也㣲孔子則春秋不作㣲春秋則京師
不尊為<md:KR4d0226_SBCK_073-22a>¶人臣子不當如是哉嗚呼孟子其亦聞之也哉
首止之會¶殊會王世子尊之也其盟復舉諸侯尊王世
子而不敢與¶盟也洮之盟王人㣲者也序乎諸侯之上
<pb:KR4d0226_WYG_073-34b>
貴王命也美哉¶齊桓其深知君臣之禮如此夫使孟子
謀之則桓公偃然¶在天子之位矣世子王人為亡人之
不暇孰與諸侯相先¶後哉¶
　辨曰春秋之時周室衰㣲天王不能自立以至下堂
　¶而見諸侯當是時徒擁其虚位爾孔子厯聘七十二
　君未¶嘗説之使尊周室及夫公山氏之召乃曰如有
　用我者¶吾其為東周乎此聖人之知幾也嗚呼知幾
　其神矣乎¶苟惟說諸侯使之尊周諸侯不得自肆而
<pb:KR4d0226_WYG_073-35a>
　彊者必生變¶則是速其滅周也先見之幾豈陋儒所
　能知哉或曰齊<md:KR4d0226_SBCK_073-22b>¶晉尊周非歟曰齊晉志在覇業不得
　不尊周也孟子距¶孔子之時又百有餘歲則周之㣲
　弱可知矣若管仲之¶功可為孔子為之矣孔子不為
　孟子安得為之乎孔子¶作春秋寓一王之法正天下
　之名分使亂臣賊子知所¶懼孟子以王者仁義之道
　説諸侯使之知有君臣父子¶而杜僣竊簒弑之禍正
　得夫春秋之㫖但學者有所未¶究爾又孟子曰以力
<pb:KR4d0226_WYG_073-35b>
　假仁者覇以徳行仁者王孟子未¶嘗不欲當時之君
　尚徳而不尚力豈復使諸侯偃然在¶天子之位哉齊
　桓之於管仲學焉而後臣之任賢之專¶固無愧於湯
　武惜乎桓公無王者量管仲無王佐才徒¶相與謀託
　周室以號天下而成覇者之業爾為君而内¶亂醜惡
　為臣而亡禮僣奢何足道哉首止之會尊王世<md:KR4d0226_SBCK_073-23a>¶子復
　舉諸侯而不敢與盟洮之盟序王人於諸侯之上¶以
　尊王命君臣之禮固盡矣其志在於圖覇不得不爾
<pb:KR4d0226_WYG_073-36a>
　盗亦有道其是之謂乎¶
　　孔子尊周孟子不尊周如冬裘夏葛飢食渇飲時
　　措¶之異宜爾此齊桓不得不尊周亦廹於大義不
　　得不¶然夫子筆之於經以明君臣之義於萬世非
　　專為美¶桓公也孔孟易地則皆然李氏未之思也
　　隱之以孟¶子之故必謂孔子不尊周又似諸公以
　　孔子之故必¶謂孟子不合不尊周也得時措之宜
　　則並行而不相¶悖矣
<pb:KR4d0226_WYG_073-36b>
常語曰或曰仲尼之徒無道桓文之事者吾子何為曰
衣¶裳之會十有一春秋也非仲尼修乎木瓜衞風也非
仲尼<md:KR4d0226_SBCK_073-23b>¶刪乎正而不譎魯語也非仲尼言乎仲尼亟言之
其徒雖¶不道無歉也嗚呼覇者豈易與哉使齊桓能有
終管仲能¶不侈則文王太公何恧焉詩曰采葑采菲無
以下體葢聖¶人之意也¶
　辨曰周衰王者之賞罰不行乎天下諸侯擅相侵伐
　¶强凌弱衆暴寡是非善惡由是不明人欲肆而天理
<pb:KR4d0226_WYG_073-37a>
　滅矣¶吾夫子憂之乃因魯史而修春秋以代王者之
　賞罰是¶是而非非善善而惡惡誅姦䛕於既死發潛
　徳之幽光¶是故春秋成而亂臣賊子懼觀夫二百四
　十二年之間¶書會者無國無之惟齊之會以尊王室
　為辭夫子屢書¶之攘戎狄而封衞人思之作木瓜之
　詩夫子取之伐楚¶責包茅之貢不入問昭王南征不
　復夫子有正而不譎<md:KR4d0226_SBCK_073-24a>¶之言夫子亟言之者以是時無
　能尊王室故進之爾然¶以權詐有餘而仁義不足功
<pb:KR4d0226_WYG_073-37b>
　止於覇此夫子之徒所以¶無道之也儗人必於其倫
　謂使齊桓能有終管仲能不¶侈則文王太公何恧過
　矣¶
　　春秋序桓績葢所謂彼善於此論語論桓文之事
　　猶¶曰師也過商也不及使當日無公西華之問則
　　今之¶説者必有優劣之分矣詩錄木瓜即春秋序
　　績之意¶亦以善衞人之情也豈以齊桓之事為盡
　　可法哉李¶氏詆孟子而甚畏齊桓尊管仲至以文
<pb:KR4d0226_WYG_073-38a>
　　王太公比之¶反易顚倒如此良由不識聖賢所傳
　　本心之體故不¶知王道之大而易怵於功利之淺
　　爾¶
　　　李公常語下<md:KR4d0226_SBCK_073-24b>¶常語曰孟子曰盡信書則不如無書仁人無敵於天下
以¶至仁伐至不仁而何其血之流杵也曰紂一人惡耶衆
人惡¶耶衆皆善而紂獨惡則去紂久矣不待周也夫為
天下逋¶逃主萃淵藪同之者可遽數耶紂存則逋逃者
<pb:KR4d0226_WYG_073-38b>
曷歸乎其¶欲拒周者人可數耶血流漂杵未足多也或
曰前徒倒戈¶攻于後以北故荀卿曰殺者皆商人非周
人也然則商人¶之不拒周審矣曰如皆北也焉用攻又
曰甚哉世人之好¶異也孔子非吾師乎衆言驩驩千徑
百道幸存孔子吾得¶以求其是虞夏商周之書出於孔
子其誰不知孟子一言¶人皆畔之畔之不已故今人之
取孟子以斷六經矣嗚呼¶信孟子而不信經是猶信他
人而疑父母也
<pb:KR4d0226_WYG_073-39a>
　辯曰魯語曰爼豆之事則嘗聞之矣軍旅之事未之
　學<md:KR4d0226_SBCK_073-25a>¶也孔子之意可見矣客有問陶𢎞景注易與本草
　孰先¶陶曰注易誤不至殺人注本草誤則有不得其
　死者世¶以為知言唐子西嘗曰𢎞景知本草而未知
　經注本草¶誤其禍疾而小注六經誤其禍遲而大前
　世儒臣引經¶誤國其禍至於伏尸百萬流血千里武
　成曰血流漂杵¶武王以此自多之辭當時倒戈攻後
　殺傷固多非止一¶處豈止血流漂杵乎孟子深慮戰
<pb:KR4d0226_WYG_073-39b>
　國之君以此藉口故¶曰盡信書則不如無書而謂血
　流漂杵未足為多豈示¶訓之意哉經注之禍正此類
　也反以孟子為畔經是亦¶惑矣謂虞夏商周之書出
　于孔子人宜取信詩非孔子¶之刪乎雲漢之詩曰周
　餘黎民靡有孑遺信斯言也則¶是周無遺民也請以
　此說為證<md:KR4d0226_SBCK_073-25b>¶常語曰或曰然則舜避堯之子於南河之南禹避舜之
子¶於陽城何如曰堯不聼舜讓舜受終于文祖舜不聼
<pb:KR4d0226_WYG_073-40a>
禹讓¶禹受命于神宗或二十有八載或十有七年厯數
在躬既¶决定矣天下之心既固結矣又何避乎禹舜未
相避也由¶孟子之言則古之聖人作偽者也好名者也
王莽執孺子¶手流涕歔欷何足哂哉¶
　辨曰舜受堯之遜禹受舜之遜雖經歴年久然舜格
　于¶文祖乃在卒堯䘮之後書曰月正元日者言是月
　始即¶正云爾則禹之即正從可知也舜禹服䘮畢退
　而避之¶歸其位於子理所宜然孟子之言葢非臆說
<pb:KR4d0226_WYG_073-40b>
　亦必有所¶據舜禹大聖人也豈固欲為天子哉天與
　之人與之有¶不可得而辭避者如以此為偽則舜讓
　于徳弗嗣禹拜<md:KR4d0226_SBCK_073-26a>¶稽首固辭皆以其作偽可乎¶
　　此二段辨已得之無可議者矣¶
常語曰或曰以徳行仁者王王不待大湯以七十里文
王¶以百里何如曰皆孟子之過也大雅曰瑟彼玉瓚黄
流在¶中九命然後錫以玉瓚秬鬯帝乙之時王季為西
伯以功¶徳受此賜周自王季中分天下而治之矣奚百
<pb:KR4d0226_WYG_073-41a>
里而已哉¶商頌曰𤣥王桓撥受小國是達受大國是達
率履不越遂¶視既發相土烈烈海外有截帝命不違至
于湯齊契之時¶已受大國相土承之入為王官伯出長
諸侯威武烈烈四¶海之外率服截爾整齊商自相土威
行乎海外矣奚七十¶里而已哉嗚呼孟子之教人已不
知量也哉¶
　辨曰孟子曰湯以七十里文王以百里葢言亳豐皆
　小<md:KR4d0226_SBCK_073-26b>¶國也雖王季相土嘗為伯以長諸侯而其受封之
<pb:KR4d0226_WYG_073-41b>
　初乃¶七十里百里爾固未嘗闢土地并吞諸侯之國
　也而謂¶大雅曰瑟彼玉瓚黄流在中九命然後受此
　賜王季為¶西伯中分天下而治矣奚止於百里商頌
　曰相土烈烈¶海外有截契之時已受大國相土承之
　入為王官伯以¶長諸侯威行乎海外矣奚止七十里
　遂以是為孟子之¶過教人已不知量余所未喻¶
　　瑟彼玉瓚黄流在中詩說恐未然就使如其言則
　　隱¶之之辯已得之矣
<pb:KR4d0226_WYG_073-42a>
常語曰或曰父母使舜完廩捐階瞽瞍焚廩使浚井出
從¶而揜之象曰謨葢都君咸我績牛羊父母倉廩父母
干戈¶朕琴朕弤朕二嫂使治朕棲象徃入舜宫舜在牀
琴象曰<md:KR4d0226_SBCK_073-27a>¶鬰陶思君爾忸怩舜曰惟兹臣庶汝其予于治
有諸曰書¶云瞽子父頑母嚚象傲克諧以孝烝烝又不
格姦又曰負¶罪引慝祗載見瞽瞍䕫䕫齊栗瞽瞍亦允
若瞽象未嘗欲¶殺舜也瞽象欲殺舜刃之可也何其完
廩浚井之迂其亦¶有所虐矣象猶能慮則謂二嫂者帝
<pb:KR4d0226_WYG_073-42b>
女也奪而妻之可乎¶堯有百官牛羊倉廩以備事舜於
畎畝之中而不能衞其¶女乎雖其見奪又無吏士無刑
以治之乎舜以父母之不¶愛號泣於旻天父母欲殺之
幸而得脫而遽鼔琴何其樂¶也是皆委巷之說而孟子
之聼不聰也(此一叚辨在/温公史剡)¶
常語曰舜誕敷文徳舞干羽于兩階七旬有苖格則孟
子¶之譏武成宜矣哉曰以天下征一國以天子征諸侯
如孟¶賁摶童子遲速在我修文徳以待其來可也大雅
<pb:KR4d0226_WYG_073-43a>
曰以爾<md:KR4d0226_SBCK_073-27b>¶鉤援與爾臨衝以伐崇墉臨衝閑閑崇墉言言
執訊連連¶攸馘安安文王以諸侯伐諸侯固有訊有馘
武王以諸侯¶伐天子奚不用戰哉牧野詩云檀車煌煌
駟騵彭彭維師¶尚父時維鷹揚涼彼武王是也(此一叚/無辨太)
(伯著書立言非詆前賢有識見未到¶處宜與之辨明如/前叚云瞽象欲殺舜刅之可也何其完廩浚井之迂此)
(可為訓耶又謂武王以諸侯伐天子奚/不¶用戰其言之不祥如是何足辨之哉)¶
常語曰或曰孟子之言諸侯奚不聼也謂迂闊者乎曰
迂¶闊有之矣亦足憚也孟子謂諸侯能以取天下矣位
<pb:KR4d0226_WYG_073-43b>
卿大¶夫豈不能取一國哉為其君不亦難乎然滕文公
嘗行孟¶子之道矣故許行陳相目之曰仁政曰聖人其
後寂寂不¶聞滕侯之得天下也孟子之言固無驗也¶
　辨曰滕文公嘗行孟子之道矣既而許子為神農之
　言<md:KR4d0226_SBCK_073-28a>¶告文公文公與之處孟子葢嘗闢之以從許子之
　道是¶相率而為偽惡能治國家則知文公行孟子之
　道不克¶終矣當是時許行稱之曰仁政曰聖人亦不
　可謂行孟¶子之言無驗其後不聞滕侯之得天下夫
<pb:KR4d0226_WYG_073-44a>
　天下大物也¶豈可必得哉然滕侯亦未嘗禮孟子使
　為輔相而授以¶國政此不足為孟子疵¶
　　辨已得之¶
常語曰孔子與賓牟賈言大武曰聲滛及商何也對曰
非¶武音也有司失其傳也若非有司失其傳則武王之
志荒¶矣武王之志猶不貪商而孟子曰文王望道而未
之見謂¶商之祿未盡也病其有賢臣也文王貪商如此
其甚則事¶君之小心安在哉豈孔子之妄言哉孔子不
<pb:KR4d0226_WYG_073-44b>
妄孟子之誣<md:KR4d0226_SBCK_073-28b>¶文王也¶
　辨曰孟子曰文王視民如傷望道而未之見葢言文
　王¶之仁望治道而未之見爾趙岐釋之曰殷錄未盡
　尚有¶賢臣道未得至故望而不致誅於紂此岐之失
　也讀孟¶子而識其意正岐之失可也而乃用岐之說
　攻孟子謂¶孟子誣文王之貪商豈理也哉欲加人以
　罪援引他事¶以實之其不仁甚矣¶
　　望道而未之見而與如古人多通用此句與上文
<pb:KR4d0226_WYG_073-45a>
　　視¶民如傷為對孟子之意曰文王保民之至而視
　　之猶¶如傷體道之極而望之猶如未之見其純亦
　　不已如¶是愚意謂然不審隱之以為如何¶
常語曰或曰孟子之心以天下積亂矣諸侯皆欲自雄
苟<md:KR4d0226_SBCK_073-29a>¶說之以臣事周孰能喜也故掲仁義之竿而湯武為
之餌¶幸其速售以拯斯民而已矣曰孟子不肻枉尺直
㝷謂以¶順為正者妾婦之道其肻屑就之如此乎夫仁
義又豈速¶售之物也子噲不得與人燕子之不得受燕
<pb:KR4d0226_WYG_073-45b>
於子噲固知¶有周室矣天之所廢必若桀紂周室其為
桀紂乎盛之有¶衰若循環然聖王之後不能無昏亂尚
賴臣子扶救之爾¶天下之地方百里者有幾家家可以
行仁義人人可以為¶湯武則六尺之孤可託者誰乎孟
子自以為好仁吾知其¶不仁甚矣¶
　辨曰湯居毫小國也伊尹相湯使之伐夏救民桀雖
　無¶道天子也君也湯有道諸侯也臣也伊尹胡不說
　湯率¶諸侯而朝夏乎行李徃來至於五就觀時察變
<pb:KR4d0226_WYG_073-46a>
　葢已熟<md:KR4d0226_SBCK_073-29b>¶矣不得已為伐夏之舉致湯於王道固非盛
　徳之事後¶世莫有非之者以能躬行仁義順天應人
　故也自非伊¶尹之聖安能任其責哉文王在豐亦小
　國也文王之於¶紂與湯之於桀事體均也其所以異
　者時焉而已觀其¶得太公而師事之伐崇遏莒戡黎
　雖曰三分天下有其¶二以服事殷亦以厯數未歸得
　以盡其臣節至武王則¶赫然有剪商之志又况商紂
　罪惡貫盈又過於桀而此¶十亂之賢為之輔相雖欲
<pb:KR4d0226_WYG_073-46b>
　率諸侯遵文考之道而事紂¶莫可得矣此所以興牧
　野之師而建王業也孟子之於¶列國說之以行仁政
　者不過言治岐之事而已說之使¶為湯武者不過以
　徳行仁而已說之以行王道者不過¶乎使民養生䘮
　死無憾而已未嘗說之使伐某國誅某<md:KR4d0226_SBCK_073-30a>¶人開疆拓土
　大綂天下而為王也若孟子者眞聖人之¶徒歟識通
　變之道達時措之宜不肻枉尺直尋奈何時¶君咸謂
　之迂闊於事終莫能聼納其說仁義之道不獲¶見於
<pb:KR4d0226_WYG_073-47a>
　施設以濟斯民所以不免後世紛紛之議嗚呼說¶其
　君使為湯武以為不仁乃以桓公管仲為仁乖謬如¶
　是安得有道之士與之正曲直哉¶
　　辨已得之但李氏所云家家可以行王道人人可
　¶　以為湯武則六尺之孤可託者誰乎此三句當略
　　與之¶辨愚謂王道即堯舜禹湯文武周公孔孟相
　　傳之道¶由周公而上上而為君由孔子而下下而
　　為臣固家¶家可以得而行矣湯武適遭桀紂故不
<pb:KR4d0226_WYG_073-47b>
　　幸有征誅¶之事若生堯舜之時則豈將左洞庭右
　　彭蠡而悍然<md:KR4d0226_SBCK_073-30b>¶有不服之心耶其在九官羣后之列
　　濟濟而和可知¶矣如此則人人為湯武又何不可
　　之有¶
常語曰孟子曰紂之去武丁未久也其故家遺俗流風
善¶政猶有存者又有㣲子㣲仲王子比干箕子膠鬲皆
賢人¶也相與輔相之故久而後失之也尺地莫非其有
也一民¶莫非其臣也然而文王猶方百里起是以難也
<pb:KR4d0226_WYG_073-48a>
齊人有言¶曰雖有智慧不如乘勢雖有鎡基不如待時
今時則易然¶也今之學者曰自天子至於庶人皆得以
行王道孟子說¶諸侯行王道非取王位也應之曰行其
道而已乎則何必¶紂之失之也何憂乎善政之存何畏
乎賢人之輔尺地一¶民皆紂之有何害諸侯之行王道
哉齊宣王問曰人皆謂¶我毁明堂毁諸已乎孟子對曰
夫明堂者王者之堂也王<md:KR4d0226_SBCK_073-31a>¶欲行王政則勿毁之矣行王
政而居明堂非取王位而何¶也君親無將不容纎芥於
<pb:KR4d0226_WYG_073-48b>
其間而學者紛紛强為之辭¶
　辨曰不談王道樵夫猶能笑之孰謂學而為士反不
　知¶道乎謂之王道者即仁義也君行王道者以仁義
　而安¶天下也君行覇道者以詐力而服天下也孟子
　說其君¶以仁義不猶愈於說其君尚詐力歟且天下
　不可以詐¶力得也尚矣得民心斯得天下假仁義而
　行民心且不¶可得况能王天下乎仁義之道萬世之
　所常行天下之¶所共由民生之所日用也今乃謂自
<pb:KR4d0226_WYG_073-49a>
　天子至於庶人皆¶得以行王道為非果何理耶觀其
　應學者之言皆增損¶其詞而非議孟子君子無取焉
　子貢欲去告朔之餼羊¶孔子曰爾愛其羊我愛其禮
　魯自文公廢朝享之禮祭<md:KR4d0226_SBCK_073-31b>¶而孔子不去其羊者欲使
　後世見其羊猶能識其禮羊¶亡禮亦亡矣孟子欲勿
　毁明堂其意亦猶是也明堂在¶泰山之下周天子廵
　狩朝諸侯之所適在齊地非齊之¶建立也存之不為
　僣亦可以見王政之大端如以為諸¶侯不用而毁之
<pb:KR4d0226_WYG_073-49b>
　則後世之君不惟不知王政將謂後世¶不可復行矣
　此孟子所以勸齊勿毁之也而謂孟子勸¶齊宣居明
　堂取王位抑何燭理不明而厚誣孟子歟¶
　　李氏此叚之意不謂天子庶人不可並行王道但
　　謂¶孟子所論文王與紂之事為不然爾當辯之曰
　　¶孟子之時有信行王道者必有天下其勢與文王
　　不同非¶謂文王計欲取紂而不能也人人可行王
　　道已辯於¶前但孟子行王道者必有天下其時措
<pb:KR4d0226_WYG_073-50a>
　　之不同又<md:KR4d0226_SBCK_073-32a>¶不可執一而論隱之之辯似未中李氏
　　之失也¶
常語曰學者又謂孟子權以誘諸侯使進於仁義仁義
逹¶則尊君親親周室自復矣應之曰言仁義而不言王
道彼¶說之而行仁義固知尊周矣言仁義可以王彼說
之則假¶仁義以圖王唯恐行之之晚也尚何周室之顧
哉嗚呼今¶之學者雷同甚矣是孟子而非六經樂王道
而㤀天子吾¶以為天下無孟子可也不可無六經無王
<pb:KR4d0226_WYG_073-50b>
道可也不可無¶天子故作常語以正君臣之義以明孔
子之道以防亂患¶於後世爾人知之非我利人不知非
我害悼學者之迷惑¶聊復有言¶
　辨曰泰伯曰天下無孟子可也不可無六經無王道
　可¶也不可無天子噫是果㤗伯之說耶使其說行害
　理傷<md:KR4d0226_SBCK_073-32b>¶教也大矣余請易之曰無六經則不可而孟子
　尤不可¶無無天子則不可而王道尤不可無嘗試言
　之易詩書¶禮樂春秋之六經所以載帝王之道為致
<pb:KR4d0226_WYG_073-51a>
　治之成法固¶不可無也孟子則闢楊墨距詖行放滛
　辭使邪說者不¶得作然後異端以息正道以明堯舜
　禹湯文武周孔之¶業不墜此孟子所以為尤不可無
　也經曰天子作民父¶母以為天下王史曰天子建中
　和之極其可無之乎夫¶所謂王道者天子之所行六
　經之所載孟子之所說者¶是也孰謂其可無哉無王
　道則三綱淪九法斁人倫廢¶而天理滅矣世之學者
　稍有識見不為此言豈好事者¶假設滛辭詭賢者之
<pb:KR4d0226_WYG_073-51b>
　名以行于世乎學者宜謹思之¶
　　李氏難學者謂孟子以權誘諸侯之說孟子本無
　　此<md:KR4d0226_SBCK_073-33a>¶意是李氏設問之過當略明辨之天下可無孟
　　¶子不可無六經可無王道不可無天子隱之之辨
　　已得之¶愚又謂有孟子而後六經之用明有王道
　　而後天子¶之位定有六經而無孟子則楊墨之仁
　　義所以流也¶有天子而無王道則桀紂之殘賊所
　　以禍也故嘗譬¶之六經如千斛之舟而孟子如運
<pb:KR4d0226_WYG_073-52a>
　　舟之人天子猶長¶民之吏而王道猶吏師之法今
　　曰六經可以無孟子¶天子可以無王道則是舟無
　　人吏無法將焉用之矣¶李氏自以為悼學者之迷
　　惑而為是言曾不知己之¶迷惑也亦甚哉¶
　　　鄭公藝圃折𠂻(叔友/)¶
折𠂻曰孟軻非賢人仲尼之徒無道桓文之事者聞誅
一<md:KR4d0226_SBCK_073-33b>¶夫紂矣未聞弑君三宿出晝於予心猶以為速沈同
問燕¶可伐歟吾應之曰可此孟子之罪也
<pb:KR4d0226_WYG_073-52b>
　辨曰周衰之末戰國縱横用兵爭疆以相侵奪當時
　處¶士務先權謀以為上賢先王大道陵遲墮廢異端
　並起¶若楊朱墨翟放蕩之言以干時惑衆者非一此
　趙岐之¶說也天下豈復有王道哉豈復知有仁義哉
　幸而有唱¶為仁義之說者猶足以使亂臣賊子逡廵
　退縮不敢自¶肆而况孟子治儒術承三聖以仁義之
　道說於諸侯思¶濟斯民不幸而其說不行而商周之
　盛治不可復見其¶與假仁而行急於覇功者有間矣
<pb:KR4d0226_WYG_073-53a>
　可謂非賢人乎又舉¶數條以為孟子之罪余於温公
　疑孟李公常語辨之矣¶誅一夫紂即泰誓所謂獨夫
　紂也三宿出晝即孔子去<md:KR4d0226_SBCK_073-34a>¶魯之意也如之何以為孟
　子之罪乎¶
　　仲尼之徒無道桓文之事者聞誅一夫紂矣沈同
　　問¶燕可伐此三事已辯於疑孟常語中矣唯出晝
　　一事¶當於第九叚辯之此叚辯孟軻非賢人之句
　　亦湏引¶孟子所傳之說今只以趙氏題辭為據恐
<pb:KR4d0226_WYG_073-53b>
　　未足以折¶談者之鋒也¶
折𠂻曰春秋書王存周也孔子曰如有用我者吾其為
東¶周乎此仲尼之本心也孟軻非周民乎履周之地食
周之¶粟常有無周之心學仲尼而叛之者也周徳之不
競亦已¶甚矣然其虚位猶拱而存也使當時有能唱威
文之舉則¶文武成康之業庸可庶幾乎為軻者徒以口
舌求合自媒¶利祿盍亦使務是而已乎奈何今日說梁
惠明日說齊宣<md:KR4d0226_SBCK_073-34b>¶說梁襄說滕文皆㗖之使為湯文武之
<pb:KR4d0226_WYG_073-54a>
為此軻之賊心也¶譬之父病亟雖使商臣為子未有不
望其生者如之何其¶直寘諸不救之地哉軻忍人也辯
士也儀秦之雄也其資¶薄其性慧其行輕其說如流其
應如響豈君子長者之言¶哉其自免於蘇張范蔡申韓
李斯之黨者挾仲尼以欺天¶下也使數子者皆咈其素
矯其習竊仁義兩字以藉口是¶亦孟軻而已矣要之戰
國縱横捭闔之士皆發冡之人而¶軻能以詩禮也是故
孟軻誦仁義猶老錄公之誦法也老¶錄公誦法賣法者
<pb:KR4d0226_WYG_073-54b>
也軻誦仁義賣仁義者也安得為仲尼¶之徒歟嗟夫孔
子生而周尊孟軻生而周絶何世人一視¶孔孟之心記
曰儗人必於其倫寧從漢儒曰孔墨¶
　辨曰父子主乎親君臣主乎義不可以一槩論先儒
　謂<md:KR4d0226_SBCK_073-35a>¶宗子有君道試摭其說古者諸侯之子弟異姓之
　卿大¶夫立嫡子為大宗族人宗之有人焉宗其繼别
　子之所¶自出則立為大宗百世不遷也不幸大宗者
　恣為驕侈¶荒耽酒色横逆殘暴子弟不能堪諫諍之
<pb:KR4d0226_WYG_073-55a>
　不聼益又甚¶焉夫欲說其族者將使之率子弟事之
　助其為惡歟將¶使之躬行孝弟收合其親屬歟至於
　衆族歸已而易其¶大宗於義苟可為亦不得辭此伊
　尹之相湯呂望之相¶武而其用心正有類此自平王
　以東周徳不競為天子¶者雖無驕侈殘暴之事然不
　能振皇綱但擁虚位而已¶孔子厯聘七十二君未嘗
　一言說其君率諸侯而尊周¶以力假仁為覇者事孔
　子不肻為也而所以作春秋者¶為天下之無主也不
<pb:KR4d0226_WYG_073-55b>
　然何以降黍離於國風乎其所以<md:KR4d0226_SBCK_073-35b>¶降雅為風者亦其
　自取也孔子豈有心哉孔子曰如有¶用我者吾其為
　東周乎乎疑詞其不為東周也明矣公¶山弗擾召孔
　子孔子欲徃遂言如有用我不為東周則¶說之以西
　周之王道也必矣又嘗有其或繼周者之語¶孔子豈
　能必其周之祚不移乎逮戰國時周室衰㣲抑¶又甚
　矣孟子則學孔子者也詎肻效管仲假仁而圖覇¶哉
　又况當時之君爭地爭城侵奪簒弑不復知有君父
<pb:KR4d0226_WYG_073-56a>
　矣其視仁義為何等事耶天下之民死於戰鬬死於
　賦¶斂死於徭役不知其幾孟子說梁惠齊宣梁襄滕
　文使¶之為湯武行仁義其心在於救民爾未嘗說之
　以富國¶彊兵用征伐而取天下也乃謂孟子叛仲尼
　之道有無¶周之心妄矣又謂孟子為賣仁義而有賊
　心不猶愈於<md:KR4d0226_SBCK_073-36a>¶不知仁義而非之乎墨氏兼愛不知有
　父乃欲從漢儒¶曰孔墨誤後之學者必此之言夫¶
　　此與李氏常語所以謗孟子者大指略同前之辯
<pb:KR4d0226_WYG_073-56b>
　　詳¶矣辨云父子主親君臣主義不可一槩論甚當
　　但喻¶宗子事云恣為驕侈以下數句不類周衰事
　　體當㣲¶改之乃為盡善鄭引孔子言吾其為東周
　　乎為字當¶作去聲讀先儒有作平聲讀者隱之之
　　說是也但謂¶欲說弗擾以王道則非孔子之心也
　　降黍&KR0272;作春秋¶不知果有繼周之意否此一節更
　　望見教也鄭以孔¶孟並稱為不倫而欲以墨配孔
　　則益非其倫也大抵¶未知孟子所傳者何事故其
<pb:KR4d0226_WYG_073-57a>
　　論詭僻顚倒如此也¶
折𠂻曰吉人惟知為善而已未嘗望其報也為善而望
其<md:KR4d0226_SBCK_073-36b>¶報是今世委巷溺浮圖者之處心也孟子勸滕文公
曰苟¶為善後世子孫必有王者矣是心何心哉武王伐
紂而利¶之非太王王季文王之本心也孔子謂㤗伯三
以天下讓¶亦曰周之有天下㤗伯不襲封也其遜國也
秪其所以為¶天下也歟夫㤗伯雖知季厯之賢可以繼
緒保邦而吾不¶若也如使㤗伯包藏禍商之心也夫何
<pb:KR4d0226_WYG_073-57b>
至徳之足云¶
　辨曰善者福之滛者禍之天之道也吉人為善固不
　望¶報而天必報之以福可以天道難信而不足信歟
　孟¶子勸滕文公為善謂後世子孫必有王者非但告
　之以周¶家之事是亦以天道告之也使周不積徳行
　仁則子孫¶未必蕃衍雖欲伐紂而利之不可得矣况
　能卜世三十¶卜年八百于公治獄多陰徳猶能逆知
　其子孫必有興<md:KR4d0226_SBCK_073-37a>¶者當戰國之際人倫棄而天理滅不
<pb:KR4d0226_WYG_073-58a>
　知為善之利今以¶孟子之言為非則將何以勸其君
　耶乃謂周之天下由¶泰伯之不襲封也使人人遜國
　如㤗伯無季厯之賢以¶繼之則覆宗絶祀矣季札之
　事可不監諸¶
　　孟子言若夫成功則天也君如彼何哉强為善而
　¶　已矣初無望報之心也苟為善後世子孫必有王
　　者矣¶乃為太王避狄而言易大傳曰積善之家必
　　有餘慶¶書曰作善降之百祥亦豈望報乎
<pb:KR4d0226_WYG_073-58b>
折𠂻曰孟子謂沈同曰子噲不得與人燕子之不得受
燕¶於子噲有士於此而子悦之不告於王而私與之吾
子之¶祿爵夫士也亦無王命而私受之於子則可乎大
夫爵祿¶制於諸侯是誠古之道也孟軻既教齊梁滕之
君使自為<md:KR4d0226_SBCK_073-37b>¶湯武則是諸侯未嘗受命於天子也沈同不
敢以爵祿私¶人齊制之也子噲不敢以燕私人將復誰
制之哉何孟軻¶獨能約燕以王制而不能約齊梁滕於
古道也
<pb:KR4d0226_WYG_073-59a>
　辨曰孟子告沈同曰子噲不得與人燕子之不得受
　燕¶於子噲有士於此而子悦之不告於王而私與之
　吾子¶之祿爵夫士也亦無王命而私受之於子則可
　乎者是¶約燕於王制也其意曷嘗不存周哉勸齊梁
　滕之為湯¶武者正欲其行仁義而知有王制云爾豈
　可謂夏商在¶上而湯武不得行仁義歟湯武行仁義
　無一言及之唯¶罪湯武之征伐掩善揚惡豈得為公
　論亦可謂處變事¶而不知其權者也勸其君行仁義
<pb:KR4d0226_WYG_073-59b>
　以為不道者余知之¶矣彼非以仁義為不美也但急
　於近功謂仁義為迂闊<md:KR4d0226_SBCK_073-38a>¶不切時務不若進富國彊兵
　之術也若其誠然商鞅之¶徒為之孟子不為也¶
　　諸侯受國於天子故子噲之讓為無王天子受命
　　於¶天故文王受命作周不受於紂而無罪辯謂鄭
　　氏以¶仁義為迂闊則未然苐恐若商鞅之談帝道
　　爾¶
折𠂻曰今之諸侯取於民雖不義不可謂禦人於國門
<pb:KR4d0226_WYG_073-60a>
之¶外取非其有賊義也取充其類盡義也是輕重之等
也是¶孟軻原情以處罪也至未能什一去關市之征復
與攘鷄¶同科何任情出入而前後自戻也如此¶
　辨曰孟子謂今之諸侯賦歛於民不由其道而與禦
　¶人而奪之貨何異取非其有為盗取充其類為義之
　盡猶¶未為盗是輕重之等是誠孟子能原情以處罪
　也至於<md:KR4d0226_SBCK_073-38b>¶戴盈之問未能什一去關市之征請輕之以
　待來年孟¶子設攘鷄之喻以答之而曰如知其非義
<pb:KR4d0226_WYG_073-60b>
　斯速已矣何¶待來年者意謂戴盈徒知其非而不能
　速改故以此譏¶之豈得謂任情出入前後自戾歟鄭
　氏專以偏見曲說¶而非詆孟子學無師承其蔽也如
　此卒為名教之罪人¶也惜哉¶
　　辨得之矣¶
折𠂻曰析直薪者不費斧訟直理者不費詞魯論二十
篇¶如聖君咨俞如嚴父教戒莊而親簡而當焉孟軻以
游辭¶曲說簧鼓天下其答陳代告子萬章公孫丑之問
<pb:KR4d0226_WYG_073-61a>
皆困而¶遁遁而支離想當時酬酢之際必沮氣赧顔無
所不至所¶謂浩然者安在哉近世歐陽永叔王介甫蘇
子瞻者徒癖<md:KR4d0226_SBCK_073-39a>¶好其書嗚呼斯文衰矣¶
　辨曰析直薪者不費斧訟直理者不費詞為是說者
　正¶俗所謂不哭之孩孰不能抱是知常而不知變者
　也戰¶國之時處士横議異端並起聞孟子談仁義其
　不駭且¶疑者幾希陳代告子萬章公孫丑之徒見識
　不及孔子¶門弟子遠甚酬答之際安得不諄復告之
<pb:KR4d0226_WYG_073-61b>
　理苟明矣何¶患乎辭之費乃謂歐陽永叔王介甫蘇
　子瞻僻好孟子¶之書為斯文之衰識見之優劣可知
　矣¶
　　疑歐陽氏王氏蘇氏未得為眞知孟子者亦隨其
　　所¶見之淺深志焉而樂道之爾餘隱之之辯已得
　　之矣¶
折𠂻曰悟云迷失也安云病人也治云亂世也喜之之
辭¶也無憂無懼喜孰因來哉孟子曰覇者之民驩虞如
<pb:KR4d0226_WYG_073-62a>
也王<md:KR4d0226_SBCK_073-39b>¶者之民皥皥如也愚曰王者之民驩虞如也帝者
之民皥¶皥如也齊晉驅民於鋒鏑湯武拯民於塗炭唐
虞措俗於¶恬愉是故商周之書若有矜喜色虞書二典
如平居對語¶慶賀之容不形焉¶
　辨曰孟子勸齊梁滕之君為湯武乃痛詆之謂孟子
　賣¶仁義納君於不道而欲易孟子之言曰王者之民
　驩虞¶如也帝者之民皥皥如也又云齊晉驅民於鋒
　鏑湯武¶拯民於塗炭抑何前後之言自相戾歟已不
<pb:KR4d0226_WYG_073-62b>
　能事父兄¶而責人以孝弟之道有未至亦其蔽也寐
　而狂言秪足¶以駭童稚及長者聞之付一笑爾¶
　　此辨甚善但已不能事父兄以下文意隱晦似未
　　條¶暢愚謂學者當先識聖人相傳大體同處然後
　　究其<md:KR4d0226_SBCK_073-40a>¶所至之深淺則不出乎大方而義理精矣帝
　　王無二¶道而民之䝉化不能無淺深使孟子言之
　　固當有辨¶但鄭謂王者之民驩虞如也則是未識
　　王者氣象彼¶語堯舜亦徒好高爾非眞知堯舜者
<pb:KR4d0226_WYG_073-63a>
　　也¶
折𠂻曰孫子十三篇不惟武人之根本文士亦當盡心
焉¶其詞約而縟易而深暢而可用論語易大傳之流孟
荀楊¶著書皆不及也以正合以竒勝非善也正變為奇
奇變為¶正非善之善也即奇為正即正為奇善之善也¶
　辨曰昔吾夫子對衞靈公以軍旅之事未之學答孔
　文¶子以甲兵之事未之聞及觀夾谷之㑹則以兵加
　萊人¶而齊侯懼費人之亂則命將士以伐之而費人
<pb:KR4d0226_WYG_073-63b>
　北嘗曰¶我戰則克而冉有亦曰聖人文武並用孔子
　豈有眞未<md:KR4d0226_SBCK_073-40b>¶學未聞哉特以軍旅甲兵之事非所以為
　訓也乃謂孫¶子十三篇不惟武人根本文士所當盡
　心其詞可用論¶語易大傳之流孟荀楊著書皆不及
　是啟人君窮兵黷¶武之心庸非過歟叛吾夫子已甚
　矣何立言之不審也¶
　　此叚本不必辨但斯人薄三王罪孟子而尊堯舜
　　似¶矣乃取孫武之書厠之易論語之列何其駁之
<pb:KR4d0226_WYG_073-64a>
　　甚歟¶愚前所謂鄭氏未能眞知堯舜而好為太高
　　之論以¶駭世若商鞅之談帝道於是信矣¶
折𠂻曰京師坐鬻者愚逺方之人直百必索千酬之當
其¶直則售意其知價也知價不可復愚酬之過其直則
不售¶意其不知價也不知價則唯吾之愚必極其所索
而後售¶孟軻抱縱横之具餙以仁義行鬻于齊齊王酬
之以客卿<md:KR4d0226_SBCK_073-41a>¶且曰我欲中國而授孟子室飬弟子以萬鍾
軻意齊王不¶知價者遂愚齊王求極所索而後售齊王
<pb:KR4d0226_WYG_073-64b>
徐而思軻之言¶曰王如用予則齊王猶反掌開闢以來
無是理是必索高¶價者悔而不酬軻亦覺齊王之稍覺
也卷而不售抱之以¶他徐而自思曰齊王之酬我其直
矣矯然不售行將安鬻¶遲遲吾行三宿出晝冀齊王呼
已而還直是又市井販婦¶行鬻漁鹽果菜之態京師坐
鬻猶有體小兒方啼而怒進¶以飯推而不就徐其怒歇
而飢也睨然望人進之矣軻之¶去齊畱齊兒態也夫¶
　辨曰子貢曰有美玉於斯韞匵而藏諸求善價而沽
<pb:KR4d0226_WYG_073-65a>
　諸¶子曰沽之哉沽之哉我待價者也吾夫子大聖人
　也猶¶待價而沽况孟子乎孟子抱仁義之道較其美
　非止荆<md:KR4d0226_SBCK_073-41b>¶玉之比也急於求售而獻非其人未免刖足
　爾孰若珍¶其貨而後市乎孟子三宿去齊乃孔子去
　魯之意萬一¶齊王省悟聼納其說舉安天下之民而
　其價豈止十五¶城之重哉乃謂孟子索直於齊如市
　販婦兒之態不若¶京師坐鬻者猶有體其言過矣¶
　　詆孟子未有若此言之醜者雖欲自絶而於日月
<pb:KR4d0226_WYG_073-65b>
　　何¶傷乎有不必辨已然欲與之辨則亦有說矣孟
　　¶子之稱孔子曰可以仕則仕可以止則止可以久
　　則久可¶以速則速而孔子之自言曰無可無不可
　　又曰我待¶價者也今以夫子之事觀之則斯言皆
　　非虚語矣孟¶子學孔子而得其傳焉其去齊之果
　　而出晝之遲皆¶天理之自然而未嘗有毫髪私心
　　也非知其所傳者<md:KR4d0226_SBCK_073-42a>¶何事則何足以語是哉¶
折𠂻曰秦始皇漢武帝唐太宗欲無夷狄韓愈欲無釋
<pb:KR4d0226_WYG_073-66a>
老¶孟子欲無楊墨甚哉未之思也天不唯慶雲瑞雲景
風時¶雨而霜雹降焉地不唯五糓桑麻而荑稗鉤吻生
焉山林¶河海不唯龜龍鱗鳯而鴟梟豺狼蛟鼉出焉古
今豈有無¶小人之國哉作易者其知道乎¶
　辨曰秦始皇漢武帝唐太宗欲無夷狄是皆好大喜
　功¶窮兵黷武之過孟子欲無楊墨韓子欲無釋老豈
　愛摩¶頂放踵利天下為之一則為義之偏其過至於
　無君一¶則為仁之偏其過至於無父先王大道由是
<pb:KR4d0226_WYG_073-66b>
　榛塞孟子¶辭而闢之然後廓如也釋氏生西竺漢明
　帝始求事之¶老氏生周末西漢竇后始好尚之自晉
　梁以及於唐其<md:KR4d0226_SBCK_073-42b>¶教顯行韓公力排斥之然後大道得
　不冺絶有識之士¶謂洪水之害害於人身邪說之害
　害於人心身之害為¶易見尚可避者心之害為難知
　溺其說者形存而生亡¶矣自非知識高明孰知其害
　而務去之乎韓公謂孟子¶距楊墨而其功不在禹下
　唐之史臣謂韓公排釋老而¶其功與孟子齊而力倍
<pb:KR4d0226_WYG_073-67a>
　之詎不信夫且夫唐虞三代之¶盛時未嘗有所謂釋
　老楊墨者苟欲其無亦不為過而¶謂地不唯五榖桑
　麻而荑稗鉤吻生焉世豈有種五榖¶桑麻而不去荑
　稗鉤吻者歟若孟子者正務去荑稗鉤¶吻之害而欲
　五榖桑麻之有成也今乃立異論以攻之¶是誠何心
　哉予懼聖道之不明故不得不與之辨或曰¶二三君
　子近世最為知名者後學多宗其議論孟子之<md:KR4d0226_SBCK_073-43a>¶書講
　之熟矣非之詆之不徒為是紛紛也理有窒礙可¶得
<pb:KR4d0226_WYG_073-67b>
　而隱乎子辨則辨矣其如招咎何答之曰余貧且賤¶
　固知其不免也然吾夫子之道得孟氏而益尊使其
　可¶非可詆則吾夫子之道何能而益尊歟世之學者
　貴耳¶賤目厭常好怪往往喜其立論之異誠以孟子
　為不足¶學羞稱王道恥言仁義叛道亂倫淪胥為禽獸
　¶之歸矣予為此憂不得已而與之辨務明仁義而已
　矣是¶我咎我遑恤乎哉遑恤乎哉¶
　　知堯舜孔孟所傳之正然後知異端之為害也深
<pb:KR4d0226_WYG_073-68a>
　¶　而息邪距詖之功大矣彼曰景風時雨與戾氣旱
　　蝗均¶出於天五榖桑麻與荑稗鉤吻均出於地此
　　固然矣¶人生其間混然中處盡其爕理之功則有
　　景風時雨<md:KR4d0226_SBCK_073-43b>¶而無戾氣旱蝗有五榖桑麻而無荑稗
　　鉤吻此人所¶以參天地贊化育而天地所以待人
　　而為三才也孟¶子之闢異端如宣王之攘夷狄其
　　志亦若此而已豈¶秦始皇漢武帝之比哉聖人作
　　易以立人極其義以¶君子為主故為君子謀而不
<pb:KR4d0226_WYG_073-68b>
　　為小人謀觀㤗否剝復¶名卦之意則可見矣而曰
　　古今豈有無小人之國哉¶嗚呼作易者其知道乎其
　　不知易者甚哉¶
　　　胡子知言疑義¶
　知言曰天命之謂性性天下之大本也堯舜禹湯文
　王¶仲尼六君子先後相詔必曰心而不曰性何也曰
　心也¶者知天地宰萬物以成性者也六君子盡心者
　也故能¶立天下之大本人至于今賴焉不然異端並
<pb:KR4d0226_WYG_073-69a>
　作物從其<md:KR4d0226_SBCK_073-44a>¶類而瓜分孰能一之¶
熹謂以成性者也此句可疑欲作而綂性情也如何
栻¶曰綂字亦恐未安欲作而主性情如何¶
熹謂所改主字極有功然凡言刪改者亦且是私竊講
貫¶議論以為當如此耳未可遽塗其本編也如何¶
熹按孟子盡心之意正謂私意脫落衆理貫通盡得此
心¶無盡之體而自是擴充則可以即事即物而無不盡
其全¶體之用焉爾但人雖能盡得此體然存養不熟而
<pb:KR4d0226_WYG_073-69b>
於事物¶之間一有所蔽則或有不得盡其用者故孟子
既言盡心¶知性又言存心養性葢欲此體常存而即事
即物各用其¶極無有不盡云爾以大學之序言之則盡心
知性者致知格¶物之事存心養性者誠意正心之事而
夭壽不貮修身以<md:KR4d0226_SBCK_073-44b>¶俟之者修身以下之事也此其次序
甚明皆學者之事也¶然程子盡心知性不假存養其唯
聖人乎者葢惟聖人則¶合下盡得此體而用處自然無
所不盡中間更不湏下存¶養充擴節次功夫然程子之
<pb:KR4d0226_WYG_073-70a>
意亦指夫始條理者而為言¶非便以盡心二字就功用
上說也今觀此書之言盡心大¶抵皆就功用上說又便
以為聖人之事竊疑未安(舊說未明今/别¶改定如此)　祖謙曰成性
固可疑然今所改定乃兼性情而言¶則與本文設問不
相應來諭以盡心為集大成者之始條¶理則非不可以
為聖人事但胡子下者也兩字却似㫁定¶爾若言六君
子由盡其心而能立天下之大本如此　熹¶謂論心必
兼性情然後語意完備若疑與所設問不相應¶而者也
<pb:KR4d0226_WYG_073-70b>
二字亦有未安則熹欲别下語云性固天下之大<md:KR4d0226_SBCK_073-45a>¶本而
情亦天下之逹道也二者不能相無而心也者知天¶地
宰萬物而主性情者也六君子惟盡其心故能立天下¶
之大本行天下之逹道人至于今賴焉(云云/)不知更有
病¶否若所謂由盡其心者則詞恐太狹不見程子所謂
不假¶存養之意¶
　知言曰天理人欲同體而異用同行而異情進脩君
　¶子宜深别焉
<pb:KR4d0226_WYG_073-71a>
熹按此章亦性無善惡之意與好惡性也一章相類似
恐¶未安葢天理莫知其所始其在人則生而有之矣人
欲者¶梏於形雜於氣狃於習亂於情而後有者也然既
有而人¶莫之辨也於是乎有同事而異行者焉有同行
而異情者¶焉君子不可以不察也然非有以立乎其本
則二者之幾<md:KR4d0226_SBCK_073-45b>¶微瞹萬變夫孰能别之今以天理人欲混
為一區恐未允¶當　祖謙曰天理人欲同體而異用者
却似未失葢降𠂻¶秉彛固純乎天理及為物所誘人欲
<pb:KR4d0226_WYG_073-71b>
滋熾天理泯滅而實¶未嘗相離也同體異用同行異情
在人識之爾　熹再詳¶此論胡子之言葢欲人於天理
中揀别得人欲又於人欲¶中便見得天理其意甚切然
不免有病者葢既謂之同體¶則上面便著人欲兩字不
得此是義理本原極精㣲處不¶可少差試更子細玩索
當見本體實然只一天理更無人¶欲故聖人只說克己
復禮教人實下工夫去却人欲便是¶天理未嘗教人求
識天理於人欲汨没之中也若不能實¶下功夫去却人
<pb:KR4d0226_WYG_073-72a>
欲則雖就此識得未嘗離之天理亦安所¶用乎<md:KR4d0226_SBCK_073-46a>¶　知言曰好惡性也小人好惡以己君子好惡以道察
　乎¶此則天理人欲可知¶
熹按此章即性無善惡之意若果如此則性但有好惡
而¶無善惡之别矣君子好惡以道是性外有道也察乎
此則¶天理人欲可知是天理人欲同時並有無先後賓
主之别¶也然則所謂天生烝民有物有則民之秉彛好
是懿徳者¶果何謂乎龜山楊子曰天命之謂性人欲非
<pb:KR4d0226_WYG_073-72b>
性也却是此¶語直截而胡子非之誤矣　栻曰好惡性
也此一語無害¶但著下數語則為病矣今欲作好惡性
也天理之公也君¶子者循其性者也小人則以人欲亂
之而失其則矣　熹¶謂好惡固性之所有然直謂之性
則不可葢好惡物也好¶善而惡惡物之則也有物必有
則是所謂形色天性也今<md:KR4d0226_SBCK_073-46b>¶欲語性乃舉物而遺則恐未
得為無害也¶
　知言曰心無不在本天道變化為世俗酬酢參天地
<pb:KR4d0226_WYG_073-73a>
　備¶萬物人之為道至大也至善也放而不知求耳聞
　目見¶為己蔽父子夫婦為己累衣裘飲食為己欲既
　失其本¶矣猶皆曰我有知論事之是非方人之短長
　終不知其¶䧟溺者悲夫故孟子曰學問之道無他求
　其放心而已¶矣¶
熹按人之為道至善也至大也此說甚善若性果無善
惡¶則何以能若是耶　栻曰論性而曰善不足以名之
誠為¶未當如元晦之論也夫其精㣲純粹正當以至善
<pb:KR4d0226_WYG_073-73b>
名之龜¶山謂人欲非性亦是見得分明故立言直截耳
遺書中¶所謂善固性也惡亦不可不謂之性也則如之
何譬之水<md:KR4d0226_SBCK_073-47a>¶澄清者其本然者也而或渾焉則以夫儷滓
之雜也方其¶渾也亦不可不謂之水也夫專善而無
惡者性也而其動¶則為情情之發有正有不正焉其正
者性之常也而其不¶正者物欲亂之也於是而有惡焉
是豈性之本哉其曰惡¶亦不可不謂之性者葢言其流
如此而性之本然者亦未¶嘗不在也故善學者化其滓
<pb:KR4d0226_WYG_073-74a>
以澄其初而已　熹詳此論¶性甚善但明道所謂惡亦
不可不謂之性是説氣禀之性¶觀上下文可見　熹又
看此章云本天道變化為世俗酬¶酢疑世俗字有病猶
釋子之謂父母家為俗家也改作日¶用字如何　熹又
細看雖改此字亦為未安葢此兩句大¶意自有病聖人
下學而上逹盡日用酬酢之理而天道變¶化行乎其中
耳若有心要本天道以應人事則胷次先横<md:KR4d0226_SBCK_073-47b>¶了一物臨
事之際著意將來把持作弄而天人之際終不¶合矣大
<pb:KR4d0226_WYG_073-74b>
抵自謝子以來雖說以灑掃應對為學然實有不¶屑卑
近之意故纔說灑掃應對便湏急作精義入神意思¶想
像主張惟恐其滯於小也如為朱子發說論語乃云聖¶
門學者敢以天自處皆是此箇意思恐不免有病也(又/云)
(以其¶小者移於小物作日/用工夫正是打成两截也)¶
　知言曰或問性曰性也者天地之所以立也然則孟
　軻¶氏荀卿氏揚雄氏之以善惡言性也非歟曰性也
　者天¶地鬼神之奥也善不足以言之况惡乎哉或又
<pb:KR4d0226_WYG_073-75a>
　曰何謂¶也曰宏聞之先君子曰孟子所以獨出諸儒
　之表者以¶其知性也宏請曰何謂也先君子曰孟子
　道性善云者¶歎美之詞不與惡對或問心有死生乎
　曰無死生曰然<md:KR4d0226_SBCK_073-48a>¶則人死其心安在曰子既知其死矣
　而問安在耶或曰¶何謂也曰夫惟不死是以知之又
　何問焉或者未逹胡¶子笑曰甚哉子之蔽也子無以
　形觀心而以心觀心則¶其知之矣¶
熹按性無善惡心無死生兩章似皆有病性有善惡前
<pb:KR4d0226_WYG_073-75b>
此¶論之已詳心無死生則幾於釋氏輪迴之說矣天地
生物¶人得其秀而最靈所謂心者(闕/)夫虚靈知覺之性
猶耳目¶之有見聞耳在天地則通古今而無成壊在人
物則隨形¶氣而有始終知其理一而分殊則亦何必為
是心無死生¶之說以駭學者之聼乎　栻曰心無死生
章亦當刪去¶
　知言曰凡天命所有而衆人有之者聖人皆有之人
　以¶情為有累也聖人不去情人以才為有害也聖人
<pb:KR4d0226_WYG_073-76a>
　不病<md:KR4d0226_SBCK_073-48b>¶才人以欲為不善也聖人不絶欲人以術為傷
　徳也聖¶人不棄術人以憂為非逹也聖人不忘憂人
　以怨為非¶𢎞也聖人不釋怨然則何以别於衆人乎
　聖人發而中節而衆人不中節也中節者為是不中
　節者為非挾是¶而行則為正挾非而行則為邪正者
　為善邪者為惡而¶世儒乃以善惡言性邈乎遼哉¶
熹按聖人發而中節故為善衆人發不中節故為惡世
儒¶乃以善惡言性邈乎遼哉此亦性無善惡之意然不
<pb:KR4d0226_WYG_073-76b>
知所¶中之節聖人所自為耶将性有之耶謂聖人所自
為則必¶無是理謂性所固有則性之本善也明矣　栻
曰所謂世¶儒殆指荀楊荀楊葢未知孟子所謂善也此
一叚大抵意¶偏而詞雜當悉刪去　熹謂此叚不可盡
刪但自聖人發<md:KR4d0226_SBCK_073-49a>¶而中節以下刪去而以一言㫁之云亦
曰天理人欲之不¶同爾　栻曰所謂輕詆世儒之過而
不自知其非恐氣未¶和而語傷易析理當極精㣲毫釐
不可放過至於尊譲前¶輩之意亦不可不存也　熹觀
<pb:KR4d0226_WYG_073-77a>
此論切中淺陋之病謹已¶刪去訖¶
　知言曰彪居正問心無窮者也孟子何以言盡其心
　曰¶惟仁者能盡其心居正問為仁曰欲為仁必先識
　仁之¶體曰其體如何曰仁之道𢎞大而親切知者可
　以一言¶盡不知者雖設千萬言亦不知也能者可以
　一事舉不¶能者雖指千萬事亦不能也曰萬物與我
　為一可以為¶仁之體乎曰子以六尺之軀若何而能
　與萬物為一曰身不能與萬物為¶一心則能矣曰人
<pb:KR4d0226_WYG_073-77b>
　心有百病一死天<md:KR4d0226_SBCK_073-49b>¶下之物有一變萬生子若何而能
　與之為一居正竦然¶而去他日某問曰人之所以不
　仁者以放其良心也以¶放心求心可乎曰齊王見牛
　而不忍殺此良心之苗裔¶因利欲之間而見者也一
　有見焉操而存之存而養之¶養而充之以至于大大
　而不已與天同矣此心在人其¶發見之端不同要識
　之而¶已
熹按欲為仁必先識仁之體此語大可疑觀孔子答門
<pb:KR4d0226_WYG_073-78a>
人¶問為仁者多矣不過以求仁之方告之使之從事於
此而¶自得焉爾初不必使先識仁體也又以放心求心
之問甚¶切而所答者反若支離夫心操存舍亡間不容
息知其放¶而求之則心在是矣今於己放之心不可操
而復存者置¶不復問乃俟異時見其發於他處而後從
而操之則夫未見之間此心遂成間斷無復有用功處
及其見而操之則所操者亦發用之一端耳於其本源
全體未嘗有一日涵養之功便欲擴而充之與天同大
<pb:KR4d0226_WYG_073-78b>
愚竊恐其無是理也　栻曰必待識仁之體而後可以
為仁不知如何而可以識也學者致為仁之功則仁之
體可得而見識其體矣則其為益有所施而亡窮矣然
則答為仁之問宜莫若敬而已矣　祖謙曰仁體誠不
可遽語至於答放心求心之問却自是一說蓋所謂心
操存舍亡間不容息知其放而求之則心在是矣者平
時持養之功也所謂良心之苗裔因利欲而見一有見
焉操而存之者隨事體察之功也二者要不可偏廢苟
<pb:KR4d0226_WYG_073-79a>
以此章欠說涵養一叚未<md:KR4d0226_SBCK_073-50a>¶見之間此心遂成間㫁無復¶¶¶¶¶¶¶¶¶¶¶
用功處矣是若曰於已放之心置不復問乃俟<md:KR4d0226_SBCK_073-50b>¶其發見
於他處而後從而操之語却似太過蓋見牛而不¶忍殺
乃此心之發見非發見於他處也又謂所操者亦發¶用
之一端胡子固曰此良心之苗裔固欲人因苗裔而識¶
本根非徒認此發用之一端而已　熹謂二者誠不可
偏¶廢然聖門之教詳於持養而略於體察與此章之意
正相¶反學者審之則其得失可見矣孟子指齊王愛牛
<pb:KR4d0226_WYG_073-79b>
之心乃¶是因其所明而導之非以為必如此然後可以
求仁也夫¶必欲因苗裔而識本根孰若培其本根而聼
其枝葉之自¶茂耶¶
　知言曰天地聖人之父母聖人天地之子也有父母
　則¶有子矣有子則有父母矣此萬物之所以著見道
　之所¶以名也非聖人能名道也有是道則有是名也
　聖人指<md:KR4d0226_SBCK_073-51a>¶明其體曰性指明其用曰心性不能不動動
　則心矣聖¶人傳心教天下以仁也
<pb:KR4d0226_WYG_073-80a>
熹按心性體用之云恐自上蔡謝子失之此云性不能
不¶動動則心矣語尤未安凡此心字皆欲作情字如何
　栻¶曰心性分體用誠為有病此若改作性不能不動
動則情¶矣一語亦未安不若伊川云自性之有形者謂
之心自性¶之有動者謂之情語意精宻也此一叚似亦
不必存　熹¶詳此段誠不必存然性不能不動此語却
安但下句却有¶未當爾今欲存此以下而頗改其語云
性不能不動動則¶情矣心主性情故聖人教人以仁所
<pb:KR4d0226_WYG_073-80b>
以傳是心而妙性情¶之徳又按伊川有數語說心字皆
分明此一段却難曉不¶知有形二字合如何說<md:KR4d0226_SBCK_073-51b>¶　
　
　
　
　
　晦庵集巻七十三¶

<pb:KR4d0226_WYG_074-1a>
欽定四庫全書
　晦庵
