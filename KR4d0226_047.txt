# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:57.213449
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0282-047晦庵先生朱文公文集-卷第四十七.
<pb:KR4d0226_SBCK_047-1a>¶
晦庵先生朱文公文集卷第四十七¶
書(問答/一本作知舊門人問答)¶
　　　答吕子約(祖儉)¶
示喻縷縷足見力學之志然所讀書似亦太多矣大抵今¶
人讀書務廣而不求精是以刻苦者迫切而無從容之樂¶
平易者泛濫而無精約之功兩者之病雖殊然其所以受¶
病之源則一而巳今&KR0026;來喻雖云數書之外有所未暇然¶
只此巳是多少功夫又論孟中庸大學乃學問根本尤當¶
專一致思以求其指意之所在今乃或此或彼泛然讀之¶
此則尤非所以審思明辨而究聖學之淵源也愚意此四¶
書者當以序進毎畢一書首尾通貫意味浹洽然後又易¶
一書乃&KR0014;有益其餘亦損其半然後可以研味從容深探¶
<pb:KR4d0226_SBCK_047-1b>¶
其立言之旨而無迫切泛濫之累不審賢者以爲如何¶
　　答吕子約¶
喻及日來進學之功尤慰孤陋且深有助扵警省爲惠厚¶
矣氣質未化偏重難反學者之通病今亦但當用力扵恭¶
敬持養之地而玩意義理以培養之不必反復較計悔咎¶
尅責如此太深却&KR0178;有害清明和樂之氣象亦足以妨日¶
新之益也¶
　　　答吕子約¶
示諭縷縷備見篤學力行之意然未免較計務&KR0023;之病著¶
此意思橫在方寸間日夕紛擾非所以進扵日新也所讀¶
書亦太多如人大病在床而衆醫雜進百藥交下决無見¶
効之理不若盡力一書令其反復通透而復易一書之爲¶
<pb:KR4d0226_SBCK_047-2a>¶
愈盖不惟專力易見功夫且是心定不雜扵&KR0386;養之功亦¶
有&KR0135;也又謂不欲但爲聞見之知此固當然聞見之知要¶
得正當亦非易事誠未可輕厭而躐等也¶
　　　答吕子約¶
　時習之義程子云習重習時復思繹浹洽扵中則&KR0003;此¶
　&KR0178;是學原扵思之意凡所當事者皆學也不致其思繹¶
以通之則無自而進苟苦思力索則淺迫無味亦失所¶
　謂&KR0003;矣惟學焉而時復思繹勿忘勿&KR0135;積累停蓄浹洽¶
　&KR0386;養杜元凱所謂如江海之浸如膏澤之潤渙然冰釋¶
怡然理順然後爲得此即時習而&KR0003;之注釋也(張先生/所云似)¶
(與程子之/意未合)¶
此&KR0003;甚佳南軒解義爲人借去不盡記其&KR0003;然覺得儘有¶
<pb:KR4d0226_SBCK_047-2b>¶
未安處也¶
　巧言令色鮮矣仁&KR0178;止當從尹氏&KR0003;¶
尹&KR0003;固好然其間曲折&KR0178;亦不可不講若有人引上蔡所¶
引許多同異問之尹公他必有&KR0003;不只如此打過也¶
　傳不習乎&KR0178;止當從明道&KR0003;盖&KR0178;不習而傳之則在巳¶
　審問明辨之功有加無巳篤扵自反而懼扵傳之或差¶
(上蔡之&KR0003;&KR0178;/與章指未合/差下一本有也字)¶
如明道&KR0003;文&KR0020;似不甚順若&KR0025;上蔡之&KR0003;則先忠信後講¶
學乃與上下章意思相似又文&KR0020;安帖不煩多訓似亦有¶
理試更思之¶
　父在&KR0026;其志一章&KR0178;指意在下又志所存也行所爲也¶
　有父兄在安得聞斯行之雖欲成父之美而親心未順¶
<pb:KR4d0226_SBCK_047-3a>¶
　焉雖欲爲不善而莫得肆焉止&KR0026;志之所存可也若親¶
　沒矣吾之所欲爲者遂矣故必&KR0026;其所爲之專與不專¶
　而後可盖雖爲之善然不&KR0014;忍而&KR0205;改則亦謂之死其¶
　親可也至扵三年之間事死如事生而無伸巳之意廼¶
　謂之孝可謂孝矣云者深嘉之辭若曰如其非道則何¶
　待三年是未深體&KR0026;其行之意也夫不幸而有所當改¶
　是乃吾平日之拳拳而未&KR0014;孚扵吾親者今也哀痛之¶
　深固有所斡旋改移扵不動聲氣之中者矣茍有决厲¶
　之意則縦有丘山之善然此心不㡬扵息乎¶
此&KR0003;甚好但謂固有斡旋改移扵不動聲氣之中者此句¶
未安熹舊来亦嘗有此意後看史書見有居官不改前人¶
之政但因事遷就使人不見其迹者必大恱之以爲代人¶
<pb:KR4d0226_SBCK_047-3b>¶
居官猶有&KR0014;如此者况扵所天乎因以此問扵李先生先¶
生曰此意雖好但毎事用心如此&KR0178;駸駸然所失却多聖¶
人所謂無改者亦謂尚可通行者耳若不幸而有必不可¶
行者則至誠哀痛而改之亦無可奈何不必如此回互也¶
此意竊謂學者不可不知&KR0178;當更思之也又有謂其志其¶
行皆指父而言意亦自好試并思之如何¶
　日月謂一日一箇亦得論氣之感也謂古今一箇亦得¶
　論氣之本也¶
感字未安李文饒謂日月終古常見而光景常新此亦善¶
言天者¶
　季路問事&KR0017;神告以事人問死告以知生欲令子路原¶
　始&KR0026;終聚而通之也未知生焉知死是固然矣未&KR0014;事¶
<pb:KR4d0226_SBCK_047-4a>¶
　人焉&KR0014;事&KR0017;&KR0178;救子路忽扵近之病盖在目今雖曰未¶
　&KR0014;事人然&KR0046;㣲之間如執虚奉盈所以事之者自當深¶
　用其力茍扵此知所事則事人之道亦可進但闕畧扵¶
　事人則益不&KR0014;事&KR0017;矣¶
熹嘗謂知乾坤變化萬物受命之理則知生而知死矣盡¶
親親長長貴貴尊賢之道則&KR0014;事人而&KR0014;事&KR0017;矣只如此¶
看意味自長戒慎&KR0046;㣲又别是一事不必牽合作一串也¶
　體物而不可遺之義盖物是形而下者物其物則息生¶
　不窮是所謂體物而不可遺也即形扵上者也茍物而¶
　不物則死矣體云者其流行發見非物自爾而必有體¶
　之者也¶
體物之意剖析得甚好但本是&KR0017;神之徳爲此萬物之體¶
<pb:KR4d0226_SBCK_047-4b>¶
非是先有是物而&KR0017;神之徳又從而體之也物而不物則¶
死矣此句有病湏知若初無體之者則亦無是物矣¶
　㳺䰟爲變之義如何¶
精魄也(耳目之精/明爲&KR0334;)氣魂也(口鼻之嘘/吸爲䰟)二者合而成物精虚¶
魄降則氣散魂逰而無不之矣魄爲&KR0017;魂爲神禮記有孔¶
子答宰我之問正&KR0003;此理甚詳雜書云魂人陽神也魄人¶
隂神也亦可取橫渠上蔡論此亦詳¶
　誰毁誰譽一章&KR0178;當看誰字此正見聖人大公無我之¶
　心如有所譽者其有所試矣此又聖人無所私好而扵¶
　善善之意亦不侵過分毫来誨所謂但有先襃之善而¶
　無預詆之惡似&KR0178;扵公平之意思未完¶
熹昨来之&KR0003;善善速惡惡緩正書所謂與其殺不&KR0499;寧失¶
<pb:KR4d0226_SBCK_047-5a>¶
不經罪疑惟輕功疑惟重春秋傳所謂善善長惡惡短孔¶
子樂道人之善惡稱人之惡之意而仁包五常元包四徳¶
之發見證驗也聖人之心雖至公至平無私好惡然此箇¶
意思常在便是天地生物之心若但一向恝然無情則&KR0178;¶
或有流扵申商&KR0228;覈之科矣試更思之(洪範皇極/亦有此意)¶
　　　答吕子約¶
所喻日用工夫&KR0085;見爲巳之意甚善然別&KR0083;所論論語首¶
章便是讀書玩理之様轍更無別塗請只如此用功不必¶
切切論功計&KR0023;也¶
　　　答吕子約¶
示喻日用功夫有未到處此見省身克巳用力之深不勝¶
歎仰然前後巳屢奉聞不必如此計較迫切但措其心扵¶
<pb:KR4d0226_SBCK_047-5b>¶
中和平正之地而深以義理&KR0517;漑培養之自然日有進益¶
如其不然則存養講習之功未及一二而疑悔勞殆之病¶
巳奪其千百矣試更思之至如讀書只且立下一箇簡易¶
可常底程課日日依此積累功夫不要就生疑慮旣要如¶
此又要如彼枉費思慮言語下梢無到頭處昔人所謂多¶
&KR0302;亡羊者不可不戒也¶
　　　答吕子約¶
　巧言令色鮮矣仁論章旨則尹氏之&KR0003;爲完若旁通其¶
　義如辭欲巧之&KR0124;是廼脩省細宻工夫其發原自別然¶
　脩辭之功亦易得入扵安排計較而不自知其所發之¶
　偏者亦爲鮮矣仁也¶
發原自別之&KR0003;甚好修辭之功固易入扵安排計校然亦¶
<pb:KR4d0226_SBCK_047-6a>¶
只得就發原處謹之耳若捨此而別生疑慮則又轉見繳¶
繞不得剖决也¶
　曽子之三省爲人謀與朋友交傳諸人惟&KR0178;應物之或¶
　不如巳而篤扵自反也尹子言諸公逺來依先生之門¶
　某豈敢輙爲他&KR0003;萬一有少差豈不誤他一生&KR0178;正是¶
　傳不習之意先忠信後講學固是如此但忠因謀言信¶
　因交言&KR0178;與行有餘力則以學文之意未&KR0011;上蔡之&KR0003;¶
　竟未敢安¶
所引尹公語甚好然扵此文句中似覺少兩三字聖賢立¶
言不如是之巧而晦也謀不忠則欺扵人交不信則欺扵¶
友傳不習則欺扵巳欺扵師是亦忠信之&KR0011;耳更思之¶
　其志其行皆指父而言意亦好但扵本章之旨&KR0178;未安¶
<pb:KR4d0226_SBCK_047-6b>¶
　父在&KR0026;其志&KR0026;其所志之善惡也父沒&KR0026;其行&KR0026;其所¶
　行之肆與否也三年無改扵父之道則事亡如事存而¶
　不忍死其親焉故曰可謂孝矣斡旋改移其始止扵&KR0046;¶
　惡諱過本在扵愛親駸駸而徃易人扵私其病固不細¶
　然彌縫調停之工又不可廢所謂度不可行至誠哀痛¶
　而改之固不必回互但弗知所以改之之方則或傷扵¶
　張皇驟快而無遲遲浸漸之意味亦非篤扵愛親者也¶
(謝方明事祖儉舊看得甚可爲法/然李先生之言亦要扵此&KR0241;察)¶
先生之言&KR0178;更當思之至誠哀痛四字儘有意思存得此¶
心自不至張皇也㩀今日病證似當且服此藥便自胸次¶
開闊黒白分明若更主張調停兩字正是以水濟水竊&KR0178;¶
昬昧隘促轉見無進歩處父沒&KR0026;行必如舊&KR0003;亦爲是非¶
<pb:KR4d0226_SBCK_047-7a>¶
邪正之&KR0011;所包甚廣今只云肆與否却&KR0116;拘滯兼又與上¶
句參差下句重併尤未穏當¶
　日月終古常見而光景常新其理固如此然所謂常見¶
　所謂常新必有科别¶
日月隂陽之精終古不易然非以今日巳昳之光復爲來¶
日&KR0005;升之光也故常見而常新¶
　未&KR0014;事人而欲事&KR0017;未&KR0014;知生而欲知死是猶未知其¶
　首而欲知其尾也知首之旨當如來教又思事人之旨¶
　&KR0178;止是不敢欺不敢慢(出門如賔/之&KR0011;皆是)如此而致敬宻察庻¶
　㡬可以交神明矣事如祗事之事所謂盡親親長長貴¶
　貴尊賢之道&KR0178;扵事字未叶¶
此&KR0003;甚好比熹&KR0003;尤親切盖親親長長貴貴尊賢之道固¶
<pb:KR4d0226_SBCK_047-7b>¶
不外乎愛敬但如此&KR0003;方親切耳然四者之目亦不可廢¶
請更思之¶
　視之不見聴之不聞體物而不遺此三句乃指&KR0017;神之¶
　徳而言視不見&KR0234;不聞無形聲臭味之可聞可見也然¶
　却體物而不遺則甚昭然而不可揜也所謂體物者固¶
　非先有是物而後體之亦非有體之者而後有是物萬¶
　物之體即&KR0017;神之徳猶云氣即性性即氣而不可離也¶
　可離則無物矣所謂不可遺者猶言無遺闕滲漏盖常¶
　自洋洋生活不間乎晦明代謝也¶
物之聚散始終無非二氣之徃来伸屈是&KR0017;神之徳爲物¶
之體而無物&KR0014;遺之者也所謂非有體之者而後有是物¶
與所謂無遺闕滲漏者皆非是¶
<pb:KR4d0226_SBCK_047-8a>¶
䰟者其氣也氣散䰟逰而無不之所謂無不之者巳屈¶
　之氣尚有在扵天地之間邪抑否也然氣聚則生氣盡¶
　則死何者爲逰魂玩逰之一字謂其即便消散又似未¶
盡也體魄藏扵地&KR0178;指成質而言(如月魄以無/光明者言)謂耳目¶
　之聦明爲魄有所未曉合耳目之聦明而言則魂不離¶
魄(聦明即氣之/運乃是&KR0334;也)失其耳目之聦明而言則䰟去魄存&KR0178;¶
難以耳目聦明命之爲魄也¶
程子曰䰟氣歸于天消散之意逰魂亦是此意盖離是體¶
魂則無所不之而消散矣雖未必皆即時消散要必終歸¶
扵消散也䰟魄之分更當熟究隂陽之分體魄自是二物¶
魄之降乎地猶今人言眼光落地云爾體即所謂精氣爲¶
物盖必合精與氣然後&KR0014;成物也¶
<pb:KR4d0226_SBCK_047-8b>¶
洙泗言仁及契丈仁&KR0003;竊得諷味復之九二休復之吉¶
以下仁也謂&KR0004;九也易傳云一陽復扵下乃天地之心¶
此正與元者善之長同理竊謂五常之仁猶四時之春¶
至善醇醲不雜孟子指乍見之心爲仁之端下即論非¶
内交要譽而然盖因乍見之眞而可知其有仁也端云¶
者苗裔端倪之謂也覺痛痒則非不仁則覺者所以驗¶
乎仁有彼我心則爲不仁則公者是仁之意思愛是仁¶
之用恕是仁之施而樂山静夀又乃形容仁之體叚也¶
(程子氣&KR0011;相合/之言殊覺有味)要湏先以萬善之先名仁而後可以用¶
工致力若所謂克己復禮如見如承之&KR0011;皆用工致力¶
之道也(要皆當一一剖析又不敢太成支離失其全體)¶
以萬善之先名仁殊不親切且以所引易傳及四時之春¶
<pb:KR4d0226_SBCK_047-9a>¶
者體之即見熹前所論統仁義禮智及四端而言者其分¶
界限明而血脉通貫不必别立名字但要用工致力使真¶
不失此心然後爲得耳¶
　　　答吕子約¶
承喻專看論語浸覺滯固因復看易傳及繫辭此愚意所¶
未喻盖前書布此曲折巳再三矣似巳畧蒙聴察不知何¶
爲而復蹈舊轍也夫論語所記皆聖人言行之要果&KR0014;專¶
意玩索其味無窮豈有滯固之理&KR0060;&KR0178;却是不曽專一故¶
不見其味而反以爲滯固耳至如讀易亦當遵用程子之¶
言卦爻繫辭自有先後今亦何所迫切而手忙脚亂一至¶
扵此邪所論主一主事之不同&KR0178;亦未然主一只是專一¶
盖無事則湛然安静而不騖扵動有事則随事應變而不¶
<pb:KR4d0226_SBCK_047-9b>¶
及乎他是所謂主事者乃所以爲主一者也觀程子書中¶
所論敬處&KR0011;集而考之亦可見矣若是有所係戀却是私¶
意雖似專一不舎然旣有係戀則必有事巳過而心未忘¶
身在此而心在彼者此其支離畔援與主一無適非但不¶
同直是相反今比而論之亦可謂不察矣惟其不察扵此¶
是以未&KR0014;專一而巳有固必矜持之戒身心彼此實有係¶
戀支離之病而反不自知其非又凡前後所言&KR0011;皆瞻前¶
顧後一前一却之論不曽坦然驀直行得數歩此亦一箇¶
大病根株&KR0178;當痛下功夫刋削不可悠悠又只如此&KR0003;来¶
&KR0003;去乆之看得只似尋常也¶
　　　答吕子約¶
　脩省言辭誠所以立也脩飾言辭僞所以増也發原處¶
<pb:KR4d0226_SBCK_047-10a>¶
　甚不同夫子所謂巧令鮮仁推原辭意而察巧令之病¶
　所從来止是有所爲而然(如未同而言以言餂人脅肩/謟笑以喜随人之&KR0011;皆有所)¶
(爲/也)曰鮮矣仁云者獨言巧令之人扵仁或㡬乎息而不¶
　敢謂之全無也¶
有所爲之&KR0003;甚善但不敢謂之全無指意畢竟如何幸更¶
喻及伊川先生解中却云謂非仁也便如此直截&KR0003;破意¶
又如何¶
　曾子之三省忠信而巳則程子包傳不習乎一語解之¶
　矣所謂欺扵巳欺扵師想是程子之意但祖儉竊謂傳¶
　不習乎亦湏兼就不習而傳扵人上&KR0003;盖不習而傳則¶
　是中有未盡而與欺人無異也與上文同旨而傳習又¶
　所當省者故專言之如子夏後爲荘周之&KR0011;皆由傳之¶
<pb:KR4d0226_SBCK_047-10b>¶
有所未習故流傳之乆不&KR0014;無弊(&KR0026;老扵西河之上氣/味謂之講習之功全)¶
(盡未/可也)惟曽子謹其所傳故至今無弊然彼以其富之言¶
　摽使者出大門之義&KR0003;大人則藐之之訓其血脉貫通¶
　皆似有少傷和粹處信乎傳而習之爲難也(所謂傳非/如釋氏半)¶
(夜傳法之謂盖在巳有所未克則其動止之間不能/無失茍時習之功有所未至流傳扵後豈不有害)¶
所論甚善末後注脚尤好但&KR0178;文意未如此耳&KR0178;當放下¶
許多道理且平心看他文義向甚處去都不要&KR0005;道理向¶
前牽拽他待他文義有歸著去處穏帖分明後却有箇自¶
然底道理出来不容毫髮有所増損抑&KR0045;此處正好玩味¶
也大抵先要虚心爲要耳(如禹無間然一叚五峯&KR0003;得甚/好然近日細看&KR0178;聖人當日賛)¶
(歎之時未有此意/他似此者甚多)¶
　李先生之論盖欲拯世人計較之病大要&KR0178;人思前筭¶
<pb:KR4d0226_SBCK_047-11a>¶
後遷就回互入扵不誠不直而弗自&KR0116;知然人之資禀¶
剛柔不齊則藥其所偏者又&KR0178;難一槩論止是要認得¶
此意旨所發而扵計較思筭時常常&KR0039;檢也¶
日用功夫固當縝宻然&KR0116;得如此煩碎繳繞又似自縳殺¶
了故先生之意大抵且要簡節踈目先整頓得大體是當¶
然後却就上面子細&KR0039;檢是亦學不躐等之意也¶
　坎離隂陽之成質故爲上篇之終旣濟坎離之合未濟¶
　坎離之交故爲下篇之終五行之運獨言水火又謂爲¶
　成質何也¶
隂陽成質水火爲先故洪範一曰水二曰火正蒙中亦有¶
一叚論五行次序&KR0003;得分明可更檢看數學有乾坤付正¶
性扵離坎之&KR0003;似亦有理¶
<pb:KR4d0226_SBCK_047-11b>¶
日月隂陽之精氣向時所問殊&KR0116;草草所謂終古不易¶
與光景常新者其判別如何非以今日已昳之光復爲¶
来日&KR0005;升之光固可畧見大化無息而不資扵已散之¶
氣也然&KR0060;嘗&KR0026;之日月虧食随所食分數則光没而&KR0334;¶
存則是魄常在而光有聚散也所謂&KR0334;者在天豈有形¶
質邪或乃氣之所聚而所謂終古不易者邪¶
日月之&KR0003;沈存中筆談中&KR0003;得好日食時亦非光散但爲¶
物掩耳若論其實湏以終古不易者爲體但其光氣常新¶
耳然亦非但一日一箇盖頃刻不停也¶
　二氣五行造化萬物一闔一闢萬變是生所謂五行之¶
　氣即雷風水火之運邪又即二氣之參差散殊者邪先¶
　儒謂物物皆具則人之氣禀有偏重者謂之皆具可乎¶
<pb:KR4d0226_SBCK_047-12a>¶
　或謂雖物皆具而就五行之中有得其多者有得其少¶
　者扵此思之殊茫然未曉¶
五行之氣如温凉寒暑燥濕剛柔之&KR0011;盈天地之間者皆¶
是舉一物無不具此五者但其間有多少分數耳(五音五/色五味)¶
(之&KR0011;皆/是也)¶
　&KR0017;神之徳盖甚難知扵此粗入思慮竟扵體物不遺上¶
　看得未極分明扵此不透故不自知而溺扵釋氏處多¶
　明道答上蔡語謂向你道有來又&KR0178;賢問某討向你道¶
無来你又恁生信得及每每扵此思量乍得乍失近因¶
　相識有饋生鵞者欲殺之則甚不忍欲貨之則取其利¶
　而殺其身&KR0178;有&KR0072;之之意常感扵中(此病不巳便/入因果上去)又因¶
　夜夣疑若有世間所謂&KR0017;者欲出雖未睡覺然心知其¶
<pb:KR4d0226_SBCK_047-12b>¶
　無以理却之竟無有也雖曰以理却之然中心不無驚¶
　悸若此&KR0011;則釋氏之&KR0003;乆乆極易惑人但先入者爲主¶
　可以主張然非實曉亦安&KR0014;保也¶
&KR0017;神只是氣之屈伸其徳則天命之實理所謂誠也天下¶
豈有一物不以此爲體而後有物者邪以此推之則體物¶
而不可遺者見矣著實見得此理則聖賢所論一一分明¶
不然且虚心向平易分明處別理㑹箇題目勿乆留情扵¶
此却生別種怪異底病痛也生鵞之論只以子釣而不綱¶
弋不射&KR0043;孟子逺庖厨之義㫁之便自直截¶
　吳才老之論亦是一意然&KR0116;得未完吾必謂之學云者¶
　謂夫世人不知以是爲學而專以講論爲學也則以學¶
　文者謂夫世人不知修其當位之職而徒欲學文也意¶
<pb:KR4d0226_SBCK_047-13a>¶
　各有當言各有指似難以未該徧論之¶
伯恭論得此意甚好謂才老之論不可謂不然但其發處¶
有病耳誠然誠然今日兩端之論&KR0178;亦正坐此也但若論¶
文義子夏所&KR0003;終是&KR0029;著一&KR0065;豈亦矯枉過直而然邪¶
　乾知大始程子云乾當始物乾以易知程子又云乾始¶
　物之道易似不以此知字爲知崇及極髙明之意當字¶
　如何形容¶
乾便是物之太始故以當字言之最爲宻切¶
　䰟陽也屬天&KR0334;隂也屬地䰟氣歸于天體&KR0334;藏于地是¶
　也聚而復散者爲䰟聚而不散者爲魄&KR0334;非氣也精氣¶
　爲物者合氣之聚而復散與夫聚而不散言也逰䰟者¶
　專指聚而復散言也來教謂體魄自是兩物未&KR0014;深曉¶
<pb:KR4d0226_SBCK_047-13b>¶
　更願詳賜批誨¶
䰟陽而魄隂故䰟之盡曰散(散而/上也)&KR0334;之盡曰降(降而/下也)古人¶
謂之徂落亦是此義(林少頴/云然)今以聚而不散者爲魄&KR0178;未¶
然體魄是二物精氣爲物猶言魂魄爲體爾(以此推之/更有曲折)¶
　仁者天下之正理此一語與仁意義如何¶
此是對下文禮樂而言非專以訓仁之名義也大率前賢¶
語意寛廣不若今人之急迫今人見得些道理便要䥴鑿¶
開却正是心量小不耐煩耳近日甚覺前日&KR0003;得惡模様¶
也然&KR0003;得如此人尚不㑹况不&KR0003;乎此又不可廢也¶
　　　答吕子約¶
　程氏葬&KR0003;父祖子孫同氣彼安則此安彼危則此危墓¶
　以藏體魄也所謂安者何所指邪¶
<pb:KR4d0226_SBCK_047-14a>¶
正指體魄而言耳程子論此意思甚詳讀之使人惻然感¶
動有此疑者豈非惑扵莊生愛其使形者之論邪此異端¶
之言賊恩之大者不可以不辨¶
　上蔡以我視我聴等言以子絶四之旨&KR0026;之終未免有¶
　我底意思雖與放而不知求者逺甚然其究極似未平¶
正也(見扵文句者毎/每有我底意思)¶
五峯作復齋記云知自反而以理視此語無病如此所引¶
非惟有我不平扵下學切巳功夫亦有任意而失理之病¶
(其流弊之甚/多至扵妄作)¶
　主忠信之言後扵不重則不威其意如何¶
聖賢所言爲學之序例如此湏先自外面分明有形象處¶
把捉扶竪起来不如今人動便&KR0003;正心誠意却打入無形¶
<pb:KR4d0226_SBCK_047-14b>¶
影無稽考處去也¶
　傳不習乎㩀文&KR0020;意脉當以明道言爲正¶
此等處義理亦兩通存之可也¶
　程子知周乎萬物而道濟天下故不過釋之曰義之所¶
　包知也文意如何¶
程子&KR0003;易字皆爲易之書而言故其&KR0003;如此但鄙意似覺¶
未安盖易與天地凖故&KR0014;彌綸天地之道此固指書而言¶
自仰&KR0026;俯察以下湏是有人始得盖聖人因易之書而窮¶
理盡性之事也近讀此書方見得一端緒非面論不&KR0014;既¶
也¶
夏商損益&KR0071;周者亦必有損益盖氣運升降不容不爾¶
特聖人&KR0014;因時而不逆之耳¶
<pb:KR4d0226_SBCK_047-15a>¶
理大槩如此然非夫子告子張之意請更詳之¶
　林放問禮之本歴考程子之言有曰飾實則失實故寧¶
　儉又曰儉則實所出又曰節文太過則和那些誠意都¶
　不見則儉近本而不可正名曰本也¶
禮正在恰好處泝而上之則儉爲本㳂而下之則奢爲末¶
當以易傳之言爲正&KR0027;山發明得亦佳¶
　生死者氣運徃来之常也異端以有生爲幻而謂之無¶
　常是不明乎天地之性隂陽之本也¶
此&KR0003;固然程子盖言之矣¶
　毎事問程子謂雖知亦問欽慎之至問者問所未知也¶
　問所知焉似扵未誠謝氏之&KR0003;聖人之心&KR0178;不如是(程/子)¶
(之意雖知其意味甚/深然看得未分明)¶
<pb:KR4d0226_SBCK_047-15b>¶
以石慶數馬與張湯陽驚事相對&KR0026;之可見雖知亦問自¶
有誠僞之别兼或人謂夫子爲鄒人之子則亦夫子始仕¶
初入太廟時事雖平日知其&KR0003;然未必身親行之而識其¶
物也故問以審之理當如此必不毎入而毎問也然大綱¶
節目與其變異處亦湏問也¶
　不以其道得去貧賤當如明道&KR0003;若曰不以其道得貧¶
　賤則不去&KR0178;君子之心不如是也¶
明道&KR0003;意甚宻但文義似費力耳¶
　近看得忠恕只是體用其體則純亦不巳其用則塞乎¶
　天地其體則實然不易其用則擴然大通然體用一源¶
　而不可析也故程子謂看忠恕二字自見相爲用處而¶
　夫子曰吾道一以貫之¶
<pb:KR4d0226_SBCK_047-16a>¶
此&KR0003;甚善¶
　出入無時莫知其鄉只是大槩言人之心如是甚言此¶
　心無時不感而不可以不操也不操則感動扵不善而¶
　失其本心矣雖曰失其本心而感處即心也故程子曰¶
　感乃心也而程子答心有亡也之問又曰&KR0138;主著事時¶
(先生以/目視地)便在這裏&KR0138;過了便不見又云心豈有出入亦¶
　以操舎而言盖寂然常感者心之本體惟其操舎之不¶
　常故其出入之無止耳惟其常操而存則動無不善而¶
　瞬息頃刻之間亦無不在也顔氏之子三月不違其餘¶
　則日月至政以此心之常感而易危故也¶
寂然常感者固心之本體也然存者此心之存也亡者此¶
心之亡也非操舎存亡之外别有心之本體也然亦不湏¶
<pb:KR4d0226_SBCK_047-16b>¶
舌&KR0003;到此只到朱勾處便可且住也¶
　　　答吕子約¶
示喻讀書用力之意甚善所謂收拾向裏固爲急務但亦¶
當虚以待之則心體自存善端自著不可一向抑遏安排¶
也近作一文字正述此意録&KR0009;伯崇矣亦屬轉以奉呈也¶
謝&KR0003;未安者多此&KR0011;所論孝弟之&KR0003;盖本有不屑卑近之¶
意故其言日用切身處徃徃多有此意思且如此章不以¶
事親從兄爲本分當然之事而特藉之以爲知仁之資則¶
方其事親從兄之時其心亦不專扵所事而又别起知仁¶
之想矣徃年與正字兄論知言中病痛亦多如此盖其所¶
授受有自来也却是吕與叔先生論民可使由之處意思¶
極好昔侍李先生論近世儒佛雜學之弊因引其&KR0003;先生¶
<pb:KR4d0226_SBCK_047-17a>¶
亦深然之凡百但以此等意思存之便自平實至扵近世¶
專門之&KR0003;盖亦不必深論其失取其可取者焉可也¶
　　　答吕子約¶
時復思繹之義如何長沙&KR0003;中謂紬繹其端緒又何也¶
　又時習專以思繹爲訓又何也¶
凡言學多指講論誦讀言之故以習爲思繹長沙&KR0003;不記¶
云何紬繹端緒亦苦無異義也¶
學即行也所謂所以學者&KR0005;以行之也意必有在¶
中庸言&KR0054;學又言篤行則學與行自是兩事¶
　&KR0003;樂之分如何所謂&KR0003;在心政孟子理義恱我心猶芻¶
　豢恱我口之意但所謂樂主發散在外朋友之樂盖亦¶
　實見其可樂但此&KR0003;爲發舒耳謂之主發散在外願明¶
<pb:KR4d0226_SBCK_047-17b>¶
　其&KR0003;¶
謂之發散在外即是由中而出但樂字之義主扵發散在¶
外而得名耳¶
　謝氏時習朋来不愠一章意脉似與本章之旨不貫所¶
　謂不必同堂合席謂之朋則扵朋来而樂之意似不切¶
　所謂知我者希則我貴旣以不知者希爲貴則亦與人¶
　不知而愠者相去只一間耳非所謂不見是而無悶者¶
　也¶
謝氏&KR0003;多&KR0011;此大抵過扵髙逺也¶
　孝弟爲仁之本程子謝氏之旨如何程子謂孝弟行扵¶
　家而後仁愛及扵物盖以本立而道生也謝氏謂知此¶
　心則知仁盖以自是而仁可見是固然也却&KR0178;非爲仁¶
<pb:KR4d0226_SBCK_047-18a>¶
　自孝弟始之意¶
只當從程子&KR0003;近年論者多欲設爲機械以求知仁其原¶
盖出扵謝氏且若如其&KR0003;則其事親從兄之際心亦不專¶
扵所事矣¶
　明道論孝弟本其所以生乃爲仁之本而又論守身守¶
　之本不失其身而&KR0014;事其親乃誠孝也推此可以知爲¶
　仁之本此意如何¶
明道因論事親又推本守身之意以明必如此然後爲&KR0014;¶
事其親乃所謂孝子成身之義¶
　其爲人也孝弟自然和順慈祥豈復萌犯上之心况扵¶
　爲逆理亂常之事乎此盖深言孝弟之爲順徳而人道¶
　之根柢也自是而積習著察則爲仁之道自然周溥充¶
<pb:KR4d0226_SBCK_047-18b>¶
　大所謂老吾老以及人之老㓜吾㓜以及人之㓜而非¶
　過情違道之小仁也故曰本立而道生而又賛之曰孝¶
　弟也者其爲仁之本歟若夫仁民而推親親固曰無本¶
　然所謂仁民者亦必有甚不仁者矣¶
自仁民而推親親本不足辨然亦不必言必有甚不仁者¶
　巧令鮮仁尹氏之&KR0003;爲完程子直指爲非仁何也詳考¶
　程子辭意盖直指脩飾之爲非仁欲學者深知乎仁與¶
　不仁之分故他有所未暇論也昨領來喻謂程子如此¶
　直截&KR0003;破&KR0178;是此意否¶
程子固是直指脩飾之爲非仁而聖人本意初亦不兼持¶
養者而爲言也但聖人辭氣舒緩程子&KR0178;人不㑹更向巧¶
令中求其少有之仁故如此直&KR0003;破耳¶
<pb:KR4d0226_SBCK_047-19a>¶
曾子之三省忠信而巳而不及傳不習乎一語何也前¶
　雖求教謂巳兼釋之今却未曉¶
程子&KR0003;傳不習乎是不習而傳與人是亦欺人之事故以¶
忠信舉三省此句湏更思之與謝氏孰長¶
　入孝出弟謹行信言泛愛親仁盖爲弟爲子日用出入¶
　之實職曠此而徒區區扵文義章句間抑末也程子謂¶
　非爲巳之學意盖如此然必曰學文者誠以未&KR0014;著察¶
　而品節等差重輕緩急不得其宜則或有所害以此見¶
　周伯忱之&KR0003;甚當謝氏盡孝盡弟以及乎親仁成已至¶
　行有餘力則以學文則看得學文頗輕而&KR0003;得入孝出¶
　弟之&KR0011;一節便做成徳似非本旨意¶
脩弟子之職固所以爲巳然&KR0054;學扵文以明義理之歸亦¶
<pb:KR4d0226_SBCK_047-19b>¶
爲巳也洪慶善&KR0003;未有餘力而學文則文㓕其質有餘力¶
而不學文則質勝而野此意亦好¶
　道千乗之國政與道之以徳道之以政之道同道猶導¶
　也與齊治之義别敬事而信以下或以爲五者或以爲¶
　三者當從何&KR0003;程子釋此章謂今之諸侯&KR0014;如是足以¶
　保其國矣非小乎此也政以今之諸侯所以導其國者¶
　不&KR0014;如是也然否¶
分别道齊二字甚善此章當爲五事然先後相因不可相¶
無則亦一事而巳程子之言固非小此盖以其畧故其言¶
之若不足耳¶
　程子謂論性則以仁爲孝弟之本又謂仁是性也孝弟¶
　是用也因此得求仁之方要湏是從克巳入程子論季¶
<pb:KR4d0226_SBCK_047-20a>¶
　路顔淵言志一段可見盖喜怒好惡之偏頃刻胡越霄¶
　壌之判如何得氣脉通貫本末連屬毎覺扵至親上尚¶
有物我處多况扵他人乎直湏是由身至家由家至外¶
檢察消磨漸漸融通則庻乎仁矣前軰謂公近仁愛屬¶
　仁而魯論所謂巳欲立逹而立人逹人爲仁之方而孟¶
　子所謂仁者如射正巳而發發而不中不怨勝已反求¶
　諸巳如此之&KR0011;皆是欲人之求仁當自克治巳私而入¶
　學者但當扵此下手耳向者所謂以萬善之先名仁誠¶
　不親切¶
論性則以仁爲本此只是泛&KR0003;論義理則性中只有仁義¶
禮智而孝弟本出扵仁論爲仁之功夫則孝弟是仁中之¶
最緊切處當務此以立本而仁道生也来喻雖善然非程¶
<pb:KR4d0226_SBCK_047-20b>¶
子立言之本意也¶
　一心之謂誠盡心之謂忠其分如何又謂忠天道也其¶
　與盡心之義同否¶
一心之謂誠專以體言盡心之謂忠是當體之用忠天道¶
也對恕推巳而言正指盡心之義¶
　　　答吕子約¶
所示心無形體之&KR0003;鄙意正謂如此不謂賢者之偶同也¶
然所謂寂然之本體殊未明白之云者此則未然盖操之¶
而存則只此便是本體不待别求惟其操之乆而且熟自¶
然安扵義理而不妄動則所謂寂然者當不待察識而自¶
呈露矣今乃欲扵此頃刻之存遽加察識以求其寂然者¶
則吾&KR0178;夫寂然之體未必可識而所謂察識者乃所以速¶
<pb:KR4d0226_SBCK_047-21a>¶
其遷動而流扵紛擾急迫之中也程夫子所論&KR0138;思便是¶
巳發故&KR0386;養扵未發之前則可而求中扵未發之前則不¶
可亦是此意然心一而巳所謂操存者亦豈以此一物操¶
彼一物如&KR0242;者之相捽而不相舎㦲亦曰主一無適非禮¶
不動則中有主而心自存耳聖賢千言萬語考其發端要¶
其歸&KR0043;不過如此子約旣識其端不必别生疑慮但循此¶
用功乆而不息自當有所至矣¶
　　　答吕子約¶
向來所喻數條亦皆窮理之要今承喻及有不曉毫髪之¶
語此又范太史所謂小其所知以爲不知之弊竊謂莫若¶
因其所知者玩繹而推廣之自當有味不可捨此而别求¶
&KR0178;轉益荒逺而終無得也此&KR0011;猶是好髙之病不可不警¶
<pb:KR4d0226_SBCK_047-21b>¶
　　答吕子約¶
示喻縷縷具悉但泛&KR0003;尚多皆委曲相合&KR0178;更當放下且¶
玩索所讀書依本分持養爲佳耳陸子静之賢聞之盖乆¶
然似聞有脫略文字直趨本根之意不知其與中庸學問¶
思辨然後篤行之旨又如何耳¶
　　　答吕子約¶
所喻日用功夫甚善然必謂愽學詳&KR0003;非初學事則大不¶
然古人之學固以致知格物爲先然其始也必養之扵小¶
學則亦洒掃應對進退之節禮樂射御書數之習而巳是¶
皆酬酢講量之事也豈以此而害夫持養之功㦲必曰有¶
害則是判然以動静爲兩物而居敬窮理無相發之功矣¶
大抵聖賢開示後學進學門庭先後次序極爲明備今皆¶
<pb:KR4d0226_SBCK_047-22a>¶
舎之而自立一&KR0003;以爲至當殊非淺陋之所聞也¶
向示心&KR0003;初看頗合鄙意細觀乃復有疑亦嘗竊與朋友¶
論之而未及奉報今得所論益知向所疑者之不謬也盖¶
操舎存亡雖是人心之危然只操之而存則道心之㣲便¶
不外此今必謂此四句非論人心乃是直指動静無端無¶
方無體之妙則失之矣又謂荒忽流轉不知所止雖非本¶
心而可見心體之無滯此亦非也&KR0002;心體本来只合如此¶
則又何惡其不知所止而必曰主敬以止之歟近與一朋¶
友論此録以奉呈幸試思之復以見告昨日得欽夫書亦¶
論此扵鄙意亦尚有未盡者異時相見面論之筆札不&KR0014;¶
旣其曲折也¶
　　　答吕子約¶
<pb:KR4d0226_SBCK_047-22b>¶
所示内外兩進之意甚善此是自古聖賢及近世諸老先¶
生相傳進歩直訣但當篤信而力行之不可又爲他&KR0003;所¶
揺復爲省事欲速之計也近聞陸子静言論風旨之一二¶
全是禪學但變其名號耳競相祖習&KR0178;誤後生恨不識之¶
不得深扣其&KR0003;因獻所疑也然想其&KR0003;方行亦未必肯聴¶
此老生常談徒竊憂歎而巳操舎存亡之&KR0003;諸人皆謂人¶
心私欲之爲乃舎之而亡所致却不知所謂存者亦操此¶
而巳矣子約又謂存亡出入皆神明不測之妙而扵其間¶
區别真妄又不分明兩者盖胥失之要之存亡出入固皆¶
神明不測之所爲而其真妄邪正始終動静又不可不辨¶
耳¶
　　答吕子約¶
<pb:KR4d0226_SBCK_047-23a>¶
來書所喻程門議論鄙意正謂如此此或問之書所爲作¶
也但掎摭前賢深&KR0018;不韙之罪耳管仲之喻甚正但以夫¶
子之言考之&KR0178;無此意程子之意盖欲主張名教而以爲¶
夫子許其不死却不如以爲存而不論之可畏也試更思¶
之¶
　　答吕子約¶
叔度忽爲佛學私&KR0060;憂之前甞因書扣之今此書來不答¶
所問但云實病難除實功難進不敢容易言之而巳如此¶
則是以爲求進實功除實病必求之釋氏然後可而吾聖¶
賢立言垂訓與吾黨平日講學存養皆容易之空言也叔¶
度所見不應如此盖不欲人之議巳而設此以峻却之耳¶
區區雖欲再進其&KR0003;而巳覺難扵發口然鄙意猶有未&KR0014;¶
<pb:KR4d0226_SBCK_047-23b>¶
巳者願子約從容自以巳意言之&KR0134;其且讀論語看諸先¶
生&KR0003;而深思之以求聖人之意聖人之意即是天地之心¶
思而得之則實理可見而實病可除實功可進初不待求¶
之釋氏之言矣且求之釋氏却是適越北轅却行求進此¶
區區所以深惜叔度平日之用心而不欲其䧟扵此也頃¶
在静安見其議論之間毎不欲人攻釋氏之非私心固巳¶
疑之今果如此盖本其平日用功只以&KR0054;學力行爲事而¶
未嘗虚心平氣熟玩聖賢之言以求至理之所在故其弊¶
至扵如此熹&KR0178;伯恭亦不得不任其責不知其聞此消息¶
以爲如何然熹之愚猶竊有疑扵伯恭詞氣之間&KR0178;其未¶
免有隂主釋氏之意但其徳性深厚&KR0014;不發之扵口耳此¶
非小病吾軰扵此&KR0002;猶或有纎芥之疑速湏極力講究以¶
<pb:KR4d0226_SBCK_047-24a>¶
去其非而審其是不可含胡&KR0046;忍存而不决以貽他日走¶
作之患也大抵彼中朋友立&KR0003;過髙立心太迫不肯相聚¶
討論只欲閉門&KR0501;讀以必其自得故人自爲學而或不免¶
蔽扵一巳之私見此亦殊非小病耳¶
　　　答吕子約¶
所喻數條足見玩理之深然論孟兩&KR0003;&KR0178;看得太幽暗支¶
離了所謂欲宻而反踈者湏更就明白簡約處看一句只¶
是一句截㫁兩頭都無許多枝蔓方是真實見處也太極¶
諸&KR0003;亦未見端的處又所謂萬化未嘗止息者是矣然却¶
爲甚扵復然後見天地之心邪請更下此一轉語如何如¶
何¶
　　　答吕子約¶
<pb:KR4d0226_SBCK_047-24b>¶
前書所喻原憲一條似扵鄙意有未安者而來書云云支¶
蔓繳繞只如舊日更望詳細思繹勇猛掃除庻扵正大光¶
明之域有進歩處也¶
　　　答吕子約¶
所論江西之弊切中其病然前書奉告者非論其人也乃¶
論吾學自有未至要在取彼之善以自益耳謂彼全無本¶
原根柢則未知吾之所恃以爲本原根柢者果何在邪幸¶
更思之復以見教¶
　　　答吕子約¶
熹衰病如昨無&KR0085;言者暇日自力觀書惟&KR0116;聖賢之言意¶
味深長儘有向来見不到處&KR0002;扵子約所謂經史貫通之¶
妙則未有得也然旣曰千里一曲則便不如且就不曲處¶
<pb:KR4d0226_SBCK_047-25a>¶
理㑹之爲愈且如史記禮書篇首四言&KR0178;只是大槩&KR0003;道¶
理如此豈爲秦漢把持天下而設且旣曰把持天下矣則¶
又豈有不由智力而致者邪此等處&KR0178;是舎却聖賢經指¶
而求理扵史傳故只見得他底髙逺便一向随他脚跟轉¶
極力賛歎他&KR0002;看得聖賢&KR0003;禮樂處有味决定不作此見¶
兼謂其爲秦漢而發此四言亦&KR0178;反&KR0003;低了他意思也讀¶
詩諸&KR0003;乃是詩小序&KR0003;非詩&KR0003;疑亦是從前太扵世變一¶
事留意得重故只見得此意思大率向外底意思多切巳¶
底意思少所以自巳日用之間都不得力前書因論陸子¶
静處及&KR0003;韓岩時話似巳詳&KR0003;此病奈何都不見察至今¶
日然後始覺身心欠收拾乎兼此語前此巳屢聞之&KR0178;今¶
日所覺亦未必是真覺也所謂秦漢把持天下有不由智¶
<pb:KR4d0226_SBCK_047-25b>¶
力者乃是明招堂上陳同甫&KR0003;底平日正疑渠此論未安¶
不謂子約亦作此見爲此論也大抵讀書寛平正大者多¶
失之不精而精宻詳審者又有局促姦巧之病雖云人之¶
情僞有不得不察者然此意偏勝便覺自家心術亦染得¶
不好了近年此風頗盛雖純誠厚徳之君子亦徃徃堕扵¶
其中而不自知所以區區常竊憂之而不願子約之爲之¶
也子約何不試取論語孟子中庸大學等書讀之觀其光¶
明正大簡易明白之氣象又豈有如此之狡獪切害處邪¶
世路險窄巳無可言吾人之學聖賢者又&KR0005;流而入扵功¶
利變詐之習其&KR0020;不過一傳再傳天下必有受其禍者而¶
吾道益以不振此非細事也子約思之如何大事記尚有¶
第十一卷半卷未冩今附元&KR0125;去幸爲冩足附來不湏裁¶
<pb:KR4d0226_SBCK_047-26a>¶
截装背却&KR0178;與前後&KR0125;大小不同也此書固佳然昨看論¶
張湯公孫弘處亦不&KR0014;無疑也¶
　　答吕子約¶
前書所喻正容謹節之功比想加力此本是小學事然前¶
此不曽做得工夫今&KR0002;更不補填終成欠闕却爲大學之¶
病也但後書又不免有輕内重外之意氣象殊不&KR0014;平愚¶
意竊所未安大抵此學以尊徳性求放心爲本而講扵聖¶
賢親切之訓以開明之此爲要切之務&KR0002;通古今考世變¶
則亦随力所至推廣増益以爲補助耳不當以彼爲重而¶
反輕凝定收歛之實少聖賢親切之訓也&KR0002;如此&KR0003;則是¶
學問之道不在扵巳而在扵書不在扵經而在扵史爲子¶
思孟子則孤陋狹劣而不足觀必爲司馬遷班固范曄陳¶
<pb:KR4d0226_SBCK_047-26b>¶
夀之徒然後可以造扵髙明正大簡易明白之域也(八字/乃來)¶
(書本/語)夫學者旣學聖人則當以聖人之教爲主今六經語¶
孟中庸大學之書具在彼以了悟爲髙者旣病其障礙而¶
以爲不可讀此以記覽爲重者又病其狹小而以爲不足¶
觀如是則是聖人所以立言垂訓者徒足以悞人而不足¶
以開人孔子不賢扵堯舜而逹磨遷固賢扵仲尼矣無乃¶
悖之甚邪前書所示中庸詩頌西銘等&KR0003;皆極精宻意者¶
後書所謂不&KR0014;下心細意特一時憤激所發耳如其不然¶
則不&KR0014;下心細意扵孔孟乃&KR0014;下心細意扵遷固何邪此¶
則尤非區區所素望扵賢者不敢不盡所懐也禮樂之云¶
前此只&KR0178;未必史遷有此意耳正使有之乃是挾禮樂動¶
化之&KR0096;以爲智力把持之用學者所以謹扵毫&KR0117;之差而¶
<pb:KR4d0226_SBCK_047-27a>¶
懼其有千里之繆者正爲此耳今不之察而遂指人欲爲¶
天理吾&KR0178;其不止扵議論之小失而且爲心術之大害也¶
阡陌二字熹前&KR0003;亦未是當如風俗通後&KR0003;乃爲得之盖¶
阡之爲言千也陌之爲言百也遂人徑是百畆之界涂是¶
百夫之界而二者皆從即所謂南北之陌畛是千畆之界¶
道是千夫之界而二者皆橫即所謂東西之阡盖二字名¶
義本以夫畆之數得之决是井田舊制所本有&KR0002;曰秦始¶
爲之則决裂二字牽彊&KR0003;合費氣力而無文理且井田旣¶
有徑畛之制而秦人去之則又何必更取東西南北之正¶
以爲阡陌然後可以静生民之業而一其俗㢤此細事不¶
足辨或&KR0178;有助扵古今事變之學耳徽録新書近方看得¶
數卷大抵是用長編添修然亦有不盡處長編亦㩀曽布¶
<pb:KR4d0226_SBCK_047-27b>¶
蔡絛爲多此二書雖無狀然亦見其不可掩者禍敗之釁¶
豈偶然㢤讀之令人憤鬰殊損道心也同父事解後得書¶
亦甚呶呶前此盖巳作書慰勞之勸其因此一洗舊轍歛¶
就繩墨&KR0002;&KR0014;相信失馬却未必不爲福耳此事向來朋友¶
畏其辯&KR0054;不究其是非而信奉其&KR0003;遂無一言及扵儆戒¶
切磋之意所以使渠至此盖有不得不任其責者子約旣¶
敬之扵此&KR0178;不可不盡情也叔晦必且家居待除象先呈¶
身之&KR0003;&KR0178;是且欲&KR0045;此虚聲以避守髙之嫌然亦不必如¶
此也李和聞亦不爲乆計相見勸其早歸亦是一事渠却¶
甚歸心恭兄教誨與他人不同也誠之&KR0178;難&KR0003;話盖本是¶
氣質有病又&KR0013;杜撰扛夯作壞了論其好處却自可惜也¶
恭兄文字狀子巳投之當路如醉如夣面前事尚不&KR0014;&KR0249;¶
<pb:KR4d0226_SBCK_047-28a>¶
得何可望以此等但近日百恠競出不可禁遏又甚扵前¶
此旣無可奈何但當修其本以勝之早爲&KR0053;拾平生文字¶
訓&KR0003;之畧成書而可傳者著爲篇目而公傳道之則彼託¶
真售僞者&KR0005;不禁而自息矣&KR0002;但築堤堙水决無可救之¶
理也¶
　　答吕子約¶
熹再叨祠禄遂爲希夷法眷冐忝之多不勝慚懼今年病¶
軀粗覺勝前時但心目俱昬不堪繙閱深以爲撓耳所喻¶
向來立論之偏近日用功之實甚慰所望兩卷所論皆精¶
義也其間亦有鄙意未合處具之別&KR0083;幸更思之或猶未¶
安却更反復極論以歸至當乃佳耳同父後來又兩得書¶
巳盡底裏答之最後只問他三代因甚做得盡漢唐因甚¶
<pb:KR4d0226_SBCK_047-28b>¶
做得不盡見頓著聖賢在面前因甚不學而必論漢唐覓¶
他好處并文中子一併破除一上似頗痛快著題未知渠¶
復如何做轉身一路也可因書扣之令録去此無人冩得¶
也(兩書皆引惟/精惟一者是)來書亦扵智力二字必竟看不破放不下¶
殊不知此正是智力中之仁義賔中之主鐡中之金&KR0002;苦¶
向這裏覓道理便落在五伯假之以下規模裏出身不得¶
孟子董子所以㧞本塞原斬釘截鐡便是正怕後人似此¶
拖泥帶水也熹嘗語此間朋友孟子一生忍窮受餓費盡¶
心力只破得枉尺直尋四字今日諸賢苦心勞力費盡言¶
語只成就枉尺直尋四字不知誵訛在甚麽處此話無告¶
訴處只得仰屋浩歎也史遷固非班范之比然便以爲學¶
者扵此不可有所未足而欲專就此處尋討道理則亦陋¶
<pb:KR4d0226_SBCK_047-29a>¶
矣公謹前日一二書来問所疑覺得却似稍通曉勝徃時¶
也此一等人不&KR0014;談王&KR0003;覇然終是慤實謹厚是這一&KR0065;¶
人鄙意近来覺得只愛此等人也兩卷之&KR0003;今亦不&KR0014;易¶
&KR0083;仁字固不可專以發用言然却湏識得此是箇&KR0014;發用¶
底道理始得不然此字便無義理訓釋不得矣且如元者¶
善之長便是萬物資始之端&KR0014;發用底本體不可&KR0005;仁之¶
本體做一物又&KR0005;發用底别做一物也平旦之氣以下一¶
節譬喻得不甚相似至以元氣淋漓星斗清潤爲利貞之¶
&KR0090;亦不可曉合而言之一句文意亦似未安大抵仁之爲¶
義湏以一意一理求得方就上面&KR0003;得無不通貫底道理¶
如其不然即是所謂儱侗真如顜頇佛性而仁之一字遂¶
無下落矣向来鄙論之所以作正爲如此中間欽夫盖亦¶
<pb:KR4d0226_SBCK_047-29b>¶
不&KR0014;無疑後来辨析分明方始無&KR0003;然其所以自爲之&KR0003;¶
者終未免有未親切處須知所謂純粹至善者便指生物¶
之心而言方有著實處也今欲改性之徳愛之本六字爲¶
心之徳善之本而天地萬物皆吾體也但心之徳可以通¶
用其他則尤不著題更須細意玩索庻㡬可見耳求其放¶
心與克己復禮&KR0178;亦不可分爲兩事盖放却心即視聴言¶
動皆非禮非禮而視聴言動即是放却心此處不容更作¶
兩節今所論却似太支離也養氣一節只&KR0003;得程子意&KR0002;¶
論孟子門庭指意又却不然至大至剛只合四字爲句以¶
直養而無害此直字便是上文縮字下文義字孟子之意¶
只是&KR0003;毎事做得是當即自然無所愧怍意象雄豪所以¶
雖當大任而無所畏懼耳推其本原固未有不立敬而&KR0014;¶
<pb:KR4d0226_SBCK_047-30a>¶
集義者然此章之意則未及夫敬字也此自程子門庭功¶
夫因此&KR0003;出来耳易所謂寂然不動感而遂通天下之故¶
乃指&KR0433;卦而言之推之天下萬物無一不如此者初不爲¶
心而發而遂不可以言性也五峯議論似此拘滯處多惜¶
乎不及其時而扣之反復究窮必有至當之論也孝悌則¶
心下心下則此心溥此意甚巧然却走了孝弟二字親切¶
本意&KR0002;但如此則只卑巽兩字亦得不必云孝弟矣此盖¶
本因立下仁人心也四字要得貫穿許多去處道理又怕¶
惹著愛字故不免有此牽彊似不必如此却只成立議論¶
做文字也未知焉得仁文義句讀&KR0178;亦不如此&KR0002;如此&KR0003;¶
則前所謂不知其仁等句又作如何&KR0003;耶程子所謂仁者¶
天下之公善之本也止是賛歎仁字之言非是直解字義¶
<pb:KR4d0226_SBCK_047-30b>¶
如云仁者天下之正理此亦只是包含在内不可便以此¶
爲盡得仁字之義也正顔色斯近信矣盖謂學者平日心¶
不誠實則雖正顔色而不免扵欺僞如所謂色取仁而行¶
違者故以正顔色而&KR0014;近信爲貴耳亦非如来示注中所¶
云也論語所記有失無失湏見到夫子地位方判㫁得今¶
此所論亦侏儒之觀優耳吾人但當玩索&KR0386;養以到爲期¶
自不必如此預先安排此等閑議論無益扵學也所過者¶
化程子扵易傳中引之(革九五)及其語録中&KR0003;似皆以爲¶
身所經歴處人化其徳此意平實亦與上下文意相應似¶
不必更爲他&KR0003;&KR0002;論人心本虚事物過了便無朕迹却自¶
不妨有此理也凡此&KR0070;&KR0003;不知賢者以爲如何如有未安¶
幸更反復也¶
<pb:KR4d0226_SBCK_047-31a>¶
　　　答吕子約¶
自頃承書有專介存問之約日望其至忽得郭希吕書聞¶
嘗感疾不輕甚以爲慮而無從附問但切懸情前日使至¶
忽領手書未及發視亟問来人知巳無他憂疑頓釋旣而¶
細讀乃審向来疾證誠亦可畏今幸平復而又自&KR0014;過意¶
調攝尤副所望比日竊惟體候益佳健矣但来書以爲勞¶
耗心力所致而諸朋友書亦云讀書過苦使然不知是讀¶
何書&KR0002;是聖賢之遺言無非存心養性之事决不應反至¶
生病&KR0178;又只是太史公作祟耳孟子言學問之道惟在求¶
其放心而程子亦言心要在腔子裏今一向耽著文字令¶
此心全體都奔在冊子上更不知有巳便是箇無知覺不¶
識痛癢之人雖讀得書亦何益扵吾事邪况以子約平日¶
<pb:KR4d0226_SBCK_047-31b>¶
氣體不甚壯實豈可直以耽書之故遂忘飢渇寒暑使外¶
邪客氣得以乗吾之隙是豈聖人謹疾孝子守身之意㢤¶
今旣&KR0014;以前事爲戒凡百應酬計亦例加節嗇然區區之¶
意扵此猶不&KR0014;忘言更祝深以門户道學之傳爲念幸甚¶
幸甚枉尺直尋素未嘗以此奉疑也但見頃来議論一變¶
如山移河决使學者震蕩回撓不問愚智人人皆有趍時¶
狥&KR0020;馳騖功名之心令人憂懼故不得不極言之盖非獨¶
爲子約惜實爲伯恭惜又重爲正獻滎陽諸公惜也漢唐¶
本體只是智力就中有暗合處故&KR0014;長乆如此言之却無¶
過當但&KR0002;講得聖門學問分明則此固無足言者而王道¶
正理未嘗一日而可無者亦不待引此然後爲有徴也設¶
&KR0002;接引下根亦只須略與&KR0003;破仍是便須救㧞得他跳出¶
<pb:KR4d0226_SBCK_047-32a>¶
功利窠窟方是聖賢立教本指今乃深入其中做造活計¶
不惟不&KR0014;救得他人乃并自巳䧟入其中而不&KR0014;出豈不¶
誤㢤陳正巳書來&KR0003;得更是怕人今録所答渠書去幸一¶
觀此尤可爲歎息也仁字之&KR0003;論之愈詳愈覺述昧然竊¶
&KR0178;所謂抵就發用之端而言則無由見仁之本體只此一¶
句便是病根也盖孟子論仁雖有惻&KR0046;人心之殊程子扵¶
此亦有偏言專言之别然&KR0002;實扵惻&KR0046;之偏言處識得此¶
人心專言者其全體便可見今只爲扵此認得不真故不¶
&KR0014;有以識其全體乃欲廣大其言以想象而包籠之不知¶
言愈廣大而意愈不親切也程子之言惟榖種一條最爲¶
親切而非以公便爲仁者亦甚縝宻今乃反皆不認而必¶
以易傳偏旁賛歎之言爲直解字義則不惟不識仁亦錯¶
<pb:KR4d0226_SBCK_047-32b>¶
看了易傳矣克巳復禮前&KR0003;巳得之却是看得不子細誤¶
答了今承再喻愈詳宻無疑矣浩然之氣一章&KR0178;須先且¶
虚心熟讀孟子本文未可&KR0205;雜他&KR0003;俟看得孟子本意分¶
明却取諸先生&KR0003;之通者錯綜扵其間方爲盡善&KR0002;合下¶
便雜諸&KR0003;混看則下梢亦只得周旋人情不成理㑹道理¶
矣近日經&KR0003;多有此弊盖巳是看得本指不曽分明又著¶
一尊畏前軰不敢違異之心便覺左右顧瞻動皆窒礙只¶
得曲意周旋更不復敢著實理㑹義理是非文意當否矣¶
夫尊畏前軰謙遜長厚豈非美事然此處&KR0138;有偏重便成¶
病痛學者不可不知也又非義襲而取之句内亦未見外¶
而尋義理之意請更詳之橫渠先生言觀書有疑當且濯¶
去舊見以來新意此法最妙凡言易者多只是指&KR0433;卦而¶
<pb:KR4d0226_SBCK_047-33a>¶
言蓍卦何嘗有思有爲但只是扣著便應無所不通所以¶
爲神耳非是别有至神在蓍卦之外也曽子吿孟敬子三¶
句不是&KR0003;今日用功之法乃言平日用功之効如此看得¶
文義方通來喻紏紛殊不可曉也不知其仁之&KR0003;&KR0178;未安¶
且未論義理只看文&KR0020;巳自不通&KR0002;更以義理推之尤見¶
乖戾矣盖知自是知仁自是仁孔門教人先要學者知此¶
道理便就身上著實踐&KR0130;到得全無私心渾是天理處方¶
喚作仁如子路諸人正爲未到此地故夫子不以許之非¶
但欲其知之而巳也&KR0002;謂未知者做得皆是而未&KR0014;察其¶
理之所以然則諸人者又&KR0178;未&KR0014;所爲皆是固未暇責其¶
察夫理之所以然也¶
　　　答吕子約¶
<pb:KR4d0226_SBCK_047-33b>¶
日用功夫比復何如文字雖不可廢然&KR0386;養本原而察扵¶
天理人欲之判此是日用動静之間不可頃刻間㫁底事¶
&KR0002;扵此處見得分明自然不到得流入世俗功利&KR0096;謀裏¶
去矣熹亦近日方實見得向日支離之病雖與彼中證候¶
不同然其忘巳逐物貪外虚内之失則一而巳程子&KR0003;不¶
得以天下萬物撓巳巳立後自&KR0014;了得天下萬物今自家¶
一箇身心不知安頓去處而談王&KR0003;覇&KR0005;經世事業别作¶
一箇伎倆商量講究不亦誤乎相去逺不得面論書問間¶
終&KR0003;不盡臨風歎息而巳¶
　　　答吕子約¶
所論爲學之意比向來儘正當矣但所謂省節視聴及閑¶
得心地半時便是半時功夫者却似㣲有趣静之偏所謂¶
<pb:KR4d0226_SBCK_047-34a>¶
&KR0017;神雖無形聲可求而須著視聴者又似推求考索之過¶
由前之&KR0003;且可爲目前養病之計而非所以爲學由後之¶
&KR0003;則不惟義理有差而亦非所以休養巳憊之精神也¶
晦庵先生朱文公文集卷第四十七¶
　　　　　　　　　　　　　　閩縣儒學教諭王製校¶
<pb:KR4d0226_SBCK_047-34b>¶
