# -*- mode: mandoku-view -*-
#+TITLE: 晦庵集
#+DATE: 2015-09-23 10:22:24
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 47

<md:KR4d0226_SBCK_047-1a>¶
吕子約¶
示喻縷縷足見力學之志然所讀書似亦太多矣大抵
今¶人讀書務廣而不求精是以刻苦者迫切而無從容
之樂¶平易者泛濫而無精約之功兩者之病雖殊然其
所以受¶病之源則一而已今觀來喻雖云數書之外有
<pb:KR4d0226_WYG_047-1b>
所未暇然¶只此已是多少功夫又論孟中庸大學乃學
問根本尤當¶專一致思以求其指意之所在今乃或此
或彼泛然讀之¶此則尤非所以審思明辨而究聖學之
淵源也愚意此四¶書者當以序進每畢一書首尾通貫
意味浹洽然後又易¶一書乃能有益其餘亦損其半然
後可以研味從容深探<md:KR4d0226_SBCK_047-1b>¶其立言之旨而無迫切泛濫之
累不審賢者以為如何¶
　　　答吕子約
<pb:KR4d0226_WYG_047-2a>
喻及日來進學之功尤慰孤陋且深有助於警省為惠
厚¶矣氣質未化偏重難反學者之通病今亦但當用力
於恭¶敬持養之地而玩索義理以培養之不必反復較
計悔咎¶尅責如此太深却恐有害清明和樂之氣象亦
足以妨日¶新之益也¶
　　　答吕子約¶
示諭縷縷備見篤學力行之意然未免較計務獲之病
著¶此意思横在方寸間日夕紛擾非所以進於日新也
<pb:KR4d0226_WYG_047-2b>
所讀¶書亦太多如人大病在床而衆醫雜進百藥交下
決無見¶效之理不若盡力一書令其反復通透而復易
一書之為<md:KR4d0226_SBCK_047-2a>¶愈盖不惟專力易見功夫且是心定不雜於
涵養之功亦¶有助也又謂不欲但為聞見之知此固當
然聞見之知要¶得正當亦非易事誠未可輕厭而躐等
也¶
　　　答吕子約¶
　時習之義程子云習重習時復思繹浹洽於中則説
<pb:KR4d0226_WYG_047-3a>
　¶此恐是學原於思之意凡所當事者皆學也不致其
　思繹¶以通之則無自而進茍苦思力索則淺迫無味
　亦失所¶謂説矣惟學焉而時復思繹勿忘勿助積累
　停蓄浹洽¶涵養杜元凱所謂如江海之浸如膏澤之
　潤渙然冰釋¶怡然理順然後為得此即時習而説之
　注釋也(張先生所云似¶與/程子之意未合)¶
此説甚佳南軒解義為人借去不盡記其説然覺得儘
有<md:KR4d0226_SBCK_047-2b>¶未安處也
<pb:KR4d0226_WYG_047-3b>
　巧言令色鮮矣仁恐止當從尹氏説¶
尹説固好然其間曲折恐亦不可不講若有人引上蔡
所¶引許多同異問之尹公他必有説不只如此打過也¶
　傳不習乎恐止當從明道説葢恐不習而傳之則在
　¶已審問明辨之功有加無已篤於自反而懼於傳之
　或差¶(上蔡之説恐與章指未/合  差下一本有也字)¶
如明道説文勢似不甚順若從上蔡之説則先忠信後
講¶學乃與上下章意思相似又文勢安帖不煩多訓似
<pb:KR4d0226_WYG_047-4a>
亦有¶理試更思之¶
　父在觀其志一章恐指意在下又志所存也行所為
　¶也有父兄在安得聞斯行之雖欲成父之美而親心
　未順<md:KR4d0226_SBCK_047-3a>¶焉雖欲為不善而莫得肆焉止觀志之所存可
　也若親¶没矣吾之所欲為者遂矣故必觀其所為之
　專與不專¶而後可盖雖為之善然不能忍而遽改則
　亦謂之死其¶親可也至於三年之間事死如事生而
　無伸已之意迺¶謂之孝可謂孝矣云者深嘉之辭若
<pb:KR4d0226_WYG_047-4b>
　曰如其非道則何¶待三年是未深體觀其行之意也
　夫不幸而有所當改¶是乃吾平日之拳拳而未能孚
　於吾親者今也哀痛之¶深固有所斡旋改移於不動
　聲氣之中者矣茍有決厲¶之意則縱有丘山之善然
　此心不㡬於息乎¶
此説甚好但謂固有斡旋改移於不動聲氣之中者此
句¶未安熹舊來亦嘗有此意後看史書見有居官不改
前人¶之政但因事遷就使人不見其迹者必大悦之以
<pb:KR4d0226_WYG_047-5a>
為代人<md:KR4d0226_SBCK_047-3b>¶居官猶有能如此者况於所天乎因以此問於
李先生先¶生曰此意雖好但每事用心如此恐駸駸然
所失却多聖¶人所謂無改者亦謂尚可通行者耳若不
幸而有必不可¶行者則至誠哀痛而改之亦無可奈何
不必如此囘互也¶此意竊謂學者不可不知恐當更思
之也又有謂其志其¶行皆指父而言意亦自好試并思
之如何¶
　日月謂一日一箇亦得論氣之感也謂古今一箇亦
<pb:KR4d0226_WYG_047-5b>
　得¶論氣之本也¶
感字未安李文饒謂日月終古常見而光景常新此亦
善¶言天者¶
　季路問事鬼神告以事人問死告以知生欲令子路
　原¶始觀終聚而通之也未知生焉知死是固然矣未
　能事<md:KR4d0226_SBCK_047-4a>¶人焉能事鬼恐救子路忽於近之病盖在目今
　雖曰未¶能事人然隠微之間如執虚奉盈所以事之
　者自當深¶用其力茍於此知所事則事人之道亦可
<pb:KR4d0226_WYG_047-6a>
　進但闕畧於¶事人則益不能事鬼矣¶
熹嘗謂知乾坤變化萬物受命之理則知生而知死矣
盡¶親親長長貴貴尊賢之道則能事人而能事鬼矣只
如此¶看意味自長戒慎隠微又别是一事不必牽合作
一串也¶
　體物而不可遺之義盖物是形而下者物其物則息
　生¶不窮是所謂體物而不可遺也即形於上者也茍
　物而¶不物則死矣體云者其流行發見非物自爾而
<pb:KR4d0226_WYG_047-6b>
　必有體¶之者也¶
體物之意剖析得甚好但本是鬼神之德為此萬物之
體<md:KR4d0226_SBCK_047-4b>¶非是先有是物而鬼神之德又從而體之也物而不
物則¶死矣此句有病須知若初無體之者則亦無是物
矣¶
　游䰟為變之義如何¶
精魄也(耳目之精/明為魄)氣魂也(口鼻之嘘/吸為䰟)二者合而成物精
虚¶魄降則氣散魂遊而無不之矣魄為鬼魂為神禮記
<pb:KR4d0226_WYG_047-7a>
有孔¶子答宰我之問正説此理甚詳雜書云魂人陽神
也魄人¶隂神也亦可取横渠上蔡論此亦詳¶
　誰毁誰譽一章恐當看誰字此正見聖人大公無我
　¶之心如有所譽者其有所試矣此又聖人無所私好
　而¶於善善之意亦不侵過分毫來誨所謂但有先褒
　之善而¶無預詆之惡似恐於公平之意思未完¶
熹昨來之説善善速惡惡緩正書所謂與其殺不辜寧
失<md:KR4d0226_SBCK_047-5a>¶不經罪疑惟輕功疑惟重春秋傳所謂善善長惡惡
<pb:KR4d0226_WYG_047-7b>
短孔¶子樂道人之善惡稱人之惡之意而仁包五常元
包四德¶之發見證驗也聖人之心雖至公至平無私好
惡然此箇¶意思常在便是天地生物之心若但一向恝
然無情則恐¶或有流於申商慘覈之科矣試更思之(洪/範)
(皇極亦/有此意)¶
　　　答吕子約¶
所喻日用工夫足見為已之意甚善然别紙所論論語
首¶章便是讀書玩理之様轍更無别塗請只如此用功
<pb:KR4d0226_WYG_047-8a>
不必¶切切論功計獲也¶
　　　答吕子約¶
示喻日用功夫有未到處此見省身克己用力之深不
勝¶歎仰然前後已屢奉聞不必如此計較迫切但措其
心於<md:KR4d0226_SBCK_047-5b>¶中和平正之地而深以義理灌溉培養之自然日
有進益¶如其不然則存養講習之功未及一二而疑悔
勞殆之病¶已奪其千百矣試更思之至如讀書只且立
下一箇簡易¶可常底程課日日依此積累功夫不要就
<pb:KR4d0226_WYG_047-8b>
生疑慮既要如¶此又要如彼枉費思慮言語下梢無到
頭處昔人所謂多¶岐亡羊者不可不戒也¶
　　　答吕子約¶
　巧言令色鮮矣仁論章旨則尹氏之説為完若旁通
　¶其義如辭欲巧之類是迺修省細宻工夫其發原自
　别然¶修辭之功亦易得入於安排計較而不自知其
　所發之¶偏者亦為鮮矣仁也¶
發原自别之説甚好修辭之功固易入於安排計校然
<pb:KR4d0226_WYG_047-9a>
亦<md:KR4d0226_SBCK_047-6a>¶只得就發原處謹之耳若捨此而别生疑慮則又轉
見繳¶繞不得剖決也¶
　曾子之三省為人謀與朋友交傳諸人惟恐應物之
　或¶不如已而篤於自反也尹子言諸公逺來依先生
　之門¶某豈敢輙為他説萬一有少差豈不誤他一生
　恐正是¶傳不習之意先忠信後講學固是如此但忠
　因謀言信¶因交言恐與行有餘力則以學文之意未
　類上蔡之説¶竟未敢安
<pb:KR4d0226_WYG_047-9b>
所引尹公語甚好然於此文句中似覺少兩三字聖賢
立¶言不如是之巧而晦也謀不忠則欺於人交不信則
欺於¶友傳不習則欺於已欺於師是亦忠信之類耳更
思之¶
　其志其行皆指父而言意亦好但於本章之旨恐未
　安<md:KR4d0226_SBCK_047-6b>¶父在觀其志觀其所志之善惡也父沒觀其行觀
　其¶所行之肆與否也三年無改於父之道則事亡如
　事存而¶不忍死其親焉故曰可謂孝矣斡旋改移其
<pb:KR4d0226_WYG_047-10a>
　始止於隠¶惡諱過本在於愛親駸駸而往易入於私
　其病固不細¶然彌縫調停之工又不可廢所謂度不
　可行至誠哀痛¶而改之固不必囘互但弗知所以改
　之之方則或傷於¶張皇驟快而無遲遲浸漸之意味
　亦非篤於愛親者也¶(謝方明事祖儉舊看得甚可為/法然李先生之言亦要於此致)
　(察/)¶
先生之言恐更當思之至誠哀痛四字儘有意思存得
此¶心自不至張皇也據今日病證似當且服此藥便自
<pb:KR4d0226_WYG_047-10b>
胸次¶開闊黑白分明若更主張調停兩字正是以水濟
水竊恐¶昬昧隘促轉見無進步處父没觀行必如舊說
亦為是非<md:KR4d0226_SBCK_047-7a>¶邪正之類所包甚廣今只云肆與否却覺拘
滯兼又與上¶句參差下句重併尤未穏當¶
　日月終古常見而光景常新其理固如此然所謂常
　見¶所謂常新必有科别¶
日月隂陽之精終古不易然非以今日已昳之光復為
來¶日將升之光也故常見而常新
<pb:KR4d0226_WYG_047-11a>
　未能事人而欲事鬼未能知生而欲知死是猶未知
　¶其首而欲知其尾也知首之旨當如來教又思事人
　之旨¶恐止是不敢欺不敢慢(出門如賓/之類皆是)如此而致敬
　宻察庶¶㡬可以交神明矣事如祗事之事所謂盡親
　親長長貴¶貴尊賢之道恐於事字未叶¶
此説甚好比熹説尤親切盖親親長長貴貴尊賢之道
固<md:KR4d0226_SBCK_047-7b>¶不外乎愛敬但如此説方親切耳然四者之目亦不
可廢¶請更思之
<pb:KR4d0226_WYG_047-11b>
　視之不見聴之不聞體物而不遺此三句乃指鬼神
　¶之德而言視不見聴不聞無形聲臭味之可聞可見
　也然¶却體物而不遺則甚昭然而不可揜也所謂體
　物者固¶非先有是物而後體之亦非有體之者而後
　有是物萬¶物之體即鬼神之德猶云氣即性性即氣
　而不可離也¶可離則無物矣所謂不可遺者猶言無
　遺闕滲漏盖常¶自洋洋生活不間乎晦明代謝也¶
物之聚散始終無非二氣之往來伸屈是鬼神之德為
<pb:KR4d0226_WYG_047-12a>
物¶之體而無物能遺之者也所謂非有體之者而後有
是物¶與所謂無遺闕滲漏者皆非是<md:KR4d0226_SBCK_047-8a>¶　䰟者其氣也氣散䰟遊而無不之所謂無不之者已
　屈¶之氣尚有在於天地之間邪抑否也然氣聚則生
　氣盡¶則死何者為遊䰟玩遊之一字謂其即便消散
　又似未¶盡也體魄藏於地恐指成質而言(如月魄以/無光明者)
　(言/)謂耳目¶之聰明為魄有所未曉合耳目之聰明而
　言則䰟不離¶魄(聰明即氣之/運乃是䰟也)失其耳目之聰明而言
<pb:KR4d0226_WYG_047-12b>
　則䰟去魄存恐¶難以耳目聰明命之為魄也¶
程子曰䰟氣歸于天消散之意遊䰟亦是此意盖離是
體¶魄則無所不之而消散矣雖未必皆即時消散要必
終歸¶於消散也䰟魄之分更當熟究隂陽之分體魄自
是二物¶魄之降乎地猶今人言眼光落地云爾體即所
謂精氣為¶物盖必合精與氣然後能成物也<md:KR4d0226_SBCK_047-8b>¶　洙泗言仁及契丈仁説竊得諷味復之九二休復之
　吉¶以下仁也謂初九也易傳云一陽復於下乃天地
<pb:KR4d0226_WYG_047-13a>
　之心¶此正與元者善之長同理竊謂五常之仁猶四
　時之春¶至善醇醲不雜孟子指乍見之心為仁之端
　下即論非¶内交要譽而然盖因乍見之真而可知其
　有仁也端云¶者苖裔端倪之謂也覺痛痒則非不仁
　則覺者所以驗¶乎仁有彼我心則為不仁則公者是
　仁之意思愛是仁¶之用恕是仁之施而樂山靜壽又
　乃形容仁之體叚也¶(程子氣類相合/之言殊覺有味)要湏先以萬善
　之先名仁而後可以用¶工致力若所謂克己復禮如
<pb:KR4d0226_WYG_047-13b>
　見如承之類皆用功致力¶之道也(要皆當一一剖析又/不敢太成支離失其)
　(全/體)¶
以萬善之先名仁殊不親切且以所引易傳及四時之
春<md:KR4d0226_SBCK_047-9a>¶者體之即見熹前所論綂仁義禮智及四端而言者
其分¶界限明而血脈通貫不必别立名字但要用功致
力使真¶不失此心然後為得耳¶
　　　答吕子約¶
承喻專看論語寖覺滯固因復看易傳及繫辭此愚意
<pb:KR4d0226_WYG_047-14a>
所¶未喻盖前書布此曲折已再三矣似已畧蒙聴察不
知何¶為而復蹈舊轍也夫論語所記皆聖人言行之要
果能專¶意玩索其味無窮豈有滯固之理竊恐却是不
曾專一故¶不見其味而反以為滯固耳至如讀易亦當
遵用程子之¶言卦爻繫辭自有先後今亦何所迫切而
手忙脚亂一至¶於此邪所論主一主事之不同恐亦未
然主一只是專一¶盖無事則湛然安靜而不驚於動有
事則隨事應變而不<md:KR4d0226_SBCK_047-9b>¶及乎他是所謂主事者乃所以為
<pb:KR4d0226_WYG_047-14b>
主一者也觀程子書中¶所論敬處類集而考之亦可見
矣若是有所係戀却是私¶意雖似專一不舍然既有係
戀則必有事已過而心未忘¶身在此而心在彼者此其
支離畔援與主一無適非但不¶同直是相反今比而論
之亦可謂不察矣惟其不察於此¶是以未能專一而已
有固必矜持之戒身心彼此實有係¶戀支離之病而反
不自知其非又凡前後所言類皆瞻前¶顧後一前一却
之論不曾坦然驀直行得數步此亦一箇¶大病根株恐
<pb:KR4d0226_WYG_047-15a>
當痛下功夫刋削不可悠悠又只如此説來¶説去久之
看得只似尋常也¶
　　　答吕子約¶
　修省言辭誠所以立也修飾言辭偽所以增也發原
　處<md:KR4d0226_SBCK_047-10a>¶甚不同夫子所謂巧令鮮仁推原辭意而察巧令
　之病¶所從來止是有所為而然(如未同而言以言餂/人脅肩謟笑以喜隨)
　(人之類皆/有所¶為也)曰鮮矣仁云者獨言巧令之人於仁或㡬
　乎息而不¶敢謂之全無也
<pb:KR4d0226_WYG_047-15b>
有所為之説甚善但不敢謂之全無指意畢竟如何幸
更¶喻及伊川先生解中却云謂非仁也便如此直截説
破意¶又如何¶
　曾子之三省忠信而已則程子包傳不習乎一語解
　¶之矣所謂欺於已欺於師想是程子之意但祖儉竊
　謂傳¶不習乎亦湏兼就不習而傳於人上説盖不習
　而傳則¶是中有未盡而與欺人無異也與上文同旨
　而傳習又¶所當省者故專言之如子夏後為荘周之
<pb:KR4d0226_WYG_047-16a>
　類皆由傳之<md:KR4d0226_SBCK_047-10b>¶有所未習故流傳之久不能無弊(觀老/於西)
　(河之上氣味謂之講/習之功全¶盡未可也)惟曾子謹其所傳故至今無弊
　然彼以其富之言¶摽使者出大門之義説大人則藐
　之之訓其血脈貫通¶皆似有少傷和粹處信乎傳而
　習之為難也(所謂傳非如釋氏半¶夜傳法之謂盖在/已有所未克則其動止之間不能無失)
　(茍時習之功有所未至/流傳於後豈不有害)¶
所論甚善末後注脚尤好但恐文意未如此耳恐當放
下¶許多道理且平心看他文義向甚處去都不要將道
<pb:KR4d0226_WYG_047-16b>
理向¶前牽拽他待他文義有歸著去處穏帖分明後却
有箇自¶然底道理出來不容毫髪有所增損抑揚此處
正好玩味¶也大抵先要虚心為要耳(如禹無間然一叚/五峯説得甚好然)
(近日細看恐聖人當日賛¶歎之/時未有此意他似此者甚多)¶
　李先生之論盖欲拯世人計較之病大要恐人思前
　<md:KR4d0226_SBCK_047-11a>¶算後遷就囘互入於不誠不直而弗自覺知然人之
　資稟¶剛柔不齊則藥其所偏者又恐難一槩論止是
　要認得¶此意旨所發而於計較思算時常常㸃檢也
<pb:KR4d0226_WYG_047-17a>
日用功夫固當縝宻然覺得如此煩碎繳繞又似自縳
殺¶了故先生之意大抵且要簡節疎目先整頓得大體
是當¶然後却就上面子細㸃檢是亦學不躐等之意也¶
　坎離隂陽之成質故為上篇之終既濟坎離之合未
　濟¶坎離之交故為下篇之終五行之運獨言水火又
　謂為¶成質何也¶
隂陽成質水火為先故洪範一曰水二曰火正蒙中亦
有¶一段論五行次序説得分明可更檢看數學有乾坤
<pb:KR4d0226_WYG_047-17b>
付正¶性於離坎之説似亦有理<md:KR4d0226_SBCK_047-11b>¶　日月隂陽之精氣向時所問殊覺草草所謂終古不
　易¶與光景常新者其判别如何非以今日已昳之光
　復為¶來日將升之光固可畧見大化無息而不資於
　已散之¶氣也然竊嘗觀之日月虧食隨所食分數則
　光沒而魄¶存則是魄常在而光有聚散也所謂魄者
　在天豈有形¶質邪或乃氣之所聚而所謂終古不易
　者邪
<pb:KR4d0226_WYG_047-18a>
日月之説沈存中筆談中説得好日食時亦非光散但
為¶物掩耳若論其實須以終古不易者為體但其光氣
常新¶耳然亦非但一日一箇盖頃刻不停也¶
　二氣五行造化萬物一闔一闢萬變是生所謂五行
　¶之氣即雷風水火之運邪又即二氣之參差散殊者
　邪先¶儒謂物物皆具則人之氣稟有偏重者謂之皆
　具可乎<md:KR4d0226_SBCK_047-12a>¶或謂雖物皆具而就五行之中有得其多者
　有得其少¶者於此思之殊茫然未曉
<pb:KR4d0226_WYG_047-18b>
五行之氣如温涼寒暑燥濕剛柔之類盈天地之間者
皆¶是舉一物無不具此五者但其間有多少分數耳(五/音)
(五色五味¶之/類皆是也)¶
　鬼神之德盖甚難知於此粗入思慮竟於體物不遺
　上¶看得未極分明於此不透故不自知而溺於釋氏
　處多¶明道答上蔡語謂向你道有來又恐賢問某討
　向你道¶無來你又恁生信得及每每於此思量乍得
　乍失近因¶相識有饋生鵞者欲殺之則甚不忍欲貨
<pb:KR4d0226_WYG_047-19a>
　之則取其利¶而殺其身恐有寃之之意常感於中(此/病)
　(不已便入/因果上去)又因¶夜夢疑若有世間所謂鬼者欲出雖
　未睡覺然心知其<md:KR4d0226_SBCK_047-12b>¶無以理却之竟無有也雖曰以理
　却之然中心不無驚¶悸若此類則釋氏之説久久極
　易惑人但先入者為主¶可以主張然非實曉亦安能
　保也¶
鬼神只是氣之屈伸其德則天命之實理所謂誠也天
下¶豈有一物不以此為體而後有物者邪以此推之則
<pb:KR4d0226_WYG_047-19b>
體物¶而不可遺者見矣著實見得此理則聖賢所論一
一分明¶不然且虚心向平易分明處别理㑹箇題目勿
久留情於¶此却生别種怪異底病痛也生鵞之論只以
子釣而不綱¶弋不射宿孟子逺庖厨之義斷之便自直
截¶
　呉才老之論亦是一意然覺得未完吾必謂之學云
　¶者謂夫世人不知以是為學而專以講論為學也則
　以學¶文者謂夫世人不知修其當位之職而徒欲學
<pb:KR4d0226_WYG_047-20a>
　文也意<md:KR4d0226_SBCK_047-13a>¶各有當言各有指似難以未該徧論之¶
伯恭論得此意甚好謂才老之論不可謂不然但其發
處¶有病耳誠然誠然今日兩端之論恐亦正坐此也但
若論¶文義子夏所説終是倚著一邊豈亦矯枉過直而
然邪¶
　乾知大始程子云乾當始物乾以易知程子又云乾
　始¶物之道易似不以此知字為知崇及極髙明之意
　當字¶如何形容
<pb:KR4d0226_WYG_047-20b>
乾便是物之太始故以當字言之最為宻切¶
　䰟陽也屬天魄隂也屬地䰟氣歸于天體魄蔵于地
　¶是也聚而復散者為䰟聚而不散者為魄魄非氣也
　精氣¶為物者合氣之聚而復散與夫聚而不散言也
　遊䰟者¶專指聚而復散言也來教謂體魄自是兩物
　未能深曉<md:KR4d0226_SBCK_047-13b>¶更願詳賜批誨¶
䰟陽而魄隂故䰟之盡曰散(散而/上也)魄之盡曰降(降而/下也)古
人¶謂之徂落亦是此義(林少頴/云然)今以聚而不散者為魄
<pb:KR4d0226_WYG_047-21a>
恐未¶然體魄是二物精氣為物猶言魂魄為體爾(以此/推之)
(更有/曲折)¶
　仁者天下之正理此一語與仁意義如何¶
此是對下文禮樂而言非專以訓仁之名義也大率前
賢¶語意寛廣不若今人之急迫今人見得些道理便要
䥴鑿¶開却正是心量小不耐煩耳近日甚覺前日説得
惡模様¶也然説得如此人尚不㑹况不説乎此又不可
廢也
<pb:KR4d0226_WYG_047-21b>
　　　答吕子約¶
　程氏葬説父祖子孫同氣彼安則此安彼危則此危
　墓¶以藏體魄也所謂安者何所指邪<md:KR4d0226_SBCK_047-14a>¶正指體魄而言耳程子論此意思甚詳讀之使人惻然
感¶動有此疑者豈非惑於莊生愛其使形者之論邪此
異端¶之言賊恩之大者不可以不辨¶
　上蔡以我視我聴等言以子絶四之旨觀之終未免
　¶有我底意思雖與放而不知求者逺甚然其究極似
<pb:KR4d0226_WYG_047-22a>
　未平¶正也(見於文句者每/每有我底意思)¶
五峯作復齋記云知自反而以理視此語無病如此所
引¶非惟有我不平於下學切己功夫亦有任意而失理
之病¶(其流弊之甚/多至於妄作)¶
　主忠信之言後於不重則不威其意如何¶
聖賢所言為學之序例如此須先自外面分明有形象
處¶把捉扶竪起來不如今人動便説正心誠意却打入
無形<md:KR4d0226_SBCK_047-14b>¶影無稽考處去也
<pb:KR4d0226_WYG_047-22b>
　傳不習乎據文勢章脈當以明道言為正¶
此等處義理亦兩通存之可也¶
　程子知周乎萬物而道濟天下故不過釋之曰義之
　¶所包知也文意如何¶
程子説易字皆為易之書而言故其説如此但鄙意似
覺¶未安盖易與天地凖故能彌綸天地之道此自指書
而言¶自仰觀俯察以下湏是有人始得盖聖人因易之
書而窮¶理盡性之事也近讀此書方見得一端緒非面
<pb:KR4d0226_WYG_047-23a>
論不能既¶也¶
　夏商損益繼周者亦必有損益盖氣運升降不容不
　爾¶特聖人能因時而不逆之耳<md:KR4d0226_SBCK_047-15a>¶理大槩如此然非夫子告子張之意請更詳之¶
　林放問禮之本歴考程子之言有曰飾實則失實故
　¶寜儉又曰儉則實所出又曰節文太過則和那些誠
　意都¶不見則儉近本而不可正名曰本也¶
禮正在恰好處泝而上之則儉為本㳂而下之則奢為
<pb:KR4d0226_WYG_047-23b>
末¶當以易傳之言為正龜山發明得亦佳¶
　生死者氣運往來之常也異端以有生為幻而謂之
　無¶常是不明乎天地之性隂陽之本也¶
此説固然程子盖言之矣¶
　每事問程子謂雖知亦問欽慎之至問者問所未知
　¶也問所知焉似于未誠謝氏之説聖人之心恐不如
　是(程子¶之意雖知其意味/甚深然看得未分明)<md:KR4d0226_SBCK_047-15b>¶以石慶數馬與張湯陽驚事相對觀之可見雖知亦問
<pb:KR4d0226_WYG_047-24a>
自¶有誠偽之别兼或人謂夫子為鄒人之子則亦夫子
始仕¶初入太廟時事雖平日知其説然未必身親行之
而識其¶物也故問以審之理當如此必不每入而每問
也然大綱¶節目與其變異處亦須問也¶
　不以其道得去貧賤當如明道説若曰不以其道得
　貧¶賤則不去恐君子之心不如是也¶
明道説意甚宻但文義似費力耳¶
　近看得忠恕只是體用其體則純亦不已其用則塞
<pb:KR4d0226_WYG_047-24b>
　乎¶天地其體則實然不易其用則擴然大通然體用
　一源¶而不可析也故程子謂看忠恕二字自見相為
　用處而¶夫子曰吾道一以貫之<md:KR4d0226_SBCK_047-16a>¶此説甚善¶
　出入無時莫知其鄉只是大槩言人之心如是甚言
　¶此心無時不感而不可以不操也不操則感動於不
　善而¶失其本心矣雖曰失其本心而感處即心也故
　程子曰¶感乃心也而程子答心有亡也之問又曰纔
<pb:KR4d0226_WYG_047-25a>
　主著事時¶(先生以/目視地)便在這裏纔過了便不見又云心
　豈有出入亦¶以操舍而言盖寂然常感者心之本體
　惟其操舍之不¶常故其出入之無止耳惟其常操而
　存則動無不善而¶瞬息頃刻之間亦無不在也顔氏
　之子三月不違其餘¶則日月至政以此心之常感而
　易危故也¶
寂然常感者固心之本體也然存者此心之存也亡者
此¶心之亡也非操舍存亡之外别有心之本體也然亦
<pb:KR4d0226_WYG_047-25b>
不須<md:KR4d0226_SBCK_047-16b>¶苦説到此只到朱勾處便可且住也¶
　　　答吕子約¶
示喻讀書用力之意甚善所謂收拾向裏固為急務但
亦¶當虚以待之則心體自存善端自著不可一向抑遏
安排¶也近作一文字正述此意錄寄伯崇矣亦屬轉以
奉呈也¶謝説未安者多此類所論孝弟之説盖本有不
屑卑近之¶意故其言日用切身處往往多有此意思且
如此章不以¶事親從兄為本分當然之事而持藉之以
<pb:KR4d0226_WYG_047-26a>
為知仁之資則¶方其事親從兄之時其心亦不専扵所
事而又别起知仁¶之想矣往年與正字兄論知言中病
痛亦多如此盖其所¶授受有自來也却是吕與叔先生
論民可使由之處意思¶極好昔侍李先生論近世儒佛
雜學之弊因引其説先生<md:KR4d0226_SBCK_047-17a>¶亦深然之凡百但以此等意
思存之便自平實至於近世¶專門之説盖亦不必深論
其失取其可取者焉可也¶
　　　答吕子約
<pb:KR4d0226_WYG_047-26b>
　時復思繹之義如何長沙説中謂紬繹其端緒又何
　¶也又時習專以思繹為訓又何也¶
凡言學多指講論誦讀言之故以習為思繹長沙説不
記¶云何紬繹端緒亦苦無異義也¶
　學即行也所謂所以學者將以行之也意必有在¶
中庸言博學又言篤行則學與行自是兩事¶
　説樂之分如何所謂説在心政孟子理義悦我心猶
　芻¶豢悦我口之意但所謂樂主發散在外朋友之樂
<pb:KR4d0226_WYG_047-27a>
　盖亦¶實見其可樂但比説為發舒耳謂之主發散在
　外願明<md:KR4d0226_SBCK_047-17b>¶其説¶
謂之發散在外即是由中而出但樂字之義主於發散
在¶外而得名耳¶
　謝氏時習朋來不愠一章意脈似與本章之旨不貫
　¶所謂不必同堂合席謂之朋則於朋來而樂之意似
　不切¶所謂知我者希則我貴既以不知者希為貴則
　亦與人¶不知而愠者相去只一間耳非所謂不見是
<pb:KR4d0226_WYG_047-27b>
　而無悶者¶也¶
謝氏説多類此大抵過於髙逺也¶
　孝弟為仁之本程子謝氏之旨如何程子謂孝弟行
　¶於家而後仁愛及於物盖以本立而道生也謝氏謂
　知此¶心則知仁盖以自是而仁可見是固然也却恐
　非為仁<md:KR4d0226_SBCK_047-18a>¶自孝弟始之意¶
只當從程子説近年論者多欲設為機械以求知仁其
原¶蓋出於謝氏且若如其説則其事親從兄之際心亦
<pb:KR4d0226_WYG_047-28a>
不專¶於所事矣¶
　明道論孝弟本其所以生乃為仁之本而又論守身
　守¶之本不失其身而能事其親乃誠孝也推此可以
　知為¶仁之本此意如何¶
明道因論事親又推本守身之意以明必如此然後為
能¶事其親乃所謂孝子成身之義¶
　其為人也孝弟自然和順慈祥豈復萌犯上之心况
　¶於為逆理亂常之事乎此盖深言孝弟之為順德而
<pb:KR4d0226_WYG_047-28b>
　人道¶之根柢也自是而積習著察則為仁之道自然
　周溥充<md:KR4d0226_SBCK_047-18b>¶大所謂老吾老以及人之老幼吾幼以及人
　之幼而非¶過情違道之小仁也故曰本立而道生而
　又贊之曰孝¶弟也者其為仁之本歟若夫仁民而推
　親親固曰無本¶然所謂仁民者亦必有甚不仁者矣¶
自仁民而推親親本不足辨然亦不必言必有甚不仁
者¶
　巧令鮮仁尹氏之説為完程子直指為非仁何也詳
<pb:KR4d0226_WYG_047-29a>
　考¶程子辭意盖直指修飾之為非仁欲學者深知乎
　仁與¶不仁之分故他有所未暇論也昨領來喻謂程
　子如此¶直截説破恐是此意否¶
程子固是直指修飾之為非仁而聖人本意初亦不兼
持¶養者而為言也但聖人辭意舒緩程子恐人不㑹更
向巧¶令中求其少有之仁故如此直説破耳<md:KR4d0226_SBCK_047-19a>¶　曾子之三省忠信而已而不及傳不習乎一語何也
　前¶雖求教謂已兼釋之今却未曉
<pb:KR4d0226_WYG_047-29b>
程子説傳不習乎是不習而傳與人是亦欺人之事故
以¶忠信舉三省此句須更思之與謝氏孰長¶
　入孝出弟謹行信言泛愛親仁盖為弟為子日用出
　入¶之實職曠此而徒區區於文義章句間抑末也程
　子謂¶非為已之學意盖如此然必曰學文者誠以未
　能著察¶而品節等差重輕緩急不得其宜則或有所
　害以此見¶周伯忱之説甚當謝氏盡孝盡弟以及乎
　親仁成已至¶行有餘力則以學文則看得學文頗輕
<pb:KR4d0226_WYG_047-30a>
　而説得入孝出¶弟之類一節便做成德似非本旨意¶
修弟子之職固所以為已然博學於文以明義理之歸
亦<md:KR4d0226_SBCK_047-19b>¶為已也洪慶善説未有餘力而學文則文滅其質有
餘力¶而不學文則質勝而野此意亦好¶
　道千乘之國政與道之以德道之以政之道同道猶
　導¶也與齊治之義别敬事而信以下或以為五者或
　以¶為三者當從何説程子釋此章謂今之諸侯能如
　是足以¶保其國矣非小乎此也政以今之諸侯所以
<pb:KR4d0226_WYG_047-30b>
　導其國者¶不能如是也然否¶
分别道齊二字甚善此章當為五事然先後相因不可
相¶無則亦一事而已程子之言固非小此盖以其畧故
其言¶之若不足耳¶
　程子謂論性則以仁為孝弟之本又謂仁是性也孝
　弟¶是用也因此得求仁之方要須是從克己入程子
　論季<md:KR4d0226_SBCK_047-20a>¶路顔淵言志一段可見盖喜怒好惡之偏頃刻
　胡越霄¶壤之判如何得氣脈通貫本末連屬每覺於
<pb:KR4d0226_WYG_047-31a>
　至親上尚¶有物我處多况於他人乎直須是由身至
　家由家至外¶檢察消磨漸漸融通則庶乎仁矣前輩
　謂公近仁愛屬¶仁而魯論所謂已欲立達而立人達
　人為仁之方而孟¶子所謂仁者如射正已而發發而
　不中不怨勝已反求¶諸已如此之類皆是欲人之求
　仁當自克治己私而入¶學者但當於此下手耳向者
　所謂以萬善之先名仁誠¶不親切¶
論性則以仁為本此只是泛説論義理則性中只有仁
<pb:KR4d0226_WYG_047-31b>
義¶禮智而孝弟本出於仁論為仁之功夫則孝弟是仁
中之¶最緊切處當務此以立本而仁道生也來喻雖善
然非程<md:KR4d0226_SBCK_047-20b>¶子立言之本意也¶
　一心之謂誠盡心之謂忠其分如何又謂忠天道也
　¶其與盡心之義同否¶
一心之謂誠專以體言盡心之謂忠是當體之用忠天
道¶也對恕之推已而言指盡心之義¶
　　　答吕子約
<pb:KR4d0226_WYG_047-32a>
所示心無形體之説鄙意正謂如此不謂賢者之偶同
也¶然所謂寂然之本體殊未明白之云者此則未然盖
操之¶而存則只此便是本體不待别求惟其操之久而
且熟自¶然安於義理而不妄動則所謂寂然者當不待
察識而自¶呈露矣今乃欲於此頃刻之存遽加察識以
求其寂然者¶則吾恐夫寂然之體未必可識而所謂察
識者乃所以速<md:KR4d0226_SBCK_047-21a>¶其遷動而流於紛擾急迫之中也程夫
子所論纔思便是¶已發故涵養於未發之前則可而求
<pb:KR4d0226_WYG_047-32b>
中於未發之前則不¶可亦是此意然心一而已所謂操
存者亦豈以此一物操¶彼一物如鬬者之相捽而不相
舍哉亦曰主一無適非禮¶不動則中有主而心自存耳
聖賢千言萬語考其發端要¶其歸宿不過如此子約既
識其端不必别生疑慮但循此¶用功久而不息自當有
所至矣¶
　　　答吕子約¶
向來所喻數條亦皆窮理之要今承喻及有不曉毫髪
<pb:KR4d0226_WYG_047-33a>
之¶語此又范太史所謂小其所知以為不知之弊竊謂
莫若¶因其所知者玩繹而推廣之自當有味不可捨此
而别求¶恐轉益荒逺而終無得也此類猶是好髙之病
不可不警<md:KR4d0226_SBCK_047-21b>¶　　　答吕子約¶
示喻縷縷具悉但泛説尚多皆委曲相合恐更當放下
且¶玩索所讀書依本分持養為佳耳陸子静之賢聞之
盖久¶然似聞有脱畧文字直趨本根之意不知其與中
<pb:KR4d0226_WYG_047-33b>
庸學問¶思辨然後篤行之旨又如何耳¶
　　　答吕子約¶
所喻日用功夫甚善然必謂博學詳説非初學事則大
不¶然古人之學固以致知格物為先然其始也必養之
於小¶學則亦洒掃應對進退之節禮樂射御書數之習
而已是¶皆酬酢講量之事也豈以此而害夫持養之功
哉必曰有¶害則是判然以動靜為兩物而居敬窮理無
相發之功矣¶大抵聖賢開示後學進學門庭先後次序
<pb:KR4d0226_WYG_047-34a>
極為明備今皆<md:KR4d0226_SBCK_047-22a>¶舍之而自立一説以為至當殊非淺陋
之所聞也¶
向示心説初看頗合鄙意細觀乃復有疑亦嘗竊與朋
友¶論之而未及奉報今得所論益知向所疑者之不謬
也盖¶操舍存亡雖是人心之危然只操之而存則道心
之微便¶不外此今必謂此四句非論人心乃是直指動
静無端無¶方無體之妙則失之矣又謂荒忽流轉不知
所止雖非本¶心而可見心體之無滯此亦非也若心體
<pb:KR4d0226_WYG_047-34b>
本來只合如此¶則又何惡其不知所止而必曰主敬以
止之歟近與一朋¶友論此錄以奉呈幸試思之復以見
告昨日得欽夫書亦¶論此於鄙意亦尚有未盡者異時
相見面論之筆札不能¶既其曲折也¶
　　　答吕子約<md:KR4d0226_SBCK_047-22b>¶所示内外兩進之意甚善此是自古聖賢及近世諸老
先¶生相傳進步真訣但當篤信而力行之不可又為他
説所¶搖復為省事欲速之計也近聞陸子靜言論風旨
<pb:KR4d0226_WYG_047-35a>
之一二¶全是禪學但變其名號耳競相祖習恐誤後生
恨不識之¶不得深扣其説因獻所疑也然想其説方行
亦未必肯聴¶此老生常談徒竊憂歎而已操舍存亡之
説諸人皆謂人¶心私欲之為乃舍之而亡所致却不知
所謂存者亦操此¶而已矣子約又謂存亡出入皆神明
不測之妙而於其間¶區别真妄又不分明兩者盖胥失
之要之存亡出入固皆¶神明不測之所為而其真妄邪
正始終動靜又不可不辨¶耳
<pb:KR4d0226_WYG_047-35b>
　　　答吕子約<md:KR4d0226_SBCK_047-23a>¶來書所喻程門議論鄙意正謂如此此或問之書所為
作¶也但掎摭前賢深負不韙之罪耳管仲之喻甚正但
以夫¶子之言考之恐無此意程子之意盖欲主張名教
而以為¶夫子許其不死却不如以為存而不論之可畏
也試更思¶
　¶　　答吕子約¶
叔度忽為佛學私竊憂之前嘗因書扣之今此書來不
<pb:KR4d0226_WYG_047-36a>
答¶所問但云實病難除實功難進不敢容易言之而已
如此¶則是以為求進實功除實病必求之釋氏然後可
而吾聖¶賢立言垂訓與吾黨平日講學存養皆容易之
空言也叔¶度所見不應如此盖不欲人之議已而設此
以峻却之耳¶區區雖欲再進其説而已覺難於發口然
鄙意猶有未能<md:KR4d0226_SBCK_047-23b>¶已者願子約從容自以已意言之勸其
且讀論語看諸先¶生説而深思之以求聖人之意聖人
之意即是天地之心¶思而得之則實理可見而實病可
<pb:KR4d0226_WYG_047-36b>
除實功可進初不待求¶之釋氏之言矣且求之釋氏却
是適越北轅却行求進此¶區區所以深惜叔度平日之
用心而不欲其陷於此也頃¶在靜安見其議論之間每
不欲人攻釋氏之非私心固已¶疑之今果如此盖本其
平日用功只以博學力行為事而¶未嘗虚心平氣熟玩
聖賢之言以求至理之所在故其弊¶至於如此熹恐伯
恭亦不得不任其責不知其聞此消息¶以為如何然熹
之愚猶竊有疑於伯恭詞氣之間恐其未¶免有隂主釋
<pb:KR4d0226_WYG_047-37a>
氏之意但其徳性深厚能不發之於口耳此¶非小病吾
輩於此若猶或有纎芥之疑速須極力講究以<md:KR4d0226_SBCK_047-24a>¶去其非
而審其是不可含糊隠忍存而不決以貽他日走¶作之
患也大抵彼中朋友立説過髙立心太迫不肯相聚¶討
論只欲閉門劇讀以必其自得故人自為學而或不免¶
蔽於一己之私見此亦殊非小病耳¶
　　　答吕子約¶
所喻數條足見玩理之深然論孟兩説恐看得太幽暗
<pb:KR4d0226_WYG_047-37b>
支¶離了所謂欲宻而反疎者須更就明白簡約處看一
句只¶是一句截斷兩頭都無許多枝蔓方是真實見處
也太極¶諸説亦未見端的處又所謂萬化未嘗止息者
是矣然却¶為甚於復然後見天地之心邪請更下此一
轉語如何如¶何¶
　　　答吕子約<md:KR4d0226_SBCK_047-24b>¶前書所喻原憲一條似於鄙意有未安者而來書云云
支¶蔓繳繞只如舊日更望詳細思繹勇猛掃除庶於正
<pb:KR4d0226_WYG_047-38a>
大光¶明之域有進歩處也¶
　　　答吕子約¶
所論江西之弊切中其病然前書奉告者非論其人也
乃¶論吾學自有未至要在取彼之善以自益耳謂彼全
無本¶原根柢則未知吾之所恃以為本原根柢者果何
在邪幸¶更思之復以見教¶
　　　答吕子約¶
熹衰病如昨無足言者暇日自力觀書惟覺聖賢之言
<pb:KR4d0226_WYG_047-38b>
意¶味深長儘有向來見不到處若於子約所謂經史貫
通之¶妙則未有得也然既曰千里一曲則便不如且就
不曲處<md:KR4d0226_SBCK_047-25a>¶理㑹之為愈且如史記禮書篇首四言恐只是
大槩説道¶理如此豈為秦漢把持天下而設且既曰把
持天下矣則¶又豈有不由智力而致者邪此等處恐是
舍却聖賢經指¶而求理於史傳故只見得他底髙逺便
一向隨他脚跟轉¶極力賛歎他若看得聖賢説禮樂處
有味決定不作此見¶兼謂其為秦漢而發此四言亦恐
<pb:KR4d0226_WYG_047-39a>
反説低了他意思也讀¶詩諸説乃是詩小序説非詩説
疑亦是從前太於世變一¶事留意得重故只見得此意
思大率向外底意思多切己¶底意思少所以自己日用
之間都不得力前書因論陸子¶静處及説韓岩時話似
己詳説此病奈何都不見察至今¶日然後始覺身心欠
收拾乎兼此語前此己屢聞之恐今¶日所覺亦未必是
真覺也所謂秦漢把持天下有不由智<md:KR4d0226_SBCK_047-25b>¶力者乃是明招
堂上陳同甫説底平日正疑渠此論未安¶不謂子約亦
<pb:KR4d0226_WYG_047-39b>
作此見為此論也大抵讀書寛平正大者多¶失之不精
而精宻詳審者又有局促姦巧之病雖云人之¶情偽有
不得不察者然此意偏勝便覺自家心術亦染得¶不好
了近年此風頗盛雖純誠厚德之君子亦往往墮於¶其
中而不自知所以區區常竊憂之而不願子約之為之¶
也子約何不試取論語孟子中庸大學等書讀之觀其
光¶明正大簡易明白之氣象又豈有如此之狡獪切害
處邪¶世路險窄已無可言吾人之學聖賢者又將流而
<pb:KR4d0226_WYG_047-40a>
入於功¶利變詐之習其勢不過一傳再傳天下必有受
其禍者而¶吾道益以不振此非細事也子約思之如何
大事記尚有¶第十一巻半卷未寫今附元冊去幸為寫
足附來不須裁<md:KR4d0226_SBCK_047-26a>¶截装背却恐與前後冊大小不同也此
書固佳然昨看論¶張湯公孫𢎞處亦不能無疑也¶
　　　答吕子約¶
前書所喻正容謹節之功比想加力此本是小學事然
前¶此不曾做得工夫今若更不補填終成欠闕却為大
<pb:KR4d0226_WYG_047-40b>
學之¶病也但後書又不免有輕内重外之意氣象殊不
能平愚¶意竊所未安大抵此學以尊德性求放心為本
而講於聖¶賢親切之訓以開明之此為要切之務若通
古今考世變¶則亦隨力所至推廣增益以為補助耳不
當以彼為重而¶反輕凝定收歛之實少聖賢親切之訓
也若如此説則是¶學問之道不在於己而在於書不在
於經而在於史為子¶思孟子則孤陋狹劣而不足觀必
為司馬遷班固范曄陳<md:KR4d0226_SBCK_047-26b>¶壽之徒然後可以造於髙明正
<pb:KR4d0226_WYG_047-41a>
大簡易明白之域也(八字乃來/¶書本語)夫學者既學聖人則當
以聖人之教為主今六經語¶孟中庸大學之書具在彼
以了悟為髙者既病其障礙而¶以為不可讀此以記覽
為重者又病其狹小而以為不足¶觀如是則是聖人所
以立言垂訓者徒足以悞人而不足¶以開人孔子不賢
於堯舜而達磨遷固賢於仲尼矣無乃¶悖之甚邪前書
所示中庸詩頌西銘等説皆極精宻意者¶後書所謂不
能下心細意特一時憤激所發耳如其不然¶則不能下
<pb:KR4d0226_WYG_047-41b>
心細意於孔孟乃能下心細意於遷固何邪此¶則尤非
區區所素望於賢者不敢不盡所懐也禮樂之云¶前此
只恐未必史遷有此意耳正使有之乃是挾禮樂動¶化
之權以為智力把持之用學者所以謹於毫釐之差而<md:KR4d0226_SBCK_047-27a>¶懼其有千里之繆者正為此耳今不之察而遂指人欲
為¶天理吾恐其不止於議論之小失而且為心術之大
害也¶阡陌二字熹前説亦未是當如風俗通後説乃為
得之盖¶阡之為言千也陌之為言百也遂人徑是百畝
<pb:KR4d0226_WYG_047-42a>
之界涂是¶百夫之界而二者皆從即所謂南北之陌畛
是千畝之界¶道是千夫之界而二者皆横即所謂東西
之阡盖二字名¶義本以夫畝之數得之決是井田舊制
所本有若曰秦始¶為之則決裂二字牽彊説合費氣力
而無文理且井田既¶有徑畛之制而秦人去之則又何
必更取東西南北之正¶以為阡陌然後可以静生民之
業而一其俗哉此細事不¶足辨或恐有助於古今事變
之學耳徽錄新書近方看得¶數卷大抵是用長編添修
<pb:KR4d0226_WYG_047-42b>
然亦有不盡處長編亦據曾布<md:KR4d0226_SBCK_047-27b>¶蔡絛為多此二書雖無
状然亦見其不可掩者禍敗之釁¶豈偶然哉讀之令人
憤鬱殊損道心也同父事解後得書¶亦甚呶呶前此盖
己作書慰勞之勸其因此一洗舊轍斂¶就繩墨若能相
信失馬却未必不為福耳此事向來朋友¶畏其辯博不
究其是非而信奉其説遂無一言及於儆戒¶切磋之意
所以使渠至此盖有不得不任其責者子約既¶敬之於
此恐不可不盡情也叔晦必且家居待除象先呈¶身之
<pb:KR4d0226_WYG_047-43a>
說恐是且欲揚此虚聲以避守髙之嫌然亦不必如¶此
也李和聞亦不為久計相見勸其早歸亦是一事渠却¶
甚歸心恭兄教誨與他人不同也誠之恐難説話盖本
是¶氣質有病又被杜撰扛夯作壞了論其好處却自可
惜也¶恭兄文字状子己投之當路如醉如夢面前事尚
不能管<md:KR4d0226_SBCK_047-28a>¶得何可望以此等但近日百怪競出不可禁遏
又甚於前¶此既無可柰何但當修其本以勝之早為收
拾平生文字¶訓説之畧成書而可傳者著為篇目而公
<pb:KR4d0226_WYG_047-43b>
傳道之則彼託¶真售偽者將不禁而自息矣若但築堤
堙水決無可救之¶理也¶
　　　答吕子約¶
熹再叨祠祿遂為希夷法眷冐忝之多不勝慚懼今年
病¶軀粗覺勝前時但心目俱昬不堪繙閱深以為撓耳
所喻¶向來立論之偏近日用功之實甚慰所望兩卷所
論皆精¶義也其間亦有鄙意未合處具之别紙幸更思
之或猶未¶安却更反復極論以歸至當乃佳耳同父後
<pb:KR4d0226_WYG_047-44a>
來又兩得書¶己盡底裏答之最後只問他三代因甚做
得盡漢唐因甚<md:KR4d0226_SBCK_047-28b>¶做得不盡見頓著聖賢在面前因甚不
學而必論漢唐覔¶他好處并文中子一併破除一語似
頗痛快著題未知渠¶復如何做轉身一路也可因書扣
之令錄去此無人寫得¶也(兩書皆引惟/精惟一者是)來書亦於智力
二字必竟看不破放不下¶殊不知此正是智力中之仁
義賓中之主鐵中之金若苦¶向這裏覔道理便落在五
伯假之以下規模裏出身不得¶孟子董子所以拔本塞
<pb:KR4d0226_WYG_047-44b>
原斬釘截鐵便是正怕後人似此¶拖泥帶水也熹嘗論
此間朋友孟子一生忍窮受餓費盡¶心力只破得枉尺
直尋四字今日諸賢苦心勞力費盡言¶語只成就枉尺
直尋四字不知淆訛在甚麽處此話無告¶訴處只得仰
屋浩歎也史遷固非班范之比然便以為學¶者於此不
可有所未足而欲專就此處尋討道理則亦陋<md:KR4d0226_SBCK_047-29a>¶矣公謹
前日一二書來問所疑覺得却似稍通曉勝往時¶也此
一等人不能談王説霸然終是慤實謹厚是這一邊¶人
<pb:KR4d0226_WYG_047-45a>
鄙意近來覺得只愛此等人也兩卷之説今亦不能易¶
紙仁字固不可專以發用言然却須識得此是箇能發
用¶底道理始得不然此字便無義理訓釋不得矣且如
元者¶善之長便是萬物資始之端能發用底本體不可
將仁之¶本體做一物又將發用底别做一物也平旦之
氣以下一¶節譬喻得不甚相似至以元氣淋漓星斗清
潤為利貞之¶象亦不可曉合而言之一句文意亦似未
安大抵仁之為¶義須以一意一理求得方就上面説得
<pb:KR4d0226_WYG_047-45b>
無不通貫底道理¶如其不然即是所謂儱侗真如顜頇
佛性而仁之一字遂¶無下落矣向來鄙論之所以作正
為如此中間欽夫盖亦<md:KR4d0226_SBCK_047-29b>¶不能無疑後來辨析分明方始
無説然其所以自為之説¶者終未免有未親切處須知
所謂純粹至善者便指生物¶之心而言方有著實處也
今欲改性之德愛之本六字為¶心之德善之本而天地
萬物皆吾體也但心之德可以通¶用其他則尤不著題
更須細意玩索庶幾可見耳求其放¶心與克己復禮恐
<pb:KR4d0226_WYG_047-46a>
亦不可分為兩事盖放却心即視聴言¶動皆非禮非禮
而視聴言動即是放却心此處不容更作¶兩節今所論
却似太支離也養氣一節只説得程子意若¶論孟子門
庭指意又却不然至大至剛只合四字為句以¶直養而
無害此直字便是上文縮字下文義字孟子之意¶只是
説每事做得是當即自然無所愧怍意象雄豪所以¶雖
當大任而無所畏懼耳推其本原固未有不立敬而能<md:KR4d0226_SBCK_047-30a>¶集義者然此章之意則未及夫敬字也此自程子門庭
<pb:KR4d0226_WYG_047-46b>
功¶夫因此説出來耳易所謂寂然不動感而遂通天下
之故¶乃指蓍卦而言之推之天下萬物無一不如此者
初不為¶心而發而遂不可以言性也五峯議論似此拘
滯處多惜¶乎不及其時而扣之反復究窮必有至當之
論也孝悌則¶心下心下則此心溥此意甚巧然却走了
孝弟二字親切¶本意若但如此則只卑巽兩字亦得不
必云孝弟矣此盖¶本因立下仁人心也四字要得貫穿
許多去處道理又怕¶惹著愛字故不免有此牽彊似不
<pb:KR4d0226_WYG_047-47a>
必如此却只成立議論¶做文字也未知焉得仁文義句
讀恐亦不如此若如此説¶則前所謂不知其仁等句又
作如何説耶程子所謂仁者¶天下之公善之本也止是
賛歎仁字之言非是直解字義<md:KR4d0226_SBCK_047-30b>¶如云仁者天下之正理
此亦只是包涵在内不可便以此¶為盡得仁字之義也
正顔色斯近信矣盖謂學者平日心¶不誠實則雖正顔
色而不免於欺偽如所謂色取仁而行¶違者故以正顔
色而能近信為貴耳亦非如來示注中所¶云也論語所
<pb:KR4d0226_WYG_047-47b>
記有失無失須見到夫子地位方判斷得今¶此所論亦
侏儒之觀優耳吾人但當玩索涵養以到為期¶自不必
如此預先安排此等閒議論無益於學也所過者¶化程
子於易傳中引之(革九/五)及其語錄中説似皆以為¶身所
經歴處人化其徳此意平實亦與上下文意相應似¶不
必更為他説若論人心本虚事物過了便無朕迹却自¶
不妨有此理也凡此數説不知賢者以為如何如有未
安¶幸更反復也<md:KR4d0226_SBCK_047-31a>¶
<pb:KR4d0226_WYG_047-48a>
　　　答吕子約¶
自頃承書有專介存問之約日望其至忽得郭希吕書
聞¶嘗感疾不輕甚以為慮而無從附問但切懸情前日
使至¶忽領手書未及發視亟問來人知己無他憂疑頓
釋既而¶細讀乃審向來疾證誠亦可畏今幸平復而又
自能過意¶調攝尤副所望比日竊惟體候益佳健矣但
來書以為勞¶耗心力所致而諸朋友書亦云讀書過苦
使然不知是讀¶何書若是聖賢之遺言無非存心養性
<pb:KR4d0226_WYG_047-48b>
之事決不應反至¶生病恐又只是太史公作祟耳孟子
言學問之道惟在求¶其放心而程子亦言心要在腔子
裏今一向耽著文字令¶此心全體都奔在册子上更不
知有己便是箇無知覺不¶識痛癢之人雖讀得書亦何
益於吾事邪况以子約平日<md:KR4d0226_SBCK_047-31b>¶氣體不甚壮實豈可直以
耽書之故遂忘飢渇寒暑使外¶邪客氣得以乘吾之隙
是豈聖人謹疾孝子守身之意哉¶今既能以前事為戒
凡百應酬計亦例加節嗇然區區之¶意於此猶不能忘
<pb:KR4d0226_WYG_047-49a>
言更祝深以門户道學之傳為念幸甚¶幸甚枉尺直尋
素未嘗以此奉疑也但見頃來議論一變¶如山移河決
使學者震蕩囘撓不問愚智人人皆有趍時¶狥勢馳騖
功名之心令人憂懼故不得不極言之盖非獨¶為子約
惜實為伯恭惜又重為正獻滎陽諸公惜也漢唐¶本體
只是智力就中有暗合處故能長久如此言之却無¶過
當但若講得聖門學問分明則此固無足言者而正道¶
正理未嘗一日而可無者亦不待引此然後為有徵也
<pb:KR4d0226_WYG_047-49b>
設¶若接引下根亦只須略與説破仍是便須救拔得他
跳出<md:KR4d0226_SBCK_047-32a>¶功利窠窟方是聖賢立教本指今乃深入其中做
造活計¶不惟不能救得他人乃并自己陷入其中而不
能出豈不¶誤哉陳正己書來説得更是怕人今錄所答
渠書去幸一¶觀此尤可為歎息也仁字之説論之愈詳
愈覺迷昧然竊¶恐所謂祗就發用之端而言則無由見
仁之本體只此一¶句便是病根也盖孟子論仁雖有惻
隠人心之殊程子於¶此亦有偏言專言之别然若實於
<pb:KR4d0226_WYG_047-50a>
惻隠之偏言處識得此¶人心專言者其全體便可見今
只為於此認得不真故不¶能有以識其全體乃欲廣大
其言以想象而包籠之不知¶言愈廣大而意愈不親切
也程子之言惟穀種一條最為¶親切而非以公便為仁
者亦甚縝宻今乃反皆不認而必¶以易傳偏旁賛歎之
言為直解字義則不惟不識仁亦錯<md:KR4d0226_SBCK_047-32b>¶看了易傳矣克己
復禮前説己得之却是看得不子細誤¶答了今承再喻
愈詳宻無疑矣浩然之氣一章恐須先且¶虚心熟讀孟
<pb:KR4d0226_WYG_047-50b>
子本文未可遽雜他説俟看得孟子本意分¶明却取諸
先生説之通者錯綜於其間方為盡善若合下¶便雜諸
説混看則下梢亦只得周旋人情不成理㑹道理¶矣近
日經説多有此弊盖己是看得本指不曾分明又著¶一
尊畏前輩不敢違異之心便覺左右顧瞻動皆窒礙只¶
得曲意周旋更不復敢著實理㑹義理是非文意當否
矣¶夫尊畏前輩謙遜長厚豈非美事然此處纔有偏重
便成¶病痛學者不可不知也又非義襲而取之句内亦
<pb:KR4d0226_WYG_047-51a>
未見外¶面尋義理之意請更詳之横渠先生言觀書有
疑當且濯¶去舊見以來新意此法最妙凡言易者多只
是指蓍卦而<md:KR4d0226_SBCK_047-33a>¶言蓍卦何嘗有思有為但只是扣著便應
無所不通所以¶為神耳非是别有至神在蓍卦之外也
曾子告孟敬子三¶句不是説今日用功之法乃言平日
用功之效如此看得¶文義方通來喻糾紛殊不可曉也
不知其仁之説恐未安¶且未論義理只看文勢己自不
通若更以義理推之尤見¶乖戾矣盖知自是知仁自是
<pb:KR4d0226_WYG_047-51b>
仁孔門教人先要學者知此¶道理便就身上著實踐履
到得全無私心渾是天理處方¶喚作仁如子路諸人正
為未到此地故夫子不以許之非¶但欲其知之而已也
若謂未知者做得皆是而未能察其¶理之所以然則諸
人者又恐未能所為皆是固未暇責其¶察夫理之所以
然也¶
　　　答吕子約<md:KR4d0226_SBCK_047-33b>¶日用功夫比復何如文字雖不可廢然涵養本原而察
<pb:KR4d0226_WYG_047-52a>
於¶天理人欲之判此是日用動靜之間不可頃刻間斷
底事¶若於此處見得分明自然不到得流入世俗功利
權謀裏¶去矣熹亦近日方實見得向日支離之病雖與
彼中證候¶不同然其忘己逐物貪外虚内之失則一而
已程子説不¶得以天下萬物撓己巳立後自能了得天
下萬物今自家¶一箇身心不知安頓去處而談王説霸
將經世事業别作¶一箇伎倆商量講究不亦誤乎相去
逺不得面論書問間¶終説不盡臨風歎息而已
<pb:KR4d0226_WYG_047-52b>
　　　答吕子約¶
所論為學之意比向來儘正當矣但所謂省節視聴及
閒¶得心地半時便是半時功夫者却似微有趣靜之偏
所謂<md:KR4d0226_SBCK_047-34a>¶鬼神雖無形聲可求而須著視聴者又似推求考
索之過¶由前之説且可為目前養病之計而非所以為
學由後之¶説則不惟義理有差而亦非所以休養己憊
之精神也¶
　晦庵集卷四十七¶

<pb:KR4d0226_WYG_048-1a>
欽定四庫全書
　晦庵集卷四十八　　　　　宋　朱<md:KR4d0226_SBCK_047-34b>¶子　撰
　　書(問答門一本作/知舊
