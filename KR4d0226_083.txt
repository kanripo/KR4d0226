# -*- mode: mandoku-view -*-
#+TITLE: 晦庵集
#+DATE: 2015-09-23 10:22:46
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 83

<md:KR4d0226_SBCK_082-30a>¶
八十三¶　　¶　　　宋　朱子　撰
　　跋
　　　跋朱奉使奏狀¶
右叔祖奉使直閣公還自金邦乞表朱昭等死節事狀
也¶叔祖字少章少從景迂晁公先生學建炎初以諸生
應募¶奉使朔廷守節不屈被留雲中積十六年紹興癸
亥和約¶定乃得歸召對便殿公言敵情詭詐和不可恃
<pb:KR4d0226_WYG_083-1b>
宜有以待¶之又言敵勢雖强而無道義以固其國衰亂
有萌㡬不可¶失願益修徳振兵以俟其變秦丞相已不
樂及上此奏檜¶益怒遂寢其事不報而公亦旋卒昭等
忠義之節遂不復¶有言者熹每讀其書未嘗不為之歔
欷流涕也今觀厯陽¶龔君所纂中興忠義録至纎悉矣
然亦無昭等名乃録此<md:KR4d0226_SBCK_083-1b>¶狀以寄和州史君敷文張公請
刻而附於其後庶㡬此數¶人者得託以不朽又記頃見
㑹稽有衞士唐某祠問其故¶曰敵陷㑹稽車駕倉猝東
<pb:KR4d0226_WYG_083-2a>
幸而某以病不及從帥守李鄴¶亟以城降一日敵人與
鄴並轡行城中某憤怒甚則懐磚¶石從道旁徂擊之不
中因被執將殺之罵不絶口而終越¶人義而祠之事聞
詔賜廟額曰有宋故給事中吳公芾嘗¶刻石以記其事
今此録亦不見恐可并求其記而附刻之¶也紹熙辛亥
十月辛巳新安朱熹書¶
　　　跋趙直閣忠節録¶
直閣趙公忠義之節為詔所褒著在信史不可泯沒而
<pb:KR4d0226_WYG_083-2b>
考¶其平生所立始終巨細未嘗一念不在國家又足以
見見¶危致命之誠非出於一時事勢之偶然也其孫彦
橚力學<md:KR4d0226_SBCK_083-2a>¶有志又將有以大其門者間以書来視予此錄
病中讀之¶蹶然起坐為之三嘆不能自己因書其後以
見區區慕仰¶之私云紹熙三年春二月壬辰新安朱熹
書¶
　　　跋趙朝奉行實¶
詩曰秉心塞淵騋牝三千此見人之所以成其富强之
<pb:KR4d0226_WYG_083-3a>
業¶者非必權譎計數之為務而在於誠實深厚之中也
今觀¶此編則趙侯之行詩人之言豈不兩相發哉侯之
子孫既¶能修文學以致爵位又能得當代名勝之文字
以顯其親¶而垂無窮是亦可謂賢矣予是以識之紹熙
壬子春二月¶壬寅朱熹書¶
　　　跋王荆公進鄴侯遺事奏稿¶
　臣前日伏奉聖㫖令進鄴侯遺事今繕寫已具竊以
　宇<md:KR4d0226_SBCK_083-2b>¶文黑獺之中材遇傾側擾攘之時而輔之以區區
<pb:KR4d0226_WYG_083-3b>
　之蘇¶綽乃能制法如此陛下天縱上智卓然之材有
　百年無¶事之中國欲追堯舜三代其勢不難豈宜每
　事尚或依¶違牽制流俗不能一有所立以為天下長
　計而令任䇿¶之臣更以蘇綽為愧也盖創業垂統其
　施有漸伏惟成¶筭已在聖心臣雖甚愚誠願自竭庶
　憑末光不以投老¶餘年為竊位之臣而已所有鄴侯
　遺事謹隨此上進取¶進止¶
　　集本宇文黑獺之中材下云遇傾側窮困之時而
<pb:KR4d0226_WYG_083-4a>
　　輔¶以區區之蘇綽然其為法尚有可取伏惟陛下
　　天縱¶上智卓然之材全有百年無事萬里之中國
　　欲創業¶垂統追堯舜三代在明道制衆運之而已
　　如李泌所<md:KR4d0226_SBCK_083-3a>¶稱豈足道哉顧求多聞以考古今得失
　　之數則此書¶亦或可備省覽¶
　熙寧奏對日錄云熙寧二年閏十一月十九日上曰
　侯¶叔獻有言義勇上畨文字必是見制置司商量来
　余曰¶此事似可為恐須待年嵗間議之暘叔曰今募
<pb:KR4d0226_WYG_083-4b>
　兵未消¶又養上畨義勇則調度尤不易余因為上言
　募兵之害¶終不可經久僉以為如此余曰今養兵雖
　多及用則患¶少以民與兵為兩故也又五代禍亂之
　虞終未能去以¶此等皆本無賴姦猾之人故也上因
　問府兵之制曰何¶處言府兵最備余曰李鄴侯傳言
　之詳備上曰府兵與¶租庸調法相須否余曰今上畨
　供役則以衣糧給之則¶無貧富皆可以入衞出戍雖
　未有租庸調法亦可為也<md:KR4d0226_SBCK_083-3b>¶但義勇不須刺手背刺手
<pb:KR4d0226_WYG_083-5a>
　背何補於制御之實今既以¶良民為之當以禮義奬
　養刺手背但使其不樂而實無¶補也又擇其鄉閭豪
　傑為之將校量加奨拔則人自悦¶服今募兵為宿衞
　乃有積官至刺史防團者移此與彼¶固無不可況不
　至如此費官禄已足使人樂為之陛下¶審擇近臣使
　皆有政事之材則他時可令分將此等軍¶今募兵出
　於無賴之人尚可為軍廂主則近臣以上豈¶不可及
　此輩此乃先王成法社稷之大計也上良以為¶然
<pb:KR4d0226_WYG_083-5b>
先君子少喜學荆公書每訪其蹟晚得此稿以校集本
小¶有不同意此為未定也熹常恨不曉寫進李鄴侯傳
於宇¶文泰蘇綽事何所預而獨愛其紙尾三行語氣凌
厲筆勢<md:KR4d0226_SBCK_083-4a>¶低昂尚有以見其跨越古今斡旋宇宙之意疑
此非小故¶也後讀熙寧奏對日錄乃得其説如此甚矣
神宗之有志¶而公之得君也然其後募兵之費竟不能
損而保甲之擾¶遍天下則所謂定計數於前必事功於
後者果何如哉因¶抄日録家傳本語以附于後覽者有
<pb:KR4d0226_WYG_083-6a>
考焉紹熙壬子春二¶月十九日新安朱熹¶
　　　跋方季申所校韓文¶
余自少喜讀韓文常病世無善本每欲精校一通以廣
流¶布而未暇也今觀方季申此本讐正精密辨訂詳博
其用¶力勤矣但舉正之篇所立四例頗有自相矛盾者
又不盡¶著諸本同異為未盡善盖此等書前人為之已
有成例若¶大書本文於上而用顔監漢書法悉注衆本
之同異於其<md:KR4d0226_SBCK_083-4b>¶下因考其是非以見定從今本之意則讀
<pb:KR4d0226_WYG_083-6b>
者有以曉然知¶衆本之得失而益信吾書之取舍不誣
矣萬一考訂或有¶未盡取舍不無小差亦得尚存他本
别字不遂泯沒以待¶後之君子尤久逺之慮也又季申
所謂謝本則紹興甲戌¶乙亥之間予官温陵謝公弟如
晦之子景英為舶司属官¶嘗於其几間見之盖用天台
印本剪裂粘綴依陳後山本¶别為次序而巻首欵以建
炎奉使之印因讀其送陳秀才¶序一篇則何不信之有
句内輒用丹筆圍去不字初甚駭¶之再加尋繹乃知必
<pb:KR4d0226_WYG_083-7a>
去此字然後一篇首尾始復貫通盖¶傳襲之誤久矣讀
者雖亦微覺其硋而未暇深究也常竊¶識之以驗他本
皆不其然此本雖精亦復不見豈季申讀¶時便文縱口
尚不免小有遺脱將所見者非其真本先傳<md:KR4d0226_SBCK_083-5a>¶校者已失
此字也耶紹熙壬子孟夏病中偶記其後¶
　　　跋趙中丞行實¶
元祐中丞趙公之元孫舉示予此書一篇趙公之孝謹
醇¶篤雖古人猶難之三復其書令人起敬不勝霜露風
<pb:KR4d0226_WYG_083-7b>
木之¶悲也嘗竊妄謂趙氏家法甚似漢萬石君而其講
學制事¶移孝為忠之美則石氏不及逺矣因輒私記其
語於其後¶尚恨所謂奏議二十九篇未得盡見而行實
之記無始終¶履厯嵗月次第故於其他有不得而論也
紹熙壬子秋九¶月八日新安朱熹題¶
　　　跋徐来叔歸師堂詩¶
同安徐君来叔取孟子語曹交之言名其堂曰歸師某
官¶戴君尹成既記之矣来叔復以示予曰願得一言以
<pb:KR4d0226_WYG_083-8a>
發明<md:KR4d0226_SBCK_083-5b>¶之子謂孟子之言正為不知反求諸身而専務求
師於外¶者設耳夫道雖若大路然非上智生知之質亦
豈能不藉¶師友而獨得之哉要當有以發其端倪然後
有餘師者可¶得而求耳来叔其以予言思之庶乎其不
虚為此名也紹¶熙壬子十月㑹慶節日新安朱熹書¶
　　　跋尹和静帖¶
河南尹君来自臨川出示其大父和静先生遺像及手
書¶歐陽文忠公所作三志仰瞻伏讀不勝敬歎既橅其
<pb:KR4d0226_WYG_083-8b>
像以¶蔵于家尹君又俾記於誌文之後熹惟尹氏世徳
之盛既¶得歐陽公之文以發揮之而和静手書唯謹是
亦足以傳¶世矣孤愚晚學何敢僭易輒賛一辭顧其請
不已乃别書¶幅紙以附卷尾云紹熙壬子十月二十五
日新安朱熹記<md:KR4d0226_SBCK_083-6a>¶　　　跋唐人暮雨牧牛圖¶
予老於農圃日親犂耙故雖不識畫而知此畫之為真
牛¶也彼其前者却顧而徐行後者驤首而騰赴目光炯
<pb:KR4d0226_WYG_083-9a>
然真¶若相語以雨而相速以歸者覽者未必知也良工
獨苦渠¶不信然延平余無競出示此卷卷中有劉忠定
鄒忠公題¶字覽之并足使人起敬而龍山老人又先君
所選士而余¶所嘗趨走焉者也俛仰存沒為之慨然因
識其後而歸之¶紹熙壬子中冬壬辰新安朱熹¶
　　　跋楊深父家藏東坡帖¶
楊深父頃嘗示予以東坡公與其先世往来手書二紙
予¶已識其後矣今又得盡覽其餘益知二公相與之驩
<pb:KR4d0226_WYG_083-9b>
始終¶不替而又足以見人心公論所在之不可以刑禍
屈也因<md:KR4d0226_SBCK_083-6b>¶復識之以申前説使世之簡賢附勢者知所愧
云紹熙壬¶子中冬壬辰新安朱熹書¶
　　　跋蔡神與絶筆¶
友生蔡君季通一日奉書一卷以示熹而泣拜且言曰
此¶先人絶筆之書也先人自幼警悟七嵗即能為詩既
長博¶學强記髙簡廓落不能與世俗相俯仰因去逰四
方聞見¶益廣遂於易象天文地理三式之説無所不通
<pb:KR4d0226_WYG_083-10a>
而皆能訂¶其得失中年乃歸買田築室於武夷之陽其
間屢遭盜賊¶水火之變而浩然不以屑意杜門掃軌専
以讀書教子為¶事元定生十年即教使讀西銘稍長則
又示以程氏語錄¶邵氏經世張氏正蒙等書而語之曰
此孔孟之正脈也爾¶其勉&KR0999;晚嵗属疾手書此紙以付
元定其他丁寧之語亦<md:KR4d0226_SBCK_083-7a>¶無不出於忠厚誠實而尤以沒
溺於利慾為殺身之戒元¶定涕泣拜受于今四十年既
不能拳拳服膺以無失墜而¶又不能有以表著而顯揚
<pb:KR4d0226_WYG_083-10b>
之誠竊懼其泯沒而無傳焉惟¶吾子幸哀而予之一言
則不朽之恵豈惟子孫賴之語訖¶又泣以拜熹亦拜受
其書而伏讀之為之喟然太息曰死¶生之際人之所不
容偽而誠之積者未有不顯于後者也¶蔡公平生所以
教其子者不于利禄而開之以聖賢之學¶則其志識之
髙逺固已非世人所及矣及其委衾属纊之¶餘而其所
託猶不異於平日且其字畫壯偉意氣閒暇又¶能無怛
於始終之變如此是豈可以勉强而偽為哉夫如¶是是
<pb:KR4d0226_WYG_083-11a>
以生雖不遇而季通乃能承厥志於今日學行之餘¶尤
邃律厯討論定著遂成一家之言使千古之誤曠然一<md:KR4d0226_SBCK_083-7b>¶新而遡其源流皆有明法是亦足以顯其親於無窮尚
奚¶以予言為哉顧其請之勤有不可虚者是以備論而
竊識¶於其後蔡氏之先仕唐末為建陽令始家於麻沙
世十傳¶而至公諱發字神與娶同縣詹氏而生季通以
紹興壬申¶嵗六月卒卒時年六十有四云紹熙壬子嵗
冬十有二月¶戊申大寒日新安朱熹謹書
<pb:KR4d0226_WYG_083-11b>
　　　跋劉叔通詩卷¶
叔通之詩不為雕刻纂組之工而其平易從容不費力
處¶乃有餘味頃予所見佳句多矣而或不見於此卷豈
予所¶謂大好者乃叔通所謂大不得意者耶寒夜擁鑪
風雪大¶摯吟諷之餘戲書其後雲谷晦庵老人¶
　　　跋吕伯恭書説<md:KR4d0226_SBCK_083-8a>¶予往年送伯恭父於鵞湖知其有此書而未及見也因
問¶其間得無亦有闕文疑義者乎而伯恭父曰無有予
<pb:KR4d0226_WYG_083-12a>
心固¶竊怪之後數年再㑹於衢州伯恭父始謂予曰書
之文誠¶有不可解者甚悔前日之不能闕所疑也予乃
歎伯恭父¶之學已精而其進猶未已然其後竟未及有
所刋訂而遽¶不起疾則其微詞奥義無所更索而此書
不可廢矣今伯¶恭父之内弟曽侯致虚鋟木南康而属
予記其後予惟伯¶恭父所以告予者雖其徒或未必知
因具論其本末如此¶使讀者知求伯恭父晚所欲闕者
而闕之則庶㡬乎得其¶所以書矣紹熙壬子嵗除日新
<pb:KR4d0226_WYG_083-12b>
安朱熹書¶
　　　跋魏侍郎集¶
建炎紹興之間强敵憑陵兩宫隔絶天子不勝晨夕温
凊<md:KR4d0226_SBCK_083-8b>¶之念思得忠智敏辯之士往來兵間以通和好而見
大夫¶媮媠畏縮無肯行者獨故侍郎建安魏公與熹之
族祖秘¶閣公以諸生自薦慷慨請行擁盖張旜略相先
後卒冒白¶刃致命朔廷侍郎公尋以不受偽官握節以
死而族祖亦¶以必死自誓偶得全璧而歸雖其所值有
<pb:KR4d0226_WYG_083-13a>
生死之不同然¶其捐軀殉國之本志素定於胸中者則
未始不同也魏公¶之孫瑛見示此編俾書其後熹惟二
公忠義大節固已載¶在史册傳之萬世特兩家絶域風
霜之舊不可使後之人¶無聞焉謹齋祓而竊識之紹熙
癸丑七月初吉具位朱熹¶謹書¶
　　　書横渠康節帖後¶
右横渠先生帖康節先生詩楊文靖陳忠肅二公跋語
故<md:KR4d0226_SBCK_083-9a>¶皆蔵楊氏而屏山劉氏得之熹因借本摹刻以傳學
<pb:KR4d0226_WYG_083-13b>
者其¶曰餘杭東齋者楊氏記也紹熙癸丑八月丙午朱
熹¶
　　　書先吏部手澤後¶
内弟祝康國出示先君子與外大父書熹之不肖於是
始¶生故書中及之今六十有四年矣捧玩手澤涕血交
零敬¶書其後而歸之紹熙癸丑十二月七日孤朝散郎
秘閣修¶撰主管南京鴻慶宫熹謹書¶
　　　跋余巖起集
<pb:KR4d0226_WYG_083-14a>
熹少時猶頗及見前輩而聞其餘論覩其立心處已則
以¶剛介質直為賢當官立事則以强毅果㫁為得至其
為文¶則又務為明白磊落指切事情而無含胡臠卷睢
盱側媚¶之態使讀之者不過一再即曉然知其為論某
事出某䇿<md:KR4d0226_SBCK_083-9b>¶而彼此無疑也近年以来風俗一變上自朝
廷搢紳下及¶閭巷韋布相與傳習一種議論制行立言
専以醖藉襲蔵¶圓熟軟美為尚使與之居者窮年而莫
測其中之所懐聴¶其言者終日而不知其意之所鄉囘
<pb:KR4d0226_WYG_083-14b>
視四五十年之前風¶聲氣俗盖不啻寒暑晝夜之相反
是孰使之然哉觀於龍¶山余公之文者亦可以慨然而
有感矣余公諱良弼字巖¶起自為諸生即以文鳴於場
屋以鄉舉類試外臺熹之先¶君子與故直秘閣吳公公
路得其文而異之以為真有可¶用之實取而寘之前列
旋入幕府即以畫䇿平賊有功出¶入中外遂分帥閫皆
有聲烈平生為文甚多亡逸之餘所¶存止此然皆真實
應用之作不為空言沒後二十八年其¶季子大用尉建
<pb:KR4d0226_WYG_083-15a>
陽出以相視熹以先世之契又嘗獲以少<md:KR4d0226_SBCK_083-10a>¶吏事公於温
陵辱奨進而收教焉衰莫零落乃復得斯文¶而讀之其
所感於今昔之變又當如何也哉孔子曰吾猶¶及史之
闕文也有馬者借人乘之今亡已夫熹於余公之¶文亦
云因太息而書其後大用㢘介不茍遇事敢前盖有¶公
之風烈云紹熙癸丑十二月庚申朝散郎秘閣修撰主¶
管南京鴻慶宫朱熹書¶
　　　書偽詔後
<pb:KR4d0226_WYG_083-15b>
熹聞之長老建炎南渡之初車駕已幸錢塘而留張忠
獻¶公於平江以為後鎮時故兵部侍郎湯公實為守將
一日¶聞有赦令當至心獨疑之亟走以白張公公曰姑
遣吏属¶知書解事者馳往發視有故則緩驛騎之行而
先取以歸¶則事可議矣湯公然之則遣州學教授某官
往視而歸乃<md:KR4d0226_SBCK_083-10b>¶明受偽詔也則又以告曰是則其可宣乎
張公曰不然事¶已至此胡可匿且卒徒觖於望賜吾属
先受禍矣又何忠¶之能輸哉湯公曰然則宜奈何張公
<pb:KR4d0226_WYG_083-16a>
曰今便發庫錢以示¶行賞之意乃屏偽赦而隂取故府
所藏登極赦書置輿中¶迎登譙門讀而張之即捐其階
禁無敢輒登者而散給金¶帛如常時郊賚故事則可矣
湯公行之於是人情畧定乃¶決大計熹常恨世徒知張
公復辟之功為大而於湯公相¶與謀議曲折所助之深
則少有能言之者今讀其家傳又¶得其焚偽詔事而以
前所聞者參之亦足以見公之處此¶素定不可誣矣兹
事尤偉而行狀墓誌及其他記録皆畧¶不書何哉栁宗
<pb:KR4d0226_WYG_083-16b>
元言司馬遷記荆軻徵夏無且記留侯徵¶畫工今太史
氏方將纂輯髙宗中興盛烈以垂萬世得無<md:KR4d0226_SBCK_083-11a>¶亦有取於
斯乎紹熙甲寅正月癸亥朔旦朝散郎秘閣修¶撰主管
南京鴻慶宫朱熹謹書¶
　　　題趙清獻事實後¶
國家自熙豐元祐以来人才政事分為兩塗是此者非
彼¶鄉左者背右既不可得而同矣而於其同之中又有
異焉¶則若元祐之朔黨洛黨川黨而熙豐之曽文肅趙
<pb:KR4d0226_WYG_083-17a>
清獻張¶丞相又與章蔡自不同也熹少時從趙公之孫
恵州使君¶遊得觀趙公手記所與蔡京異論本末盖嘗
三復而歎公¶之不幸今復從恵州之子某得此書而讀
之則又深惟其¶故而重歎國家之大不幸也夫以趙公
之自言下不欲結¶怨於百姓則必不肯肆行煩苛爭奪
之横政中不欲得罪¶於士大夫則必不肯唱為禁錮忠
賢之邪説外不欲失信<md:KR4d0226_SBCK_083-11b>¶於北朝則必不肯妄起開拓燕
薊之狂謀而考其平生質¶厚清約有過人者則又知其
<pb:KR4d0226_WYG_083-17b>
必不肯為蔡京之淫侈導諛¶以蠱上心而納之於有過
之地也是則雖曰同出於熙豐¶而其邪正得失之間豈
可同年而語哉且春秋明王法而¶不廢五伯之功元城
劉忠定公傷政宣之亂而曰莫若且¶宗神考然則後之
君子之於此書豈不猶有取焉嗚呼其¶亦可悲也哉其
亦可悲也哉紹熙甲寅元日癸亥鴻慶外¶史朱熹書¶
　　　跋吕舍人與薛元亮帖¶
薛公安貧守賤之節吕公好賢尚徳之心覽此卷者可
<pb:KR4d0226_WYG_083-18a>
以¶得師矣紹熙甲寅孟夏既望新安朱熹書¶
　　　跋薛畏翁詩<md:KR4d0226_SBCK_083-12a>¶諸生或問敬當何訓余告之曰是不得而訓也惟畏庶
㡬¶近之今觀薛公之自名與所以訓其孫者知鄙之言
不謬¶也紹熙甲寅孟夏既望新安朱熹仲晦父觀于臨
川城南¶之客舍因書其後云¶
　　　跋曽裘父劉子澄帖¶
紹熙甲寅初夏予以赴官長沙道過臨川汪君見過出
<pb:KR4d0226_WYG_083-18b>
此¶卷見示乃曽裘父劉子澄筆迹也既仰青溪先生之
髙行¶又感二君所立皆凜凜乎其有前輩之遺風而今
皆不可¶見矣為之掩卷太息汪君得名家之傳有良友
之助所學¶必有以過人者恨以王事馳驅不及細扣之
也朱熹仲晦¶父書¶
　　　跋吕舍人青溪類稿<md:KR4d0226_SBCK_083-12b>¶紹興紫㣲吕公名徳之重一言一動皆有法戒固非後
學¶可得而賛也其論汪謝諸賢髙志清節皆足以傳信
<pb:KR4d0226_WYG_083-19a>
後世¶孰敢改評獨饒節者一旦毁削膚髪殄絶天倫而
諸公環¶視無一人能止而救之者或乃從臾嗟嘆以是
為不可及¶亦獨何哉因觀此卷竊有感焉輒太息而志
其後紹熙甲¶寅夏四月既望朱熹仲晦父書¶
　　　跋曽裘父贈屈待舉詩¶
昔李起居成季見其姪大㕘漢老之文曰汝於文吾不
能¶有所與但勿求人知耳余嘗愛其言每為士友誦之
今来¶江西見其士友多妙於語言而往往不能無求人
<pb:KR4d0226_WYG_083-19b>
知之意¶豈於李公之誨未之講耶將既曰為文則勢必
不能無待¶於外也屈君以詩見知於艇齋矣而猶不能
不借重於衆<md:KR4d0226_SBCK_083-13a>¶口辱以謂予因為書此云新安朱熹仲晦
父¶
　　　跋曽仲恭文¶
前輩文字規模宏濶論議雄偉不為脂韋嫵媚之態其
風¶氣習俗盖如此故宣和之後建紹繼起危亂雖極而
士氣¶不衰觀曽公之文亦可以見其彷彿矣近嵗以来
<pb:KR4d0226_WYG_083-20a>
能言之¶士例以容冶調笑為工無復丈夫之氣識者盖
深憂之而¶不能有以正也因讀此編輒私記於其後云¶
　　　跋鄭宣撫帖¶
賢士大夫不容於邪枉以放於竄逐流離之禍雖其平
生¶至親篤友亦或背而去之甚者安視其狼狽困辱而
莫之¶卹也當此之時乃有常日未嘗一通聲問之人獨
能奮然¶不顧一時權臣之威虐﨑嶇反側以致其擁䕶
扶持之力<md:KR4d0226_SBCK_083-13b>¶而不少懈彼豈故為詭激之行以驚世取名
<pb:KR4d0226_WYG_083-20b>
哉特以秉彛¶好徳之良心憤世疾邪之壯志獨有得於
天分之多而又¶能不為私情邪念之所回奪是以於此
自有不能已耳嘗¶記頃年侍坐於端殿尚書汪公見其
於當世之士有能此¶者每極稱歎以為難能初盖未能
不以為疑逮此晚嵗更¶事既多然後知其言之有味而
識其有補於世教之深也¶偶觀南豐魯衡父所蔵宣撫
鄭公與其先君教授公手帖¶竊獨重有感焉因書其後
而歸之以為世之君子宜有讀¶之而泚其顙者云
<pb:KR4d0226_WYG_083-21a>
　　　跋曽南豐帖¶
熹未冠而讀南豐先生之文愛其詞嚴而理正居常誦
習¶以為人之為言必當如此乃為非茍作者而於王子
發舍<md:KR4d0226_SBCK_083-14a>¶人所謂自比劉向不知視韓愈如何者竊有感焉
今乃得¶於先生之族孫濰見其親筆不勝歎息文昭公
字頃嘗於¶長樂僧舍見之至於湘潭文肅之書則亦今
始得觀也紹¶熙甲寅夏四月二十二日新安朱熹書于
宜春昌山渡之¶客舍
<pb:KR4d0226_WYG_083-21b>
　　　題吕舍人帖¶
人之大倫有五而朋友居其一然世人鮮克知之獨吕
公¶於此為拳拳焉觀於此帖可以見矣至於其間多以
詩文¶為教則公晚嵗盖深悔之覽者又不可以不知也
紹熙甲¶寅四月二十四日新安朱熹書¶
　　　書夀皇批答魏丞相奉使劄子¶
臣熹以隆興初元召對垂拱妄論講和非䇿適契上指
其<md:KR4d0226_SBCK_083-14b>¶後乃聞諸公率定盟約竊意一時君臣之計必有甚
<pb:KR4d0226_WYG_083-22a>
不得¶已者今得仰窺夀皇聖帝詔報丞相夀春公出疆
請事於¶是信其不誣而夀春公志節之偉謀慮之精於
此亦可見¶矣公子熊夣視臣此軸適當奉諱之後奉玩
摧裂涕血交¶頤敢拜手稽首而書其下方¶
　　　跋辨志録¶
伯恭父作此書余所見凡數本此又章貢李和卿所次
序¶者其前後次第雖或不同然其所以使人警懼懲毖
而謹¶於細微以就全徳之意則未嘗不同也安成彭君
<pb:KR4d0226_WYG_083-22b>
又受而¶傳布之唯恐不廣此意亦可嘉已紹熙甲寅七
月中伏日¶新安朱熹書于長沙郡齋¶
　　　跋趙清獻公家問及文富帖跋語後<md:KR4d0226_SBCK_083-15a>¶趙清獻公晚知濂溪先生甚深而先生所以告公者亦
甚¶悉見於章貢送行之篇者可考也而公於佛學盖沒
身焉¶何耶因覽此卷為之歎息云紹熙甲寅七月二十
七日新¶安朱熹謹記¶
元師在魏一方信嚮盖所謂魏府老華嚴乃一僧耳讀
<pb:KR4d0226_WYG_083-23a>
師¶為帥而遂以為魏公誤矣(此題李石/跋語後)富公帖中語乃
逺方¶懸料未定之詞碑文所記其必有考矣東坡豈右
介父而¶誣公者耶(此題何萬/跋語後)¶
　　　跋三家禮範¶
嗚呼禮廢久矣士大夫幼而未嘗習於身是以長而無
以¶行於家長而無以行於家是以進而無以議於朝廷
施於¶郡縣退而無以教於閭里傳之子孫而莫或知其
職之不<md:KR4d0226_SBCK_083-15b>¶修也長沙郡博士邵君囦得吾亡友敬夫所次
<pb:KR4d0226_WYG_083-23b>
三家禮範¶之書而刻之學宫盖欲吾黨之士相與深考
而力行之以¶厚彛倫而新陋俗其意美矣然程張之言
猶頗未具獨司¶馬氏為成書而讀者見其節文度數之
詳有若未易究者¶往往未見習行而已有望風退怯之
意又或見其堂室之¶廣給使之多儀物之盛而竊自病
其力之不足是以其書¶雖布而傳者徒為箧笥之蔵未
有能舉而行之者也殊不¶知禮書之文雖多而身親試
之或不過於頃刻其物雖博¶而亦有所謂不若禮不足
<pb:KR4d0226_WYG_083-24a>
而敬有餘者今乃以安於驕佚¶而逆憚其難以小不備
之故而反就於大不備豈不誤哉¶故熹嘗欲因司馬氏
之書㕘考諸家之説裁訂増損舉綱¶張目以附其後使
覽之者得提其要以及其詳而不憚其<md:KR4d0226_SBCK_083-16a>¶難行之者雖貧
且賤亦得以具其大節畧其繁文而不失¶其本意也顧
以病衰不能及已今感邵君之意輒復書以¶識焉嗚呼
後之君子其尚有以成吾之志也夫紹熙甲寅¶八月己
丑朔新安朱熹書
<pb:KR4d0226_WYG_083-24b>
　　　書邵康節誡子孫真蹟後¶
右薌林向氏所蔵康節先生誡子孫之文也熹嘗従故
友¶劉子澄得其摹本刻石廬山白鹿精舍今乃獲覩其
真格¶言心畫模範一世伯虎得而葆之所以佑啓厥後
者為亡¶窮矣借觀累月玩不釋手已復竊識其後而歸
之紹熙甲¶寅八月(闕/)　日新安朱熹書于豐城傳舍¶
　　　跋謝艮齋與黄生詩¶
黄生事人有始終之義不以生死二其心盖有士大夫
<pb:KR4d0226_WYG_083-25a>
所<md:KR4d0226_SBCK_083-16b>¶難者其節固可嘉而詹公之取人至能使之如此謝
公與¶一時諸名勝又從而表章之皆盛徳事也紹熙甲
寅秋社¶戊申晦翁覽而歎之為題其後云¶
　　　跋卨侯行實¶
濠倅卨侯之事尚書謝公傳之已詳而其孫鈞又欲予
記¶其後予以為天下之事有其實足矣以為徒實而不
文或¶不得以傳於後也故文以述之至文以述之而又
出於一¶代醇儒碩徳之手則其傳亦既逺而足恃矣而
<pb:KR4d0226_WYG_083-25b>
又使他人¶飾虚詞以賛之雖累千百言亦何所加於其
實哉既謝不¶為而鈞之請不置且以謝公之命命之予
不獲避也乃記¶其語於臨江道旁之客舍云紹熙甲寅
八月十七日新安¶朱熹書<md:KR4d0226_SBCK_083-17a>¶　　　跋曽裘父艇齋師友尺牘¶
此編皆諸前輩所與艇齋曽公往來書疏也其子濰録
以¶成書乃亦置予言於其間非其倫矣紹熙甲寅經由
臨川¶得而觀之深以愧歎嗚呼艇齋既不幸即世而卷
<pb:KR4d0226_WYG_083-26a>
中人亦¶往往逝去獨陸務觀與予在耳此又重可悲也
八月二十¶七日熹記¶
　　　書程子禘説後¶
　王者禘其祖之所自出以其祖配之而立四廟庶子
　生¶亦如之¶
　　禘其祖之所自出始受姓者也其祖配之以始祖
　　配¶也文武必以稷配後世必以文王配所出之祖
　　無廟¶於太祖之廟禘之而已萬物本乎天人本乎
<pb:KR4d0226_WYG_083-26b>
　　祖故以<md:KR4d0226_SBCK_083-17b>¶所出之祖配天也周之后稷生於姜嫄姜
　　嫄已上更¶推不去也文武之功起於后稷故配天
　　者須以后稷¶嚴父莫大於配天宗祀文王於明堂
　　以配上帝帝即¶天也聚天之神而言之則謂之上
　　帝此武王祀文王¶推父以配上帝須以文也曰昔
　　者周公郊祀后稷以¶配天宗祀文王於明堂以配
　　上帝不曰武王者以周¶之禮樂出於周公制作故
　　以其作禮樂者言之猶言¶魯之郊禘非禮周公其
<pb:KR4d0226_WYG_083-27a>
　　衰是周公之法壊也若是成¶王祭上帝則須配以
　　武王配天之祖則不易雖百世¶惟以后稷配上帝
　　則必以父若宣王祭上帝則亦以¶厲王雖聖如堯
　　舜不可以為父雖惡如幽厲不害其¶為所生也故
　　祭法言有虞氏宗堯非也如此則須舜<md:KR4d0226_SBCK_083-18a>¶是堯之子
　　苟非其子雖授舜以天下之重不可謂之¶父也如
　　此則是堯養舜以為養男也禪讓之事蔑然¶矣以
　　始祖配天須在冬至一陽始生萬物之始祭用¶圜
<pb:KR4d0226_WYG_083-27b>
　　丘器用陶匏藁秸服用大裘而祭宗祀九月萬物¶
　　之成父者我之所自生帝者生物之祖故推以為
　　配¶而祭於明堂也本朝以太祖配於圜丘以禰配
　　¶於明堂自介甫此議方正先此祭五帝又祭昊天
　　上帝并¶配者六位自介甫議惟祭昊天上帝以禰
　　配之太祖¶而上有僖順翼宣先嘗以僖祧之矣介
　　甫議以為不¶當祧順以下祧可也何者本朝推僖
　　祖為始已上不¶可得而推也或難以僖祖無功業
<pb:KR4d0226_WYG_083-28a>
　　亦當祧以是言之¶則英雄以得天下自己力為之
　　並不得與祖徳或謂<md:KR4d0226_SBCK_083-18b>¶靈芝無根醴泉無源物豈有
　　無本而生者今日天下¶基本盖出於此人安得為
　　無功業故朝廷復立僖祖¶廟為得禮介甫所見終
　　是髙於世俗之儒¶
熹未見此論時諸生亦有發難以為僖祖無功徳者熹
答¶之曰誰教他㑹生得好孫子人皆以為戲談而或笑
之今¶得楊子直所録伊川先生説所謂今天下基本皆
<pb:KR4d0226_WYG_083-28b>
出於此¶人安得為無功業乃與熹言黙契至哉言乎天
下百年不¶決之是非於此乎定矣紹熙甲寅閏十月七
日臨安寓舍¶謹書¶
　　　跋魯直書踐祚篇¶
紹熙甲寅閏十月十日餞范文叔於張功父南湖之上
功¶父出此為贈云舊得其真蹟蔵之近以主上踐祚已
訓釋<md:KR4d0226_SBCK_083-19a>¶并上御府矣因省數日前入侍講筵上語嘗及此
也熹謹¶記
<pb:KR4d0226_WYG_083-29a>
　　　跋趙清獻公遺帖¶
趙清獻公清忠之節孝友之行冠映古今非贊歎之所
可¶及今年自長沙趨朝屢得見其遺墨皆家問也此卷
蔵其¶族孫遵家尤見慈祥雍睦之意獨恨三亭蕪沒不
得追尋¶晚步遺跡不勝髙山仰止之歎遵温謹好學能
業其家其¶必有以復之紹熙甲寅中冬八日新安朱熹
題於祥符方¶丈云¶
　　　跋司馬忠潔公帖
<pb:KR4d0226_WYG_083-29b>
熹舊見張敬夫議司馬忠潔公諡狀每恨不得其事之
本¶末今過玉山而公之孫為縣尹始獲此帖而觀之敬
夫之<md:KR4d0226_SBCK_083-19b>¶議可謂信而有徵矣紹熙甲寅中冬十有二日新
安朱熹¶識¶
　　　跋司馬文正公通鑑綱要真蹟¶
右司馬文正公手書楚漢間事一卷疑是通鑑目録草
稿¶然又加以總目則今本所無且别有綱要之名不知
又是¶何書也嗚呼公之願忠君父陳古納誨之心可謂
<pb:KR4d0226_WYG_083-30a>
切矣竊¶觀遺跡三復敬歎敢識其後云¶
　　　跋王樞密答司馬忠潔公帖¶
司馬忠潔公仗節鹵廷誓死不屈此其報王樞密手書
而¶王公繳進之章也熹竊聞之族祖秘閣公在建炎初
實介¶王公首使不測之淵其後敵人先遣王公歸後往
来議講¶和事而族祖獨留雲中十餘年髙宗皇帝嘉其
守節嘗因<md:KR4d0226_SBCK_083-20a>¶間使賜以器物甚厚此帖所謝豈亦上賜而
使不以君命¶將之歟不然王公不應持以進也族祖後
<pb:KR4d0226_WYG_083-30b>
與洪張二公五¶人者皆得生還而王馬二公相繼死北
方皆全其節吁亦¶盛矣然觀此帖又足以見一時國步
艱難主憂臣辱之意¶荒涼慘澹如在目中使人太息流
涕不能已已因詳記其¶本末云¶
　　　跋司馬文正公薦賢帖¶
熹伏讀此書竊惟文正公薦賢之公心畫之正皆其盛
徳¶之支流餘裔固不待贊説而人知其可師矣若乃一
時諸¶賢所以受知於公而獲名薦書者則恐覽者未能
<pb:KR4d0226_WYG_083-31a>
深觀而¶内省發憤而思齊也如龎元英之居喪以禮盖
一事而屢¶書焉則公之意可見而此書之存其於世教
豈小補哉惜<md:KR4d0226_SBCK_083-20b>¶其元豐以後不及登載而彼為黨籍者亦
足以補此書之¶闕而集其大成矣熹於是又有感焉因
竊記於其後以為¶後之君子必有同此歎者紹熙甲寅
中冬庚子朱熹謹記¶
　　　再跋王荆公進鄴侯遺事奏藁¶
熹家所藏荆公進鄴侯家傳奏草臨川石刻摹本丞相
<pb:KR4d0226_WYG_083-31b>
益¶公論之詳矣然所議上番義勇當時竟不聞有所施
行而¶保甲保馬之法人多不以為便盖鄴侯所謂得時
用勢舍¶勢用力利害相逺固如此也抑公此紙詞氣激
烈筆勢低¶昂髙視一時下陋千古而版本文集所載乃
更為卑順容¶悦之意是必自疑其亢厲已甚而抑損之
其慮深矣然論¶其實似不若此紙之云發於邂逅感觸
之初尤足以見其¶胸懐本趣之為快也夫以荆公之得
神祖可謂千載之一<md:KR4d0226_SBCK_083-21a>¶時矣顧乃低徊若此而猶未免有
<pb:KR4d0226_WYG_083-32a>
鬱鬱未盡之懐君臣之¶際功名之㑹嗚呼難哉紹熙甲
寅臘月辛巳夜讀有感因¶書以識其後¶
　　　書釋奠申明指揮後¶
歐陽公言古禮今皆廢失州縣幸有社稷釋奠風雨雷
師¶之際民猶得以識先王之禮而吏多不習至其臨事
舉多¶不中而色不莊使民無所瞻仰見者怠焉熹始讀
之每疑¶其言之過及仕州縣身親見之而後知公之不
妄也淳熙¶己亥初守南康嘗一言之朝廷為取政和新
<pb:KR4d0226_WYG_083-32b>
儀鏤板頒下¶而其本書自多牴牾復以告焉則莫之省
矣紹熙庚戌復¶自臨漳列上釋奠數事且移書禮官督
趣乃得頗為討究¶則淳熙所鏤之版已不復存百計索
之然後得諸老吏之<md:KR4d0226_SBCK_083-21b>¶家又以議論不一越再嵗乃能定
議條奏得請施行而主¶其事者適徙他官因格不下及
又再嵗而熹守長沙則前¶博士詹體仁還為少卿始復
取往年所被敕命下之本郡¶然吏文重復繁冗㡬不可
讀且曰属有大典禮未遑徧下¶諸州也既而熹亦召還
<pb:KR4d0226_WYG_083-33a>
奏事行有日矣又適病目不能省¶文書顧念兹事得請
之難而今所下書乃如此又度其必¶不能繼下諸州若
不亟疏理而明布宣之是為已得請於¶上而復重見格
於下也且自我請之自我尼之不可於是¶力疾躬為鈎
校刪剔猥釀定為數條以附州案俾移學宫¶符属縣且
闗帥司并下巡内諸州僅畢而行則聞詹卿補¶外而奉
常果不復下其書他州矣熹到闕亦不能兩月而¶歸明
年長沙郡文學邵囦乃以書来曰以公之拳拳於此<md:KR4d0226_SBCK_083-22a>¶也
<pb:KR4d0226_WYG_083-33b>
謹已鋟木而廣其傳矣熹嘉其志因為敘其本末以視¶
後之君子使知夫禮之易廢事之難成類如此不止釋
奠¶一端而已也慶元元年嵗在乙卯正月五日朝請郎
朱熹¶謹書¶
　　　跋李侍郎武夷詩¶
觀妙東楹李公侍郎遺墨語意清婉字畫端勁每至其
下¶輒諷玩不能去然嵗久剝裂又適當施供張處後十
數年¶當不復可讀矣别為摹刻授道士使陷置壁間庶
<pb:KR4d0226_WYG_083-34a>
㡬来者¶得以想見前輩風度李公諱彌遜時以力詆和
議出守臨¶漳云慶元乙卯正月甲寅朱熹書¶
　　　跋東坡剛説¶
蘇文忠公為孫君介夫作剛説其所以發明孫君之為
人<md:KR4d0226_SBCK_083-22b>¶者至矣然剛之所以近仁為其不詘於欲而能有以
全其¶本心之徳不待見於活人然後可知也寧都主簿
鄭載徳¶得遺跡於君家將摹刻而寘之學宫間以視予
因為識其¶左方以告觀者使勉夫剛而益求所以為仁
<pb:KR4d0226_WYG_083-34b>
之方云慶元¶乙卯二月癸未新安朱熹書¶
　　　跋李勉仲詩卷¶
建陽李君從禮一字勉仲予兒時嘗與同學舍然是時
從¶禮既冠已有俊聲矣後十餘年乃與予俱試禮部從
禮不¶偶而歸遂放意詩酒間得疾不起始從禮未死時
予居屏¶山嵗不過一再至建陽與從禮逰不能欵但見
其&KR0109;懐坦¶然意象軒豁論説縱横雜以詼笑傲睨一世
若都無意於¶事者及間見得其詩句乃極清新穏密時
<pb:KR4d0226_WYG_083-35a>
出巧思偉麗可<md:KR4d0226_SBCK_083-23a>¶喜然亦不多見也晚嵗来居考亭往茶
坂得江文卿而與¶之逰文卿從禮子壻也能誦從禮佳
句尤多皆前所未聞¶者且言嘗次其遺稿得若干篇後
為親友傳玩而失之獨¶留此卷乃與其先君子唱酬往
来者属予書其事因為畧¶識梗槩如此卷中字孝伯者
即文卿先君子老而嗜學喜¶為詩寓詞託諷多憂國閔
時語愛從禮之才與為忘年友¶云慶元乙卯三月晦日
新安朱熹書
<pb:KR4d0226_WYG_083-35b>
　　　跋郭長陽醫書¶
紹熙甲寅夏予赴長沙道過新喻謁見故煥章學士謝
公¶昌國於其家公為留飲語及長陽沖晦郭公先生言
行甚¶悉因出醫書厯書數帙曰此先生所著也予於二
家之學¶皆所未習不能有以測其説之淺深則請以歸
將以暇日<md:KR4d0226_SBCK_083-23b>¶熟讀而精求之而公私倥偬水陸奔馳終嵗
不得休復未¶暇也明年夏大病㡬死適㑹故人子王漢
伯紀自金華来¶訪而親友方士繇伯謨亦自籍溪来同
<pb:KR4d0226_WYG_083-36a>
視予疾數日間乃¶若粗有生意間及謝公所授長陽醫
書二君亟請觀焉乃¶出以視之則皆驚喜曰此竒書也
盖其説雖若一出古經¶而無所益損然古經之深逺浩
博難尋而此書之分别部¶居易見也安得廣其流布使
世之學為方者家蔵而人誦¶之以知古昔聖賢醫道之
源委而不病其難耶予念蔡忠¶恵公之守長樂疾巫覡
主病蠱毒殺人之姦既禁絶之而¶又擇民之聰明者教
以醫藥使治疾病此仁人之心也今¶閩帥詹卿元善實
<pb:KR4d0226_WYG_083-36b>
補蔡公之處而政以慈恵為先試以語¶之儻有意耶亟
以扣之而元善報曰敬諾乃属二君讐正<md:KR4d0226_SBCK_083-24a>¶刋補而書其
本末如此以寄之抑予嘗謂古人之於脈其¶察之固非
一道然今世通行唯寸闗尺之法為最要且其¶説具於
難經之首篇則亦非下俚俗説也故郭公此書備¶載其
語而并取丁徳用密排三指之法以釋之夫難經則¶至
矣至於徳用之法則予竊意診者之指有肥瘠病者之¶
臂有長短以是相求或未得為定論也盖嘗細考經之
<pb:KR4d0226_WYG_083-37a>
所¶以分寸尺者皆自闗而前却以距乎魚際尺澤是則
所謂¶闗者必有一定之處亦若魚際尺澤之可以外見
而先識¶也然今諸書皆無的然之論唯千金以為寸口
之處其骨¶自髙而闗尺皆由是而却取焉則其言之先
後位之進退¶若與經文不合獨俗間所傳脈訣五七言
韻語者詞最鄙¶淺非叔和本書明甚乃能直指髙骨為
闗而分其前後以<md:KR4d0226_SBCK_083-24b>¶為寸尺隂陽之位似得難經本指然
世之髙醫以其贋也¶遂委棄而羞言之予非精於道者
<pb:KR4d0226_WYG_083-37b>
不能有以正也姑附見¶其説於此以俟明者而折中焉
慶元元年乙卯嵗五月丙¶午鴻慶外史新安朱熹書¶
　　　題嗣子詩卷¶
大兒自幼開爽不類常兒予嘗恐其墮於浮靡之習不
敢¶教以詩文既沒後許進之乃出其所與唱和詩卷示
予予¶初不知其能道此語也為之揮涕不能已不忍復
觀也為¶書其後而歸之以識予哀云慶元乙卯六月既
朢晦翁書
<pb:KR4d0226_WYG_083-38a>
　　　跋邵康節檢束二大字¶
康節先生自言大筆快意而其書蹟謹嚴如此豈所謂
從¶心所欲而自不踰矩者耶慶元乙卯七月既朢後學
朱熹<md:KR4d0226_SBCK_083-25a>¶觀趙履常所蔵檢束大字敬書¶
　　　跋蒼玉詩卷¶
余頃嵗數往来江西飽聞閤皂之勝每以不能一往逰
焉¶為恨今觀蒼玉詩卷則亦不待身到脚厯而小院迴
廊風¶篁雪竹已了了在眼中矣軒中主人讀書彈琴終
<pb:KR4d0226_WYG_083-38b>
日逰居¶寢卧其間而不知嵗月之逝其樂詎可量耶况
今桂山先¶生已往遺墨益可貴重陳君其葆蔵之慶元
乙卯七月二¶十八日鴻慶外史朱熹書¶
　　　跋武侯像贊¶
乾道丁亥嵗予逰長沙見張敬夫書室有武侯畫像甚
古¶云是劉丈子駒家蔵唐閻立本筆因謂敬夫盍為之
贊敬¶夫欣然口占立就語簡意到聞者歎服以為非深
知武侯<md:KR4d0226_SBCK_083-25b>¶心事者不能道也王兄齊賢因摹本而属敬夫
<pb:KR4d0226_WYG_083-39a>
手題其上¶後二十九年齊賢諸子出以視予俯仰疇昔
如昨日事而¶三君子皆不可見矣為之太息記其下方
慶元乙卯秋八¶月丁丑新安朱熹仲晦父¶
　　　跋魏元履墓表¶
元履之葬熹實銘之而刻石納壙中矣其曰事有繫安
危¶治亂之機者則曾覿召還之命也時覿勢方盛熹竊
過憂¶恐貽異時丘隴之禍故不欲察察言之而敬夫復
表其墓¶亦放此意故常私念使吾亡友盡言之忠不白
<pb:KR4d0226_WYG_083-39b>
於後世其¶咎乃繇於我每竊愧焉其後淳熙改元之三
年孝宗皇帝¶因納鄭鑑之言而思元履前所進説顧語
執政龔公茂良¶等歎其直諒將復召而用之則聞其死
矣嗟悼久之即下<md:KR4d0226_SBCK_083-26a>¶詔曰朝廷不可無直諒之士掞之雖
死其以宣教郎直秘¶閣告其第盖是時上雖以舊恩遇
覿厚然實未嘗及以政¶事元履自明皆深詆覿者上皆
不怒而亟寵襃之無所間¶於存沒逺近傳聞感歎興起
顧以敬夫尋亦下世遂不及¶損益舊文以傳兹事而亦
<pb:KR4d0226_WYG_083-40a>
至今未及刻也元履從弟誠之¶比得敬夫手書定本以
視其兄之友延平使君黄仲本仲¶本慨然即為買石而
刻焉且属熹復記贈官事以明孝宗¶納諫思賢抑制近
習之微意深可為後聖法熹亦幸因得¶追補志銘之闕
庶有以慰元履於地下而自贖其顧望回¶隠之咎云慶
元元年九月庚寅新安朱熹識¶
　　　跋道士陳景元詩¶
碧虚子道士陳景元也頗讀書能詩文一時名勝多與
<pb:KR4d0226_WYG_083-40b>
之<md:KR4d0226_SBCK_083-26b>¶逰予嘗見其所注莊子及所書相鶴經書頗醇古可
觀計¶於其輩流中亦當小異然元祐間王仲至嘗薦使
校中秘¶道書范醇夫位瑣闈極論其不可且引王韶章
厚開邉時¶以僧自隨因有經畧察訪大師之誚今日豈
可復使館閣¶有編校大師耶今觀此卷見其詩句字畫
皆清婉可喜而¶荆公筆語尤髙勝偶憶范公語聊書卷
首以發觀者之一¶笑云慶元乙卯九月癸巳朱熹仲晦
父書
<pb:KR4d0226_WYG_083-41a>
　　　跋李參仲行狀¶
鍾山先生李公㕘仲之子季扎奉其先君子行狀一通
不¶逺數百里謁予於建溪之上拜起垂泣而以銘墓為
請予¶之先世家婺源與公為同縣人而客於建也久矣
紹興庚¶子嵗予年二十餘始得一歸故鄉拜其墳墓宗
族姻黨於<md:KR4d0226_SBCK_083-27a>¶是迺獲識公而聴其餘論心固已知其賢然
是時年少新¶學未能有以扣也中年復歸而再見公然
後從逰益親而¶公已營鍾山所住為將老焉之計矣兩
<pb:KR4d0226_WYG_083-41b>
林之間渠清沼深¶竹樹蒙密時命予與程弟允夫徜徉
其間講論道義談説¶古今觴詠流行屢移晷刻間乃出
其平生所為文詞使予¶誦之則皆髙古竒崛而深厚嚴
密如其為人予以是心益¶敬公而自恨其不能久留以
日相與追逐於東阡北陌之¶間也既别而歸書疏不絶
其後數年聞公物故予以憂患¶疾病之不寧不能一往
哭公而公之諸子不以為罪更以¶不朽為託至受其狀
而讀之則又允夫之文也三復之餘¶公之聲容恍若相
<pb:KR4d0226_WYG_083-42a>
接永念故國人物眇然如公之賢寧可¶復得顧雖不敏
其何敢有愛於言乎乃以病衰心力凋耗<md:KR4d0226_SBCK_083-27b>¶把筆欲下而
神已不俱来矣遂無以塞季子之意而姑記¶其篇末如
此以見允夫之狀果無媿辭予雖有作亦不能¶有以加
也滕珙所記足補狀闕大抵數十年来鄉人子弟¶多自
好而善於文詞亦其師友淵源之有自也慶元元年¶十
一月癸巳冬至吳郡朱熹書于考亭所居清邃閣¶
　　　跋吕仁甫諸公帖
<pb:KR4d0226_WYG_083-42b>
靖康之亂中原塗炭衣冠人物萃於東南吕公廣問仁
父¶来主婺源簿而奉其兄和問節夫以俱又有維揚羅
公靖¶仲共竦叔共亦来客焉於是李氏父子得從之逰
而滕户¶曹愷南夫亦受其學觀於此卷可見一時學問
源流之盛¶矣然惟仁父晚嵗官達其他諸公多沒不顯
滕尤以雋才¶蚤逝鄉人至今嗟惜之而李丈㕘仲獨以
老夀終為後進<md:KR4d0226_SBCK_083-28a>¶所髙仰雖亦不得施其所有於當世而
諸公者乃反賴之¶以傳其所著滕君傳簿㕔記可考也
<pb:KR4d0226_WYG_083-43a>
末有建人魏元履與¶㕘仲之弟元質書魏時名挺之後
改掞之以特起為官數¶直諫不得久居中既沒而天子
思之詔襃䘏焉元質亦有¶美才好學不幸亦不夀又可
見李氏之多賢也慶元乙卯¶仲冬甲辰朱熹題¶
　　　書李㕘仲家蔵二程先生語録後¶
程氏書初出時人以其難得而珍貴之然未必皆有講
究¶而踐行之也近年以来傳者浸廣而後人知其如絲
麻糓¶粟之不可一日無然真能好之而不舍者則亦鮮
<pb:KR4d0226_WYG_083-43b>
矣因觀¶吕滕李三君子傳授舊編及李丈跋語竊有感
焉謹識于¶後慶元乙卯中冬甲辰朱熹記<md:KR4d0226_SBCK_083-28b>¶　　　題嚴居厚與馬莊甫唱和詩軸¶
嚴居厚攝事閩清不滿兩月而與其令尹馬莊甫更唱
迭¶酬遂至盈軸争新鬬巧時出古談篇篇皆有思致讀
之不¶覺宦情羈思恍然在目諷詠不已為書其後慶元
乙卯臘¶月朢日遯翁¶
　　　跋吳中丞家傳
<pb:KR4d0226_WYG_083-44a>
故御史中丞吳公剛直之操著於大觀政和之間事具
國¶史畧與此傳相表裏其有不合則傳聞之異詞爾至
其論¶薦㳺御史毛諫議胡文定公皆一世名士足以見
公之知¶人其薦胡公而徽宗亟以手札審其名氏又足
以見聖主¶急賢之美意則皆不見於史而獨此書為可
考焉是不可¶以無傳也光禄公與胡公㳺有朋友之誼
見於胡公所與<md:KR4d0226_SBCK_083-29a>¶吕兵書手簡而熹先君子亦雅相敬重
嘗贈以詩有問訊¶袖中醫國手不應長與一笻閒之句
<pb:KR4d0226_WYG_083-44b>
今讀曽尚書所為銘¶識又如此嗚呼其亦可謂賢父子
矣其族孫芾出此書以¶見示因書其後以示公之族黨
尚思有以繼其遺烈云慶¶元丙辰正月二十四日¶
　家傳又記被㫖鞠陳正彚事即陳忠肅公所謂獄詞
　平¶允閲實於片言之中者史亦不書盖闕文也張閣
　守杭¶乞兼領花石事亦不見他書當表而出之以著
　其惡云¶
　　　跋趙忠簡公帖
<pb:KR4d0226_WYG_083-45a>
趙公初謫潮州時哭其季子而行既行又喪長子熹家
有¶吕紫微與先君手書言之猶云不知此老力量能堪
之否¶此帖云今年在貶所而渭亡適半嵗則是猶在潮
未過海<md:KR4d0226_SBCK_083-29b>¶也衢守章傑實紹聖故相諸孫雅怨趙公故藉
此以發其¶私忿秦檜知其不専為已而借力以逞憾也
故不直之不¶惟翁尉事解傑亦遂廢不用盖不為疑其
已甚也翁又胡¶侍郎妻兄胡亦草制罪狀章厚者其家
持此事訴寃乃得¶移蘭溪予與翁亦親舊知之尤詳因
<pb:KR4d0226_WYG_083-45b>
記於此以補跋語之¶未盡云慶元丙辰二月十三日晦
翁題¶
　　　再跋趙忠簡公帖¶
趙公為相時髙宗因覽元符諫官任伯雨章疏論章厚
蔡¶卞嘗乞追廢宣仁聖烈皇后事赫然震怒召直學士
院胡¶寅草詔手書以付三省削奪厚卞官爵禁錮親戚
子孫其¶詞有誰無母慈何忍至此之語天下快之趙公
猶以行遣¶太重奏為申理乞免錮其親戚髙廟手詔褒
<pb:KR4d0226_WYG_083-46a>
其仁恕頗為<md:KR4d0226_SBCK_083-30a>¶末減今宸翰猶蔵趙氏或為刻石以傳於
世矣然章氏子¶孫不知也但見趙公力主元祐因謂此
事皆出其意而深¶怨之世亦鮮知其曲折者因復并記
於此云¶
　　　跋張魏公詩¶
　　羣兇用事人心去大義重新天意回解使中原無
　　左¶袵斯文千古未塵埃¶
舉大義以清中原此張公平生心事也觀於此詩可見
<pb:KR4d0226_WYG_083-46b>
其¶寢食之不忘然竟不得遂其志可勝嘆哉¶
　　　書張魏公與謝㕘政帖¶
　　浚再拜曩以急於禄養未及盡心于學兹緣罷退
　¶　初欲託庇三衢庶有承教之便比又恭領處分俾
　　居福¶唐失此依賴殊用慊然差人種種悉荷留意
　　尤所感<md:KR4d0226_SBCK_083-30b>¶激浚再拜¶
　　　初跋
熹伏讀丞相張忠獻公所與㕘政上蔡謝公手書是時
<pb:KR4d0226_WYG_083-47a>
張¶公已建大功登右府矣而其執禮之恭如此且又欿
然自¶以為未始學者而有受教之願焉甚盛徳也謝公
外孫甄¶述祖出以見示三復之餘歎仰不足謹錄一通
蔵之巾箧¶而敬書其後以歸之慶元丙辰二月甲寅具
位朱熹謹記¶
　　　又跋¶
此張魏公所與謝㕘政書也凡三幅前幅稱判府㕘政
文¶丈鈞座後又一書内一幅云某以未被受告命不果
<pb:KR4d0226_WYG_083-47b>
具細¶階拜書伏幸照察其恭如此¶
　　　跋向伯元遺戒¶
自佛教入中國上自朝廷下達閭巷治喪禮者一用其
法<md:KR4d0226_SBCK_083-31a>¶老子之徒厭苦岑寂輒亦傚其所為鄙陋不經可怪
可笑¶而習俗靡然恬不覺悟在唐唯姚文獻公在本朝
則司馬¶文正公闗洛程張諸君子以及近世張忠獻公
始斥不用¶然亦未能盡障其横流也近故朝議大夫向
公伯元少受¶學於胡文定公晚年退處于家尊聞行知
<pb:KR4d0226_WYG_083-48a>
不以老而少懈¶及啓手足親書幅紙戒其子孫勿為世
俗所謂道塲者筆¶札端好詞意謹嚴與平日不少異諸
孤士伯等奉承遺指¶不敢失墜既又謀刻諸石以詒久
逺間以視熹熹竊以為¶此書之行可為世法觀者誠能
因而推之盡袪末俗之陋¶以求先王之禮而審行之則
斯言也不但為向氏一門之¶訓而已因識其後以發之
慶元二年二月辛未新安朱熹¶謹書<md:KR4d0226_SBCK_083-31b>¶　　　書廖徳明仁夀廬條約後
<pb:KR4d0226_WYG_083-48b>
匹夫單行而遇疾病無有妻孥之養親舊之託與夫室
廬¶枕蓆之具醫藥食飲之須則其輿曳驅馳暴露飢渇
而轉¶于溝壑也必矣先王之政道路廬舍委積之法至
詳至密¶而不聞其及此豈有司者因失其傳耶國朝受
命覆冒區¶宇涵育黎元百有餘年至於崇寧大觀之間
功成治定恵¶澤洋溢隆盛極矣而上聖之心猶軫一夫
之不獲始詔州¶縣立安濟坊居養院以收䘏疾病癃老
之人徳至渥矣中¶以多虞不無廢缺近嵗以来頗復修
<pb:KR4d0226_WYG_083-49a>
舉而莆之為郡縣者¶猶未暇也今其大夫廖君徳明獨
有感焉乃即縣南為舍¶一區牓曰仁夀之廬使凡道路
往来疾病之民咸得以託¶宿而就哺又請於郡得廢寺
之産嵗入粟若干斛者以供<md:KR4d0226_SBCK_083-33a>¶藥餌給奉守猶恨其力之
不足而恐其恵之不廣也乃敘其本末而為之條約間
以示余請記其事以告後人冀有以卒成其志而不壊
於久逺也余惟廖君於此實舉先朝已墜之典以活中
路無告之人固學道愛人之君子所樂聞而願為者又
<pb:KR4d0226_WYG_083-49b>
何待於余言哉姑為書其條約之後俾并刻焉庶㡬来
者尚有考也慶元丙辰三月丁未新安朱熹記
　
　
　
　
　¶
　晦庵集卷八十三¶

<pb:KR4d0226_WYG_084-1a>
欽定四庫全書
　晦庵集卷
