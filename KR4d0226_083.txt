# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:59.367680
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 83
#+PROPERTY: FILE SB04n0282-083晦庵先生朱文公文集-卷第八十三.
<pb:KR4d0226_SBCK_083-1a>¶
晦庵先生朱文公文集卷第八十三¶
　䟦¶
　　　䟦朱奉使奏狀¶
右叔祖奉使直閣分還自虜中乞表朱昭等死節事狀也¶
叔祖字少章少從景迂晁公先生學建炎&KR0004;以諸生&KR0063;募¶
奉使虜廷守節不屈&KR0013;留雲中積十六年紹興癸亥和約¶
定乃得歸召對便殿公言虜情詭詐和不可恃宜有以待¶
之又言虜&KR0020;雖强而無道義以固其國衰亂有萌㡬不可¶
失願益脩徳振兵以俟其變秦丞相巳不樂及上此奏檜¶
益怒遂寢其事不報而公亦旋卒昭等忠義之節遂不復¶
有言者熹每讀其書未嘗不爲之歔欷流涕也今觀歷陽¶
龔君所纂中興忠義録至纎悉矣然亦無昭等名乃録此¶
<pb:KR4d0226_SBCK_083-1b>¶
狀以&KR0009;和州史君敷文張公請刻而附於其後庶㡬此數¶
人者得託以不朽又記頃見㑹稽有衛士唐某祠問其故¶
曰虜䧟㑹稽車駕倉猝東幸而某以病不及從帥守李鄴¶
亟以城降一日虜酋與鄴並轡行城中某憤怒甚則懷磚¶
石從道旁狙擊之不中因&KR0013;執&KR0005;殺之罵不絶口而終越¶
人義而祠之事聞詔賜廟額曰　故給事中吳公芾嘗¶
刻石以記其事今此録亦不見恐可并求其記而附刻之¶
也紹熈辛亥十月辛巳新安朱熹書¶
　　　䟦趙直閣忠節録¶
直閣趙公忠義之節爲詔所褒著在信史不可泯没而考¶
其平生所立始終巨細未嘗一念不在國家又足以見見¶
危致命之誠非出於一時事&KR0020;之偶然也其孫彦橚力學¶
<pb:KR4d0226_SBCK_083-2a>¶
有志又將有以大其門者間以書來視予此録病中讀之¶
蹶然起坐爲之三嘆不能自巳因書其後以見區區慕仰¶
之&KR0059;云紹熈三年春二月壬辰新安朱熹書¶
　　　䟦趙朝奉行實¶
詩曰秉心塞淵騋牝三千此見人之所以成其富强之業¶
者非必權譎計數之爲務而在於誠實深厚之中也今觀¶
此編則趙侯之行詩人之言豈不兩相發哉侯之子孫旣¶
能脩文學以致爵位又能得當代名勝之文字以顯其親¶
而垂無窮是亦可謂賢矣予是以識之紹熈壬子春二月¶
壬寅朱熹書¶
　　　䟦王荆公進鄴侯遺事奏藁¶
　臣前日伏奉聖㫖令進鄴侯遺事今繕冩巳具&KR0060;以宇¶
<pb:KR4d0226_SBCK_083-2b>¶
　文黒&KR0425;之中材遇傾側擾攘之時而輔之以區區之蘇¶
　綽乃能制法如此陛下天縱上智卓然之材有百年無¶
　事之中國欲追堯舜三代其&KR0020;不難豈宜毎事尚或依¶
　違牽制流俗不能一有所立以爲天下長計而令任䇿¶
　之臣更以蘇綽爲愧也蓋創業垂統其施有漸伏惟成¶
　筭巳在聖心臣雖甚愚誠願自竭庶慿末光不以投老¶
　餘年爲竊位之臣而巳所有鄴侯遺事謹隨此上進取¶
　進止¶
　　集本宇文黑&KR0425;之中材下云遇傾側窮困之時而輔¶
　　以區區之蘇綽然其爲法尚有可取伏惟陛下天縱¶
　　上智卓然之材全有百年無事萬里之中國欲創業¶
　　垂統追堯舜三代在明道制衆運之而巳如李泌所¶
<pb:KR4d0226_SBCK_083-3a>¶
　　稱豈足道哉顧求多聞以考古今得失之數則此書¶
　　亦或可備省覽¶
　熈寜奏對日録云熈寜二年閏十一月十九日上日侯¶
　叔獻有言義勇上畨文字必是見制置司商量來余曰¶
　此事似可爲恐湏待年&KR0010;間議之晹叔曰今募兵未消¶
　又養上畨義勇則調度&KR0057;不易余因爲上言募兵之害¶
　終不可經乆僉以爲如此余曰今養兵雖多及用則患¶
　少以民與兵爲兩故也又五代禍亂之虞終未能去以¶
　此等皆本無頼姦猾之人故也上因問府兵之制曰何¶
　處言府兵最備余曰李鄴侯傳言之詳備上日府兵與¶
　租庸調法相須否余日今上畨供役則以衣糧給之則¶
　無貧富皆可以入衛出戍雖未有租庸調法亦可爲也¶
<pb:KR4d0226_SBCK_083-3b>¶
　但義勇不湏刺手背刺手背何&KR0024;於制御之實今旣以¶
　良民爲之當以禮義奨養刺手背但使其不樂而實無¶
　&KR0024;也又擇其鄊閭豪傑爲之將校量加奨㧞則人自恱¶
　服今募兵爲&KR0043;衛乃有積官至刺史防團者移此與彼¶
　固無不可况不至如此費官禄巳足使人樂爲之陛下¶
　審擇近臣使皆有政事之材則他時可令分將此等軍¶
　今募兵出於無頼之人尚可爲軍廂主則近臣以上豈¶
　不可及此輩此乃先王成法社稷之大計也上良以爲¶
　然¶
先君子少喜學荆公書每訪其蹟晚得此藁以校集本小¶
有不同意此爲未定也熹常恨不曉寫進李鄴侯傳於宇¶
文㤗蘇綽事何所預而獨愛其&KR0083;尾三行語氣凌厲筆&KR0020;¶
<pb:KR4d0226_SBCK_083-4a>¶
低昻尚有以見其跨越古今幹旋宇宙之意疑此非小故¶
也後讀熈寜奏對日録乃得其說如此甚矣神宗之有志¶
而公之得君也然其後募兵之費竟不能揖而保甲之擾¶
遍天下則所謂定計數於前必事功於後者果何如哉因¶
抄日録家傳本語以附于後覽者有考焉紹熈壬子春二¶
月十九日新安朱熹¶
　　　䟦方季申所校韓文¶
余自少喜讀韓文常病世無善本每欲精校一通以廣流¶
布而未暇也今觀方季申此本讎正精密辨訂詳慱其用¶
力勤矣但舉正之篇所立四例頗有自相矛盾者又不盡¶
著諸本同異爲未盡善蓋此等書前人爲之巳有成例&KR0002;¶
大書本文於上而用顔監漢書法悉注衆本之同異於其¶
<pb:KR4d0226_SBCK_083-4b>¶
下因考其是非以見定從今本之意則讀者有以曉然知¶
衆本之得失而益信吾書之取舎不誣矣萬一考訂或有¶
未盡取舎不無小差亦得尚存他本别字不遂泯没以待¶
後之君子&KR0057;乆遠之慮也又季申所謂謝本則紹興甲戍¶
乙亥之間予官温陵謝公弟如晦之子景英爲舶司屬官¶
嘗於其几間見之蓋用天台印本剪裂粘綴依陳後山本¶
别爲次序而卷首欵以建炎奉使之印因讀其送陳秀才¶
序一篇則何不信之有句内輙用丹筆圍去不字&KR0004;甚駭¶
之再加㝷繹乃知必去此字然後一篇首尾始復貫通蓋¶
傳襲之誤乆矣讀者雖亦微覺其硋而未暇深究也常竊¶
識之以驗他本皆不其然此本雖精亦復不見豈季申讀¶
時便文縱口尚不免小有遺脫將所見者非其眞本先傳¶
<pb:KR4d0226_SBCK_083-5a>¶
校者巳失此字也耶紹熈壬子孟夏病中偶記其後¶
　　　䟦趙中丞行實¶
元祐中丞趙公之元孫舉示予此書一篇趙公之孝謹醇¶
篤雖古人猶難之三復其書令人起敬不勝霜露風木之¶
悲也嘗竊妄謂趙氏家法甚似漢萬石君而其講學制事¶
移孝爲忠之美則石氏不及逺矣因輙&KR0059;記其語於其後¶
尚恨所謂奏議二十九篇未得盡見而行實之記無始終¶
屨歷&KR0010;月次第故於其他有不得而論也紹熈壬子秋九¶
月八日新安朱熹題¶
　　　䟦徐來叔歸師堂詩¶
同安徐君來叔取孟子語曹交之言名其堂曰歸師某官¶
戴君尹成旣記之矣來叔復以示予曰願得一言以發明¶
<pb:KR4d0226_SBCK_083-5b>¶
之予謂孟子之言正爲不知反求諸身而專務求師於外¶
者設耳夫道雖&KR0002;大路然非上智生知之質亦豈能不藉¶
師友而獨得之哉要當有以發其端倪然後有餘師者可¶
得而求耳來叔其以予言思之庶乎其不虚爲此名也紹¶
熈壬子十月㑹慶節日新安朱熹書¶
　　　䟦尹和静帖¶
河南尹君來自臨川出示其大父和静先生遺像及手書¶
歐陽文忠公所作三志仰瞻伏讀不勝敬歎旣模其像以¶
藏于家尹君又俾記於誌文之後熹惟尹氏世徳之盛旣¶
得歐陽公之文以發揮之而和静手書唯謹是亦足以傳¶
世矣&KR0012;愚晚學何敢僣易輙賛一辭顧其請不巳乃别書¶
幅&KR0083;以附卷尾云紹熈壬子十月二十五日新安朱熹記¶
<pb:KR4d0226_SBCK_083-6a>¶
　　　䟦唐人暮雨牧牛圖¶
予老於農圃日親犂耙故雖不識&KR0030;而知此&KR0030;之爲眞牛¶
也彼其前者却顧而徐行後者驤首而騰赴目光烱然眞¶
&KR0002;相語以雨而相速以歸者覽者未必知也良工獨苦渠¶
不信然延平余無競出示此卷卷中有劉忠定鄒忠公題¶
字覽之并足使人起敬而龍山老人又先君所選士而余¶
所嘗趨走焉者也俛仰存没爲之&KR0099;然因識其後而歸之¶
紹熈壬子中冬壬辰新安朱熹¶
　　　䟦楊深父家藏東坡帖¶
楊深父頃甞示予以東坡公與其先世往來手書二&KR0083;予¶
巳識其後矣今又得盡覽其餘益知二公相與之驩始終¶
不替而又足以見人心公論所在之不可以刑禍屈也因¶
<pb:KR4d0226_SBCK_083-6b>¶
復識之以申前說使世之簡賢附&KR0020;者知所愧云紹熈壬¶
子中冬壬辰新安朱熹書¶
　　　䟦蔡神與絶筆¶
友生蔡君季通一日奉書一卷以示熹而泣拜且言曰此¶
先人絶筆之書也先人自㓜警悟七&KR0010;即能爲詩旣長慱¶
學强記髙簡廓落不能與世俗相俯仰因去逰四方聞見¶
益廣遂於易象天文地理三式之說無所不通而皆能訂¶
其得失中年乃歸買田築室於武夷之陽其間屢遭盗賊¶
水火之變而浩然不以屑意杜門掃軌專以讀書教子爲¶
事元定生十年即教使讀西銘梢長則又示以程氏語録¶
邵氏經世張氏正&KR0041;等書而語之曰此孔孟之正脉也爾¶
其勉&KR0999;晚&KR0010;屬疾手書此&KR0083;以付元定其他丁寜之語亦¶
<pb:KR4d0226_SBCK_083-7a>¶
無不出於忠厚誠實而&KR0057;以没溺於利慾爲殺身之戒元¶
定涕泣拜受于今四十年旣不能拳拳服&KR0574;以無失墜而¶
又不能有以表著而顯&KR0045;之誠竊懼其泯沒而無傳焉惟¶
吾子幸哀而予之一言則不朽之惠豈惟子孫頼之語訖¶
又泣以拜熹亦拜受其書而伏讀之爲之喟然太息曰死¶
生之際人之所不容僞而誠之積者未有不顯于後者也¶
蔡公平生所以教其子者不干利禄而開之以聖賢之學¶
則其志識之髙逺固巳非世人所及矣及其委衾屬纊之¶
餘而其所託猶不異於平日且其字畫壯偉意氣間暇又¶
能無怛於始終之變如此是豈可以勉强而僞爲哉夫如¶
是是以生雖不遇而季通乃能承厥志於今日學行之餘¶
&KR0057;䆳律曆討論定著遂成一家之言使千古之誤曠然一¶
<pb:KR4d0226_SBCK_083-7b>¶
新而遡其源流皆有明法是亦足以顯其親於無窮尚奚¶
以予言爲哉顧其請之勤有不可虚者是以備論而竊識¶
於其後蔡氏之先仕唐末爲建陽令始家於麻沙世十傳¶
而至公諱發字神與娶同縣詹氏而生季通以紹興壬申¶
&KR0010;六月卒卒時年六十有四云紹熈壬子&KR0010;冬十有二月¶
戊申大寒日新安朱熹謹書¶
　　　䟦劉叔通詩卷(壬子/冬)¶
叔通之詩不爲雕刻纂組之工而其平易從容不費力處¶
乃有餘味頃予所見佳句多矣而或不見於此卷豈予所¶
謂大好者乃叔通所謂大不得意者耶寒夜擁鑪風雪大¶
摯吟諷之餘戯書其後雲谷晦菴老人¶
　　　䟦吕伯恭書說¶
<pb:KR4d0226_SBCK_083-8a>¶
予徃年送伯恭父於鵝湖知其有此書而未及見也因問¶
其間得無亦有闕文疑義者乎而伯恭父曰無有予心固¶
竊恠之後數年再㑹於衢州伯恭父始謂予曰書之文誠¶
有不可解者甚悔前日之不能闕所疑也予乃歎伯恭父¶
之學巳精而其進猶未巳然其後竟未及有所刋訂而&KR0205;¶
不起疾則其微詞奥義無所更索而此書不可廢矣今伯¶
恭父之内弟曽侯致虚鋟木南康而屬予記其後予惟伯¶
恭父所以告予者雖其徒或未必知因具論其本末如此¶
使讀者知求伯恭父晚所欲闕者而闕之則庶㡬乎得其¶
所以書矣紹熈壬予&KR0010;除日新安朱熹書¶
　　　䟦魏侍郎集¶
建炎紹興之間强虜慿陵兩宫隔絶天子不勝晨夕温凊¶
<pb:KR4d0226_SBCK_083-8b>¶
之念思得忠智敏辯之士徃來兵間以通和好而見大夫¶
媮媠畏縮無肯行者獨故侍郎建安魏公與熹之族祖袐¶
閣公以諸生自薦慷&KR0099;請行擁蓋張旜略相先後卒冐白¶
刃致命虜廷侍郎公㝷以不受僞官握節以死而族祖亦¶
以必死自誓偶得全璧而歸雖其所值有生死之不同然¶
其&KR0162;軀狗國之本志素定於胷中者則未始不同也魏公¶
之孫瑛見示此編俾書其後熹惟二公忠義大節固巳載¶
在史&KR0125;傳之萬世特兩家絶域風霜之舊不可使後之人¶
無聞焉謹齋祓而&KR0060;識之紹熈癸丑七月&KR0004;吉具位朱熹¶
謹書¶
　　　書橫渠康節帖後¶
右橫渠先生帖康節先生詩楊文靖陳忠肅二公䟦語故¶
<pb:KR4d0226_SBCK_083-9a>¶
皆藏楊氏而屏山劉氏得之熹因借本摹刻以傳學者其¶
曰餘杭東齋者楊氏記也紹熈癸丑八月丙午朱熹¶
　　　書先吏部手澤後¶
内弟祝康國出示先君子與外大父書熹之不肖於是始¶
生故書中及之今六十有四年矣捧玩手澤涕血交零敬¶
書其後而歸之紹熈癸丑十二月七日&KR0012;朝散郎祕閣修¶
撰主管南京鴻慶宫熹謹書¶
　　　䟦余巖起集¶
熹少時猶頗及見前輩而聞其餘論覩其立心處巳則以¶
剛介質直爲賢當官立事則以强毅果斷爲得至其爲文¶
則又務爲明白磊落指切事情而無含胡臠卷睢盱側媚¶
之熊使讀之者不過一再即曉然知其爲論某事出某䇿¶
<pb:KR4d0226_SBCK_083-9b>¶
而彼此無疑也近年以來風俗一變上自朝廷搢紳下及¶
閭巷韋布相與傳習一種議論制行立言專以醖藉襲藏¶
圎熟軟羙爲尚使與之居者窮年而莫測其中之所懷聽¶
其言者終日而不知其意之所鄊回視四五十年之前風¶
聲氣俗蓋不啻寒暑晝夜之相反是熟使之然哉觀於龍¶
山余公之文者亦可以&KR0099;然而有感矣余公諱良弼字巖¶
起自爲諸生即以文鳴於塲屋以鄊舉&KR0011;試外臺熹之先¶
君子與故直祕閣吴公公路得其文而異之以爲眞有可¶
用之實取而寘之前列旋入幕府即以畫䇿平賊有功出¶
入中外遂分帥閫皆有聲烈平生爲文甚多亡逸之餘所¶
存止此然皆無實&KR0063;用之作不爲空言没後二十八年其¶
季子大用尉建陽出以相視熹以先世之&KR0443;又嘗獲以少¶
<pb:KR4d0226_SBCK_083-10a>¶
吏事公於温陵辱獎進而&KR0053;教焉衰莫零落乃復得斯文¶
而讀之其所感於今昔之變又當如何也哉孔予曰吾猶¶
及史之闕文也有馬者借人乘之今亡巳夫熹於余公之¶
文亦云因太息而書其後大用廉介不苟遇事敢前蓋有¶
公之風烈云紹熈癸丑十二月庚申朝散郎祕閣修撰主¶
管南京鴻慶宫朱熹書¶
　　　書僞詔後¶
熹聞之長老建炎南渡之&KR0004;車駕巳幸錢塘而留張忠獻¶
公於平江以爲後鎭時故兵部侍郎湯公實爲守將一日¶
聞有赦令當至心獨疑之亟走以白張公公曰姑遣吏屬¶
知書解事者馳往發視有故則緩驛&KR0016;之行而先取以歸¶
則事可議矣湯公然之則遣州學教授某官往視而歸乃¶
<pb:KR4d0226_SBCK_083-10b>¶
明受僞詔也則又以告曰是則其可宣乎張公曰不然事¶
巳至此胡可匿且卒徒觖於望賜吾屬先受禍矣又何忠¶
之能輸哉湯公曰然則宜柰何張公曰今便發庫錢以示¶
行賞之意乃屏僞赦而隂取故府所藏登極赦書置輿中¶
迎豋譙門讀而張之即&KR0162;其階禁無敢&KR0186;登者而散給金¶
帛如常時郊賚故事則可矣湯公行之於是人情略定乃¶
决大計熹常恨世徒知張公復辟之功爲大而於湯公相¶
與謀議曲折所助之深則少有能言之者今讀其家傳又¶
得其焚僞詔事而以前所聞者參之亦足以見公之處此¶
素定不可誣矣兹事&KR0057;偉而行狀墓誌及其他記録皆略¶
不書何哉柳宗元言司馬遷記荆軻徴夏無且記留侯徴¶
畫工今太史氏方將纂輯髙宗中興盛烈以垂萬世得無¶
<pb:KR4d0226_SBCK_083-11a>¶
亦有取於斯乎紹熈甲寅正月癸亥朔旦朝散郎祕閣修¶
撰主管南京鴻慶宫朱熹謹書¶
　　　題趙清獻事實後¶
國家自熈豐元祐以來人才政事分爲兩塗是此者非彼¶
鄊左者背右旣不可得而同矣而於其同之中又有異焉¶
則若元祐之朔黨洛黨川黨而熈豐之曽文肅趙清獻張¶
丞相又與章蔡自不同也熹少時從趙公之孫惠州使君¶
游得觀趙公手記所與蔡京異論本末蓋嘗三復而歎公¶
之不幸今復從惠州之子某得此書而讀之則又深惟其¶
故而重歎國家之大不幸也夫以趙公之自言下不欲結¶
怨於百姓則必不肯肆行煩苛争奪之橫政中不欲得罪¶
於士大夫則必不肯唱爲禁錮忠賢之邪說外不欲失信¶
<pb:KR4d0226_SBCK_083-11b>¶
於夷狄則必不肯妄起開拓燕薊之狂謀而考其平生質¶
厚清約有過人者則又知其必不肯爲蔡京之&KR0075;侈導䛕¶
以蠱上心而納之於有過之地也是則雖曰同出於熈豐¶
而其邪正得失之間豈可同年而語哉且春秋明王法而¶
不廢五伯之功元城劉忠定公傷政宣之亂而曰莫&KR0002;且¶
宗神考然則後之君子之於此書豈不猶有取焉嗚呼其¶
亦可悲也哉其亦可悲也哉紹熈甲寅元日癸亥鴻慶外¶
史朱熹書¶
　　　䟦吕舎人與薛元亮帖¶
薛公安貧守賤之節吕公好賢尚徳之心覽此卷者可以¶
得師矣紹熈甲寅孟夏旣望新安朱熹書¶
　　　䟦薛畏翁詩¶
<pb:KR4d0226_SBCK_083-12a>¶
諸生或問敬當何訓余告之曰是不得而訓也惟畏庶㡬¶
近之今觀薛公之自名與所以訓其孫者知鄙之言不繆¶
也紹熈甲寅孟夏旣望新安朱熹仲晦父觀于臨川城南¶
之客舎因書其後云¶
　　　䟦曽裘父劉子澄帖¶
紹熈甲寅&KR0004;夏予以赴官長沙道過臨川汪君見過出此¶
卷見示乃曽裘父劉子澄筆迹也旣仰青溪先生之髙行¶
又感二君所立皆凛凛乎其有前軰之遺風而今皆不可¶
見矣爲之掩卷太息汪君得名家之傳有良友之助所學¶
必有以過人者恨以王事馳驅不及細扣之也朱熹仲晦¶
父書¶
　　　䟦吕舎人青溪&KR0011;藁¶
<pb:KR4d0226_SBCK_083-12b>¶
紹興紫微吕公名徳之重一言一動皆有法戒固非後學¶
可得而賛也其論汪謝諸賢髙志清節皆足以傳信後世¶
孰敢改評獨饒節者一旦毁削膚髪殄絶天倫而諸公環¶
視無一人能止而救之者或乃從更嗟嘆以是爲不可及¶
亦獨何哉因觀此卷竊有感焉輙太息而志其後紹熈甲¶
寅夏四月旣望朱熹仲晦父書¶
　　　䟦曽裘父贈屈待舉詩¶
昔李起居成季見其姪大參漢老之文曰汝於文吾不能¶
有所與但勿求人知耳余嘗愛其言毎爲士友誦之今來¶
江西見其士友多妙於語言而徃徃不能無求人知之意¶
豈於李公之誨未之講耶將旣曰爲文則&KR0020;必不能無待¶
於外也屈君以詩見知於艇齋矣而猶不能不借重於衆¶
<pb:KR4d0226_SBCK_083-13a>¶
口辱以謂予因爲書此云新安朱熹仲晦父¶
　　　䟦曽仲恭文¶
前輩文字規模宏濶論議雄偉不爲脂韋嫵媚之熊其風¶
氣習俗蓋如此故宣和之後建紹繼起危亂雖極而士氣¶
不衰觀曽公之文亦可以見其彷彿矣近&KR0010;以來能言之¶
士例以容冶調笑爲工無復丈夫之氣識者蓋深憂之而¶
不能有以正也因讀此編輙&KR0059;記於其後云¶
　　　䟦鄭宣撫帖¶
賢士大夫不容於邪枉以放於竄逐流離之禍雖其平生¶
至親篤友亦或背而去之甚者安視其狼狽因辱而莫之¶
䘏也當此之時乃有常日未嘗一通聲問之人獨能奮然¶
不顧一時權臣之威虐﨑嶇反側以致其擁護扶持之力¶
<pb:KR4d0226_SBCK_083-13b>¶
而不少懈彼豈故爲詭激之行以驚世取名哉特以秉&KR0212;¶
好徳之良心憤世疾邪之壯志獨有得於天分之多而又¶
能不爲&KR0059;情邪念之所回奪是以於此自有不能巳耳嘗¶
記頃年侍坐於端殿尚書汪公見其於當世之士有能此¶
者每極稱歎以爲難能&KR0004;蓋未能不以爲疑逮此晚&KR0010;更¶
事旣多然後知其言之有味而識其有&KR0024;於世教之深也¶
偶觀南豐魯衡父所藏宣撫鄭公與其先君教授公手帖¶
&KR0060;獨重有感焉因書其後而歸之以爲世之君子宜有讀¶
之而泚其顙者云¶
　　　䟦曽南豐帖¶
熹未冠而讀南豐先生之文愛其詞嚴而理正居常誦習¶
以爲人之爲言必當如此乃爲非苟作者而於王子發舎¶
<pb:KR4d0226_SBCK_083-14a>¶
人所謂自比劉向不知視韓愈如何者竊有感焉今乃得¶
於先生之族孫濰見其親筆不勝歎息文昭公字頃嘗於¶
長樂僧舎見之至於湘潭文肅之書則亦今始得觀也紹¶
熈甲寅夏四月二十二日新安朱熹書于宜春昌山渡之¶
客舎¶
　　　題吕舎人帖¶
人之大倫有五而朋友居其一然世人鮮克知之獨吕公¶
於此爲拳拳焉觀於此帖可以見矣至於其間多以詩文¶
爲教則公晚&KR0010;蓋深悔之覽者又不可以不知也紹熈甲¶
寅四月二十四日新安朱熹書¶
　　　書夀皇批荅魏丞相奉使劄子¶
臣熹以隆興&KR0004;元召對垂拱妄論講和非䇿&KR0244;&KR0443;上指其¶
<pb:KR4d0226_SBCK_083-14b>¶
後乃聞諸公率定盟約竊意一時君臣之計必有甚不得¶
巳者今得仰窺夀皇聖帝詔報丞相夀春公出疆請事於¶
是信其不誣而夀春公志節之偉謀慮之精於此亦可見¶
矣公子熊夣視臣此軸適當奉諱之後奉玩摧裂涕血交¶
頥敢拜手稽首而書其下方¶
　　　䟦辨志録¶
伯恭父作此書余所見凡數本此又章貢李和卿所次序¶
者其前後次第雖或不同然其所以使人警懼懲毖而謹¶
於細㣲以就全徳之意則未嘗不同也安成彭君又受而¶
傳布之唯恐不廣此意亦可嘉巳紹熈甲寅七月中伏日¶
新安朱熹書于長沙郡齋¶
　　　䟦趙清獻公家問及文富帖䟦語後¶
<pb:KR4d0226_SBCK_083-15a>¶
趙清獻公晚知濂溪先生甚深而先生所以告公者亦甚¶
悉見於章貢送行之篇者可考也而公於佛學蓋没身焉¶
何邪因覽此卷爲之歎息云紹熈甲寅七月二十七日新¶
安朱熹謹記¶
元師在魏一方信嚮蓋所謂魏府老華嚴乃一僧耳讀師¶
爲帥而遂以爲魏公誤矣(此題李石/䟦語後)富公帖中語乃逺方¶
懸料未定之詞碑文所記其必有考矣東坡豈右介父而¶
誣公者耶(此題何萬/䟦語後)¶
　　　䟦三家禮範¶
嗚呼禮廢乆矣士大夫㓜而未嘗習於身是以長而無以¶
行於家長而無以行於家是以進而無以議於朝廷施於¶
郡縣退而無以教於閭里傳之子孫而莫或知其職之不¶
<pb:KR4d0226_SBCK_083-15b>¶
脩也長沙郡慱士邵君囦得吾亡友敬夫所次三家禮範¶
之書而刻之學宫蓋欲吾黨之士相與深考而力行之以¶
厚&KR0212;倫而新陋俗其意美矣然程張之言猶頗未具獨司¶
馬氏爲成書而讀者見其節文度數之詳有&KR0002;未易究者¶
徃徃未見習行而巳有望風退怯之意又或見其堂室之¶
廣給使之多儀物之盛而竊自病其力之不足是以其書¶
雖布而傳者徒爲篋笥之藏未有能舉而行之者也殊不¶
知禮書之文雖多而身親試之或不過於頃刻其物雖慱¶
而亦有所謂不&KR0002;禮不足而敬有餘者今乃以安於驕佚¶
而逆憚其難以小不備之故而反就於大不備豈不誤哉¶
故熹嘗欲因司馬氏之書參考諸家之說裁訂增損舉綱¶
張目以附其後使覽之者得提其要以及其詳而不憚其¶
<pb:KR4d0226_SBCK_083-16a>¶
難行之者雖貧且賤亦得以具其大節略其䌓文而不失¶
其本意也顧以病衰不能及巳今感邵君之意輙復書以¶
識焉嗚呼後之君子其尚有以成吾之志也夫紹熈甲寅¶
八月巳丑朔新安朱熹書¶
　　　書邵康節誡子孫眞蹟後¶
右薌林向氏所藏康節先生誡子孫之文也熹嘗從故友¶
劉子澄得其摹本刻石廬山白鹿精舎今乃&KR0023;覩其眞格¶
言心畫模範一世伯虎得而葆之所以佑啓厥後者爲亡¶
窮矣借觀累月玩不釋手巳復竊識其後而歸之紹熈甲¶
寅八月　日新安朱熹書于豐城傳舎¶
　　　䟦謝艮齋與黃生詩¶
黃生事人有始終之義不以生死二其心蓋有士大夫所¶
<pb:KR4d0226_SBCK_083-16b>¶
難者其節固可嘉而詹公之取人至能使之如此謝公與¶
一時諸名勝又從而表章之皆盛徳事也紹熈甲寅秋社¶
戊申晦翁覽而歎之爲題其後云¶
　　　䟦卨侯行實¶
濠倅卨侯之事尚書謝公傳之巳詳而其孫鈞又欲予記¶
其後予以爲天下之事有其實足矣以爲徒實而不文或¶
不得以傳於後也故文以述之至文以述之而又出於一¶
代醇儒碩徳之手則其傳亦旣逺而足恃矣而又使他人¶
飾虚詞以賛之雖累千百言亦何所加於其實哉旣謝不¶
爲而鈞之請不置且以謝公之命命之予不&KR0023;避也乃記¶
其語於臨江道旁之客舎云紹熈甲寅八月十七日新安¶
朱熹書¶
<pb:KR4d0226_SBCK_083-17a>¶
　　　䟦曽裘父艇齋師友尺牘¶
此編皆諸前輩所與艇齋曽公往來書䟽也其子濰録以¶
成書乃亦置予言於其間非其倫矣紹熈甲寅經由臨川¶
得而觀之深以愧歎嗚呼艇齋旣不幸即世而卷中人亦¶
往往逝去獨陸務觀與予在耳此又重可悲也八月二十¶
七日熹記¶
　　　書程子禘說後¶
　王者禘其祖之所自出以其祖配之而立四廟庶子生¶
　亦如之¶
　　禘其祖之所自出始受姓者也其祖配之以始祖配¶
　　也文武必以稷配後世必以文王配所出之祖無廟¶
　　於太祖之廟禘之而巳萬物本乎天人本乎祖故以¶
<pb:KR4d0226_SBCK_083-17b>¶
　　所出之祖配天也周之后稷生於姜嫄姜嫄巳上更¶
　　推不去也文武之功起於后稷故配天者湏以后稷¶
　　嚴父莫大於配天宗祀文王於明堂以配上帝帝即¶
　　天也聚天之神而言之則謂之上帝此武王祀文王¶
　　推父以配上帝湏以父也曰昔者周公郊祀后稷以¶
　　配天宗祀文王於明堂以配上帝不曰武王者以周¶
　　之禮樂出於周公制作故以其作禮樂者言之猶言¶
　　魯之郊禘非禮周公其衰是周公之法壞也&KR0002;是成¶
　　王祭上帝則湏配以武王配天之祖則不易雖百世¶
　　惟以后稷配上帝則必以父若宣王祭上帝則亦以¶
　　厲王雖聖如堯舜不可以爲父雖惡如幽厲不害其¶
　　爲所生也故祭法言有虞氏宗堯非也如此則湏舜¶
<pb:KR4d0226_SBCK_083-18a>¶
　　是堯之子苟非其子雖授舜以天下之重不可謂之¶
　　父也如此則是堯養舜以爲養男也禪讓之事蔑然¶
　　矣以始祖配天湏在冬至一陽始生萬物之始祭用¶
　　圎丘器用陶匏藁秸服用大裘而祭宗祀九月萬物¶
　　之成父者我之所自生帝者生物之祖故推以爲配¶
　　而祭於明堂也本朝以太祖配於圓丘以禰配於眀¶
　　堂自介甫此議方正先此祭五帝又祭昊天上帝并¶
　　配者六位自介甫議惟祭昊天上帝以禰配之太祖¶
　　而上有僖順翼宣先嘗以僖祧之矣介甫議以爲不¶
　　當祧順以下祧可也何者本朝推僖祖爲始巳上不¶
　　可得而推也或難以僖祖無功業亦當祧以是言之¶
　　則英雄以得天下自巳力爲之並不得與祖徳或謂¶
<pb:KR4d0226_SBCK_083-18b>¶
　　靈乏無根醴泉無源物豈有無本而生者今日天下¶
　　基本蓋出於此人安得爲無功業故朝廷復立僖祖¶
　　廟爲得禮介甫所見終是髙於世俗之儒¶
熹未見此論時諸生亦有發難以爲僖祖無功徳者熹答¶
之曰誰教他㑹生得好孫子人皆以爲戯談而或&KR0015;之今¶
得楊子直所録伊川先生說所謂今天下基本皆出於此¶
人安得爲無功業乃與熹言黙契至哉言乎天下百年不¶
决之是非於此乎定矣紹熈甲寅閏十月七日臨安寓舎¶
謹書¶
　　　䟦魯直書踐祚篇¶
紹熈甲寅閏十月十日餞范文叔於張功父南湖之上功¶
父出此爲贈云舊得其眞蹟藏之近以主上踐祚巳訓釋¶
<pb:KR4d0226_SBCK_083-19a>¶
并上御府矣因省數曰前入侍講筵上語嘗及此也熹謹¶
記¶
　　　䟦趙清獻公遺帖¶
趙清獻公清忠之節孝友之行冠映古今非賛歎之所可¶
及今年自長沙趨朝屢得見其遺墨皆家問也此卷藏其¶
族孫遵家&KR0057;見慈祥雍睦之意獨恨三亭蕪没不得追尋¶
晚歩遺跡不勝髙山仰止之歎遵温謹好學能業其家其¶
必有以復之紹熈甲寅中冬八日新安朱熹題於祥符方¶
丈云¶
　　　䟦司馬忠㓗公帖¶
熹舊見張敬夫議司馬忠㓗公謚狀每恨不得其事之本¶
末今過玉山而公之孫爲縣尹始&KR0023;此帖而觀之敬夫之¶
<pb:KR4d0226_SBCK_083-19b>¶
議可謂信而有徴矣紹熈甲寅中冬十有二日新安朱熹¶
識¶
　　　䟦司馬文正公通鑑綱要眞蹟¶
右司馬文正公手書楚漢間事一卷疑是通鑑目録草藁¶
然又加以總目則今本所無且别有綱要之名不知又是¶
何書也嗚呼公之願忠君父陳古納誨之心可謂切矣竊¶
觀遺跡三復敬歎敢識其後云¶
　　　䟦王樞密答司馬忠㓗公帖¶
司馬忠㓗公仗節虜廷誓死不屈此其報王樞密手書而¶
王公繳進之章也熹竊聞之族祖祕閣公在建炎&KR0004;實介¶
王公首使不測之虜其後虜人先遣王公歸後往來議講¶
和事而族祖獨留雲中十餘年髙宗皇帝嘉其守節嘗因¶
<pb:KR4d0226_SBCK_083-20a>¶
間使賜以器物甚厚此帖所謝豈亦上賜而使不以君命¶
將之歟不然王公不&KR0063;持以進也族祖後與洪張二公五¶
人者皆得生還而王馬二公相繼死北方皆全其節吁亦¶
盛矣然觀此帖又足以見一時國歩艱難主憂臣辱之意¶
荒凉慘澹如在目中使人太息流涕不能巳巳因詳記其¶
本末云¶
　　　䟦司焉文正公薦賢帖¶
熹伏讀此書&KR0060;惟文正公薦賢之公心畫之正皆其盛徳¶
之支流餘裔固不待賛說而人知其可師矣&KR0002;乃一時諸¶
賢所以受知於公而&KR0023;名薦書者則恐覽者未能深觀而¶
内省發憤而思齊也如龎元英之居喪以禮蓋一事而屢¶
書焉則公之意可見而此書之存其於世教豈小&KR0024;哉惜¶
<pb:KR4d0226_SBCK_083-20b>¶
其元豐以後不及豋載而彼爲黨籍者亦足以&KR0024;此書之¶
闕而集其大成矣熹於是又有感焉因竊記於其後以爲¶
後之君子必有同此歎者紹熈甲寅中冬庚子朱熹謹記¶
　　　再䟦王荆公進鄴侯遺事奏藁¶
熹家所藏荆公進鄴侯家傳奏草臨川石刻摹本丞相益¶
公論之詳矣然所議上畨義勇當時竟不聞有所施行而¶
保甲保馬之法人多不以爲便蓋鄴侯所謂得時用&KR0020;舎¶
&KR0020;用力利害相逺固如此也抑公此&KR0083;詞氣激烈筆&KR0020;低¶
昻高視一時下陋千古而版本文集所載乃更爲卑順容¶
恱之意是必自疑其亢厲巳甚而抑損之其慮深矣然論¶
其實似不&KR0002;此&KR0083;之云發於邂逅感觸之&KR0004;&KR0057;足以見其¶
胷懷本趣之爲快也夫以荆公之得神祖可謂千載之一¶
<pb:KR4d0226_SBCK_083-21a>¶
時矣顧乃低徊&KR0002;此而猶未免有鬰鬰未盡之懷君臣之¶
際功名之㑹嗚呼難哉紹熈甲寅臘月辛巳夜讀有感因¶
書以識其後¶
　　　書釋奠申明指揮後¶
歐陽公言古禮今皆廢失州縣幸有社稷釋奠風雨雷師¶
之祭民猶得以識先王之禮而吏多不習至其臨事舉多¶
不中而色不莊使民無所瞻仰見者怠焉熹始讀之每疑¶
其言之過及仕州縣身親見之而後知公之不妄也淳熈¶
巳亥&KR0004;守南康嘗一言之朝廷爲取政和新儀鏤版頒下¶
而其本書自多牴牾復以告焉則莫之省矣紹熈庚戌復¶
自臨漳列上釋奠數事且移書禮官督趣乃得頗爲討究¶
則淳熈所鏤之版巳不復存百計索之然後得諸老吏之¶
<pb:KR4d0226_SBCK_083-21b>¶
家又以議論不一越再&KR0010;乃能定議條奏得請施行而主¶
其事者適徙他官因格不下及又再&KR0010;而熹守長沙則前¶
慱士詹體仁還爲少卿始復取往年所&KR0013;敕命下之本郡¶
然吏文重複䌓冗㡬不可讀且曰屬有大典禮未遑徧下¶
諸州也旣而熹亦召還奏事行有日矣又適病目不能省¶
文書顧念兹事得請之難而今所下書乃如此又度其必¶
不能繼下諸州&KR0002;不亟䟽理而明布宣之是爲巳得請於¶
上而復重見格於下也且自我請之自我尼之不可於是¶
力疾躬爲鈎校刪剔猥釀定爲數條以附州案俾移學官¶
符屬縣且&KR0028;帥司并下廵内諸州僅畢而行則聞詹卿&KR0024;¶
外而奉常果不復下其書他州矣熹到闕亦不能兩月而¶
歸明年長沙郡文學邵囦乃以書來曰以公之拳拳於此¶
<pb:KR4d0226_SBCK_083-22a>¶
也謹巳鋟木而廣其傳矣熹嘉其志因爲叙其本末以視¶
後之君子使知夫禮之易廢事之難成&KR0011;如此不止釋奠¶
一端而巳也慶元元年&KR0010;在乙&KR0407;正月五日朝請郎朱熹¶
謹書¶
　　　䟦李侍郎武夷詩¶
觀妙東楹李公侍郎遺墨語意清婉字畫端勁每至其下¶
輙諷玩不能去然&KR0010;乆剥裂又適當施供張處後十數年¶
當不復可讀矣别爲摹刻授道士使䧟置壁間庶㡬來者¶
得以想見前輩風度李公諱彌遜時以力詆和議出守臨¶
漳云慶元乙&KR0407;正月甲寅朱熹書¶
　　　䟦東坡剛說¶
蘇文忠公爲孫君介夫作剛說其&KR0001;以發明孫君之爲人¶
<pb:KR4d0226_SBCK_083-22b>¶
者至矣然剛之所以近仁爲其不詘於欲而能有以全其¶
本心之徳不待見於活人然後可知也寜都主簿鄭載徳¶
得遺跡於君家將摹刻而寘之學宫間以視予因爲識其¶
左方以告觀者使勉夫剛而益求&KR0001;以爲仁之方云慶元¶
乙&KR0407;二月癸未新安朱熹書¶
　　　䟦李勉仲詩卷¶
建陽李君從禮一字勉仲予兒時嘗與同學舎然是時從¶
禮旣冠巳有俊聲矣後十餘年乃與予俱試禮部從禮不¶
偶而歸遂放意詩酒間得疾不起始從禮未死時予居屏¶
山&KR0010;不過一再至建陽與從禮遊不能欵但見其&KR0109;懷坦¶
然意象軒豁論說縱横雜以詼&KR0015;傲倪一世&KR0002;都無意於¶
事者及間見得其詩句乃極清新穩密時出巧思偉麗可¶
<pb:KR4d0226_SBCK_083-23a>¶
喜然亦不多見也晚&KR0010;來居考亭往茶坂得江文卿而與¶
之遊文卿從禮子婿也能誦從禮佳句&KR0057;多皆前所未聞¶
者且言嘗次其遺稿得若干篇後爲親友傳玩而失之獨¶
留此卷乃與其先君子唱酬往來者属予書其事因爲略¶
識梗槩如此卷中字孝伯者即文卿先君子老而嗜學喜¶
爲詩寓詞託諷多憂國閔時語愛從禮之才與爲忘年友¶
云慶元乙&KR0407;三月晦日新安朱熹書¶
　　　䟦郭長陽醫書¶
紹熈甲寅夏予赴長沙道過新喻謁見故煥章學士謝公¶
昌國於其家公爲留飲語及長陽冲晦郭公先生言行甚¶
悉因出醫書曆書數帙曰此先生所著也予於二家之學¶
皆所未習不能有以測其說之淺深則請以歸將以暇日¶
<pb:KR4d0226_SBCK_083-23b>¶
熟讀而精求之而公&KR0059;倥偬水陸奔馳終&KR0010;不得休復未¶
暇也明年夏大病㡬死適㑹故人子王漢伯紀自金華來¶
訪而親友方士繇伯謨亦自籍溪來同視予疾數日間乃¶
&KR0002;粗有生意間及謝公所授長陽醫書二君亟請觀焉乃¶
出以視之則皆警喜曰此竒書也蓋其說雖若一出古經¶
而無所益損然古經之深逺浩慱難㝷而此書之分别部¶
居易見也安得廣其流布使世之學爲方者家藏而人誦¶
之以知古昔聖賢醫道之源委而不病其難耶予念蔡忠¶
惠公之守長樂疾巫覡主病蠱毒殺人之姦旣禁絶之而¶
又擇民之聦明者教以醫藥使治疾病此仁人之心也今¶
閩帥詹卿元善實&KR0024;蔡公之處而政以慈惠爲先試以語¶
之儻有意耶亟以扣之而元善報曰敬諾乃屬二君讎正¶
<pb:KR4d0226_SBCK_083-24a>¶
刋&KR0024;而書其本末如此以&KR0009;之抑予嘗謂古人之於脉其¶
察之固非一道然今世通行唯寸&KR0028;尺之法爲最要且其¶
說具於難經之首篇則亦非下俚俗說也故郭公此書備¶
載其語而并取丁徳用密排三指之法以釋之夫難經則¶
至矣至於徳用之法則予竊意診者之指有肥瘠病者之¶
臂有長短以是相求或未得爲定論也蓋嘗細考經之所¶
以分寸尺者皆自&KR0028;而前郤以距乎魚際尺澤是則所謂¶
&KR0028;者必有一定之處亦若魚際尺澤之可以外見而先識¶
也然今諸書皆無的然之論唯千金以爲寸口之處其骨¶
自髙而&KR0028;尺皆由是而却取焉則其言之先後位之進退¶
若與經文不合獨俗間所傳脉訣五七言韻語者詞最鄙¶
淺非叔和本書眀甚乃能直指髙骨爲&KR0028;而分其前後以¶
<pb:KR4d0226_SBCK_083-24b>¶
爲寸尺隂陽之位似得難經本指然世之髙醫以其贗也¶
遂委棄而羞言之予非精於道者不能有以正也姑附見¶
其說於此以俟明者而折中焉慶元元年乙&KR0407;&KR0010;五月丙¶
午鴻慶外史新安朱熹書¶
　　　題嗣子詩卷¶
大兒自㓜開爽不&KR0011;常兒予常恐其墮於浮靡之習不敢¶
教以詩文旣沒後許進之乃出其所與唱和詩卷示予予¶
&KR0004;不知其能道此語也爲之揮涕不能巳不忍復觀也爲¶
書其後而歸之以識予哀云慶元乙&KR0407;六月旣望晦翁書¶
　　　䟦邵康節檢束二大字¶
康節先生自言大筆快意而其書蹟謹嚴如此豈所謂從¶
心所欲而自不踰矩者耶慶元乙&KR0407;七月旣望後學朱熹¶
<pb:KR4d0226_SBCK_083-25a>¶
觀趙&KR0130;常所藏撿束大字敬書¶
　　　䟦蒼玉詩卷¶
余頃&KR0010;數往來江西飽聞閤皁之勝每以不能一往遊焉¶
爲恨今觀蒼玉詩卷則亦不待身到脚歷而小院廻廊風¶
篁雪竹巳了了在眼中矣軒中主人讀書弹琴終日遊居¶
寢卧其間而不知&KR0010;月之逝其樂詎可量耶况今桂山先¶
生巳往遺墨益可貴重陳君其葆藏之慶元乙&KR0407;七月二¶
十八日鴻慶外史朱熹書¶
　　　䟦武侯像賛¶
乾道丁亥&KR0010;予遊長沙見張敬夫書室有武侯畫像甚古¶
云是劉丈子駒家藏唐閻立本筆因謂敬夫盍爲之賛敬¶
夫欣然口占立就語簡意到聞者歎服以爲非深知武侯¶
<pb:KR4d0226_SBCK_083-25b>¶
心事者不能道也王兄齊賢因摹本而屬敬夫手題其上¶
後二十九年齊賢諸子出以視予俯仰疇昔如昨日事而¶
三君子皆不可見矣爲之太息記其下方慶元乙&KR0407;秋八¶
月丁丑新安朱熹仲晦父¶
　　　䟦魏元&KR0130;墓表¶
元&KR0130;之塟熹實銘之而刻石納壙中矣其曰事有繋安危¶
治亂之機者則曽覿召還之命也時覿&KR0020;方盛熹竊過憂¶
恐貽異時丘隴之禍故不欲察察言之而敬夫復表其墓¶
亦放此意故常&KR0059;念使吾亡友盡言之忠不白於後世其¶
咎乃繇於我每竊愧焉其後淳熈改元之三年孝宗皇帝¶
因納鄭鑑之言而思元&KR0130;前所進說顧語執政龔公茂良¶
等歎其直諒將復召而用之則聞其死矣嗟悼乆之即下¶
<pb:KR4d0226_SBCK_083-26a>¶
詔曰朝廷不可無直諒之士掞之雖死其以宣教郎直祕¶
閣告其第蓋是時上雖以舊恩遇覿厚然實未嘗及以政¶
事元&KR0130;自明皆深詆覿者上皆不怒而亟寵襃之無所間¶
於存没遠近傳聞感歎興起顧以敬夫㝷亦下世遂不及¶
損益舊文次傳兹事而亦至今未及刻也元&KR0130;從弟誠之¶
比得敬夫手書定本以視其兄之友延平使君黃仲本仲¶
本&KR0099;然即爲買石而刻焉且屬熹復記贈官事以明孝宗¶
納諌思賢抑制近習之微意深可爲後聖法熹亦幸因得¶
追&KR0024;志銘之闕庶有以慰元&KR0130;於地下而自贖其顧望回¶
隱之咎云慶元元年九月庚寅新安朱熹識¶
　　　䟦道士陳景元詩¶
碧虚子道士陳景元也頗讀書能詩文一時名勝多與之¶
<pb:KR4d0226_SBCK_083-26b>¶
遊予嘗見其所注莊子及所書相鶴經書頗醇古可觀計¶
於其輩流中亦當小異然元祐間王仲至嘗薦使校中祕¶
道書范醇夫在&KR0200;闈極論其不可且引王韶章厚開&KR0065;時¶
以僧自隨因有經略察訪大師之誚今日豈可復使館閣¶
有編校大師耶今觀此卷見其詩句字畫皆清婉可喜而¶
荆公筆語&KR0057;髙勝偶憶范公語聊書卷尾以發觀者之一¶
笑云慶元乙&KR0407;九月癸巳朱熹仲晦父書¶
　　　䟦李參仲行狀¶
鍾山先生李公參仲之子季扎奉其先君子行狀一通不¶
逺數百里謁予於建溪之上拜起垂泣而以銘墓爲請予¶
之先世家婺源與公爲同縣人而客於建也乆矣紹興庚¶
午&KR0010;予年二十餘始得一歸故郷拜其墳墓宗族姻黨於¶
<pb:KR4d0226_SBCK_083-27a>¶
是廼&KR0023;識公而聽其餘論心固巳知其賢然是時年少新¶
學未能有以扣也中年復歸而再見公然後從游益親而¶
公巳營鍾山所住爲將老焉之計矣兩林之間渠清沼深¶
竹&KR0035;&KR0041;密時命予與程弟允夫徜徉其間講論道義談說¶
古今觴詠流行屢移晷刻間乃出其平生所爲文詞使予¶
誦之則皆髙古竒崛而深厚嚴密如其爲人予以是心益¶
敬公而自恨其不能乆留以日相與追逐於東阡北陌之¶
間也旣别而歸書䟽不絶其後數年聞公物故予以憂患¶
疾病之不寜不能一往哭公而公之諸子不以爲罪更以¶
不朽爲託至受其狀而讀之則又允夫之文也三復之餘¶
公之聲容恍若相接永念故國人物眇然如公之賢寜可¶
復得顧雖不敏其何敢有愛於言乎乃以病衰心力凋耗¶
<pb:KR4d0226_SBCK_083-27b>¶
把筆欲下而神巳不俱來矣遂無以塞季子之意而姑記¶
其篇末如此以見允夫之狀果無媿辭予雖有作亦不能¶
有以加也&KR0364;珙所記足&KR0024;狀闕大抵數十年來鄉人子弟¶
多自好而善於文詞亦其師友淵源之有自也慶元元年¶
十一月癸巳冬至吳郡朱熹書于考亭所居清&KR0201;閣¶
　　　䟦吕仁甫諸公帖¶
靖康之亂中原塗炭衣冠人物萃於東南吕公廣問仁父¶
來主婺源簿而奉其兄和問節夫以俱又有維揚羅公靖¶
仲共竦叔共亦來客焉於是李氏父子得從之游而&KR0364;户¶
曹愷南夫亦受其學觀於此卷可見一時問學源流之盛¶
矣然惟仁父晚&KR0010;官逹其他諸公多没不顯&KR0364;&KR0057;以雋才¶
蚤逝鄉人至今嗟惜之而李丈參仲獨以老壽終爲後進¶
<pb:KR4d0226_SBCK_083-28a>¶
所髙仰雖亦不得施其所有於當世而諸公者乃反頼之¶
以傳其所著&KR0364;君傳簿㕔記可考也末有建人魏元履與¶
參仲之弟元質書魏時名挺之後改掞之以特起爲官數¶
直諌不得乆居中旣没而天子思之詔襃䘏焉元質亦有¶
羙才好學不幸亦不壽又可見李氏之多賢也慶元乙&KR0407;¶
仲冬甲辰朱熹題¶
　　　書李參仲家藏二程先生語録後¶
程氏書&KR0004;出時人以其難得而珍貴之然未必皆能講究¶
而踐行之也近年以來傳者浸廣而後人知其如絲麻榖¶
粟之不可一日無然眞能好之而不舎者則亦鮮矣因觀¶
吕&KR0364;李三君子傳授舊編及李丈䟦語竊有感焉謹識于¶
後慶元乙&KR0407;中冬甲辰朱熹記¶
<pb:KR4d0226_SBCK_083-28b>¶
　　　題嚴居厚與馬莊甫唱和詩軸¶
嚴居厚攝事閩清不滿兩月而與其令尹馬莊甫更唱迭¶
酬遂至盈軸争新&KR0242;巧時出古談篇篇皆有思致讀之不¶
&KR0116;宦情覊思恍然在目諷詠不巳爲書其後慶元乙&KR0407;臘¶
月望日遯翁¶
　　　䟦吳中丞家傳¶
故御史中丞吳公剛直之操著於大觀政和之間事具國¶
史略與此傳相表裏其有不合則傳聞之異詞爾至其論¶
薦游御史毛諌議胡文定公皆一世名士足以見公之知¶
人其薦胡公而徽宗亟以手札審其名氏又足以見聖主¶
急賢之羙意則皆不見於史而獨此書爲可考焉是不可¶
以無傳也光禄公與胡公游有朋友之&KR0105;見於胡公所與¶
<pb:KR4d0226_SBCK_083-29a>¶
吕兵書手簡而熹先君子亦雅相敬重嘗贈以詩有問訊¶
䄂中醫國手不&KR0063;長與一笻閑之句今讀曾尚書所爲銘¶
識又如此嗚呼其亦可謂賢父子矣其族孫芾出此書以¶
見示因書其後以示公之族黨尚思有以繼其遺烈云慶¶
元丙辰正月二十四日¶
　家傳又記&KR0013;㫖鞠陳正彚事即陳忠肅公所謂獄詞平¶
　允閱實於片言之中者史亦不書蓋闕文也張閣守杭¶
　乞兼領花石事亦不見他書當表而出之以著其惡云¶
　　　䟦趙忠簡公帖¶
趙公&KR0004;謫潮州時哭其季子而行旣行又喪長子熹家有¶
吕紫微與先君手書言之猶云不知此老力量能堪之否¶
此帖云今年在貶所而渭亡適半&KR0010;則是猶在潮未過海¶
<pb:KR4d0226_SBCK_083-29b>¶
也衢守章傑實紹聖故相諸孫雅怨趙公故藉此以發其¶
&KR0059;忿秦檜知其不專爲巳而借力以逞憾也故不直之不¶
惟翁尉事解傑亦遂廢不用蓋不爲疑其巳甚也翁又胡¶
侍郎妻兄胡亦草制罪狀章厚者其家持此事訴&KR0072;乃得¶
移蘭溪予與翁亦親舊知之&KR0057;詳因記於此以&KR0024;䟦語之¶
未盡云慶元丙辰二月十三日晦翁題¶
　　　再䟦趙忠簡公帖¶
趙公爲相時髙宗因覽元符諌官任伯雨章䟽論章厚蔡¶
卞嘗乞追廢宣仁聖烈皇后事赫然震怒召直學士院胡¶
寅草詔手書以付三省削奪厚卞官爵禁錮親戚子孫其¶
詞有誰無母慈何忍至此之語天下快之趙公猶以行遣¶
太重奏爲申理乞免錮其親戚髙廟手詔襃其仁恕頗爲¶
<pb:KR4d0226_SBCK_083-30a>¶
未减今宸翰猶藏趙氏或爲刻石以傳於世矣然章氏子¶
孫不知也但見趙公力主元祐因謂此事皆出其意而深¶
怨之世亦鮮知其曲折者因復并記於此云¶
　　　䟦張魏公詩¶
　　羣兇用事人心去大義重新天意回解使中原無左¶
　　袵斯文千古未塵埃¶
舉大義以清中原此張公平生心事也觀於此詩可見其¶
寢食之不忘然竟不得遂其志可勝嘆哉¶
　　　書張魏公與謝參政帖¶
　　浚再拜&KR0494;以急於禄養未及盡心于學兹縁罷退&KR0004;¶
　　欲託庇三衢庶有承教之便比又恭領處分俾居福¶
　　唐失此依頼殊用慊然差人種種悉荷留意&KR0057;所感¶
<pb:KR4d0226_SBCK_083-30b>¶
　　激浚再拜¶
熹伏讀丞相張忠獻公所與參政上蔡謝公手書是時張¶
公巳建大功豋右府矣而其執禮之恭如此且又欿然自¶
以爲未始學者而有受教之願焉甚盛徳也謝公外孫甄¶
述祖出以見示三復之餘歎仰不足謹録一通藏之巾篋¶
而敬書其後以歸之慶元丙辰二月甲寅具位朱熹謹記¶
　　　又䟦¶
此張魏公所與謝參政書也凡三幅前幅稱判府參政文¶
丈鈞座後又一書内一幅云某以未&KR0013;受告命不果具細¶
階拜書伏幸照察其恭如此¶
　　　䟦向伯元遺戒¶
自佛教入中國上自朝廷下逹閭巷治喪禮者一用其法¶
<pb:KR4d0226_SBCK_083-31a>¶
老子之徒厭苦岑寂輙亦傚其所爲鄙陋不經可恠可&KR0015;¶
而習俗靡然恬不覺悞在唐唯姚文獻公在本朝則司馬¶
文正公&KR0028;洛程張諸君子以及近世張忠獻公始斥不用¶
然亦未能盡障其橫流也近故朝議大夫向公伯元少受¶
學於胡文定公晚年退處于家尊聞行知不以老而少懈¶
及啓手足親書幅&KR0083;戒其子孫勿爲世俗所謂道場者筆¶
札端好詞意謹嚴與平日不少異諸&KR0012;士伯等奉承遺指¶
不敢失墜旣又謀刻諸石以詒乆遠間以視熹熹竊以爲¶
此書之行可爲世法觀者誠能因而推之盡祛末俗之陋¶
以求先王之禮而審行之則斯言也不但爲向氏一門之¶
訓而巳因識其後以發之慶元二年二月辛未新安朱熹¶
謹書¶
<pb:KR4d0226_SBCK_083-31b>¶
　　　書廖徳明仁壽廬條約後¶
匹夫單行而遇疾病無有妻孥之養親舊之託與夫室廬¶
枕席之具醫藥食飲之湏則其輿曵驅馳&KR0064;露飢渇而轉¶
于溝壑也必矣先王之政道路廬舎委積之法至詳至密¶
而不聞其及此豈有司者因失其傳邪國朝受命覆冐區¶
宇&KR0386;育&KR0058;元百有餘年至於崇寜大觀之間功成治定惠¶
澤洋溢隆盛極矣而上聖之心猶軫一夫之不&KR0023;始詔州¶
縣立安濟坊居養院以收䘏疾病癃老之人徳至渥矣中¶
以多虞不無廢缺近&KR0010;以來頗復修舉而莆之爲郡縣者¶
猶未暇也今其大夫廖君徳明獨有感焉乃即縣南爲舎¶
一區牓曰仁壽之廬使凡道路往來疾病之民咸得以託¶
&KR0043;而就哺又請於郡得廢寺之産&KR0010;入粟&KR0002;干斛者以供¶
<pb:KR4d0226_SBCK_083-32a>¶
<pb:KR4d0226_SBCK_083-33a>¶
¶
　　　　　　　　　　　　懐安縣儒學訓導葉暢校¶
晦庵先生朱文公文集卷第八十三¶
