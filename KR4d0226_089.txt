# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:59.802855
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 89
#+PROPERTY: FILE SB04n0282-089晦庵先生朱文公文集-卷第八十九.
<pb:KR4d0226_SBCK_089-1a>¶
晦庵先生朱文公文集卷第八十九¶
　碑¶
　　　右文殿修撰張公神道碑¶
淳熈七年春二月甲申祕閤修撰荆湖北路安撫廣漢張¶
公卒于江陵之府舎其弟衡州史君杓護其柩以歸葬于¶
潭州衡陽縣楓林郷龍塘之原按令式立碑墓道而以書¶
來謂熹曰知吾兄者多矣然最其深者莫如子今不可以¶
不銘熹嘗竊病聖門之學不傳而道術遂爲天下裂士之¶
醇慤者拘於記誦其敏秀者衒於詞章旣皆不足以發明¶
天理而見諸人事於是言理者歸於老佛而論事者騖於¶
管商則於理事之正反皆有以病焉而去道益逺矣中間¶
河洛之間先生君子得其不傳之緒而推明之然今不能¶
<pb:KR4d0226_SBCK_089-1b>¶
百年而學者又失其指近&KR0010;乃幸得吾友敬夫焉而天下¶
之士乃有以知理之未始不該於事而事之未始不根於¶
理也然又不得盡其所爲而中道以没不有考焉以垂於¶
世吾恐後之君子將有憾於吾徒也熹之愚固不足以及¶
此然於共學軰流偶獨後死矧定叟之所以見屬者又如¶
此其何以辭顧以疾病之不間後五六年乃得考其事而¶
叙之曰公諱某字敬夫故丞相魏國忠獻公之嗣子也生¶
有異質頴悟夙成忠獻公愛之自其㓜學而所以教者莫¶
非忠孝仁義之實旣長又命往從南嶽胡公仁仲先生問¶
河南程氏學先生一見知其大器即以所聞孔門論仁親¶
切之指告之公退而思&KR0002;有得也以書質焉而先生報之¶
曰聖門有人吾道幸矣公以是益自&KR0108;厲&KR0033;以古之聖賢¶
<pb:KR4d0226_SBCK_089-2a>¶
自期作希顔錄一篇蚤夜觀省以自警䇿所造旣深逺矣¶
而猶未敢自以為足則又取友四方益務求其學之所未¶
至蓋玩索講評踐行體驗反覆不置者十有餘年然後昔¶
之所造深者益深逺者益逺而反以得乎簡易乎實之地¶
其於天下之理蓋皆瞭然心目之間而實有以見其不能¶
巳者是以决之勇行之力而守之固其所以篤於君親一¶
於道義而沒世不忘者&KR0004;非有所勉慕而強為也少以䕃¶
&KR0024;右承務郎辟宣撫司都督府書寫機宜文字除&KR0033;秘閤¶
是時天子新即位&KR0099;然以&KR0108;伐仇虜克復神州爲已任忠¶
獻公亦起謫籍受重&KR0009;開府治戎參佐皆極一時之選而¶
公以藐然少年周旋其間内賛宻謀外參庶務其所綜畫¶
幕府諸人皆自以爲不及也間以軍事入奏始得見上即¶
<pb:KR4d0226_SBCK_089-2b>¶
進言曰陛下上念宗社之讎耻下閔中原之塗炭&KR0357;然於¶
中而思有以振之臣謂此心之發即天理之所存也誠願¶
益加省察而稽古親賢以自輔焉無使其或少息也則不¶
惟今日之功可以必成而千古因循之弊亦庶乎其可革¶
矣上異其言蓋於是始定君臣之&KR0443;已而忠獻公辭位去¶
用事者遂罷兵與虜和虜乘其隙反縱兵入淮甸中外大¶
震然廟堂猶主和議至勑諸將母得以兵向虜時忠獻公¶
巳即世公不勝君親之念甫畢藏事即拜䟽言吾與虜人¶
乃不共戴天之讎向來朝廷雖亦嘗興縞素之師然玉帛¶
之使未嘗不行乎其間是以講和之念未忘於胷中而至¶
誠惻怛之心無以感格乎天人之際此所以事屢敗而功¶
不成也今雖重爲羣邪所誤以蹙國而召冦然亦安知非¶
<pb:KR4d0226_SBCK_089-3a>¶
天欲以是開聖心哉謂宜深察此理使吾胷中了然無纎¶
芥之惑然後明詔中外公行賞罰以快軍民之憤則人心¶
恱士氣充而虜不難却矣繼今以徃益堅此志誓不言和¶
專務自強雖折不撓使此心純一貫徹上下則遲以&KR0010;月¶
亦何功之不成哉䟽入不報後六年始以&KR0024;郡臨遣得復¶
見上時宰相雖以恢復之&KR0003;自任然所以求者&KR0011;非其道¶
且妄意公素論當與巳合數遣人致慇懃公不答見上首¶
言先王之治所以建事立功無不如志以其胷中之誠足¶
以感格天人之心而與之無間也今規畫雖勞而事功不¶
立陛下誠深察之日用之間念慮云爲之際亦有&KR0059;意之¶
發以害吾之誠者乎有則克而去之使吾中扄洞然無所¶
間雜則見義必精守義必固而天人之應將不待求而得¶
<pb:KR4d0226_SBCK_089-3b>¶
矣夫欲復中原之地當先有以得其百姓之心欲得中原¶
之心當先有以得吾百姓之心而求所以得吾民之心者¶
豈有它哉不盡其力不傷其財而巳矣今日之事固當以¶
明大義正人心爲本然其所施有先後則其緩急不可以¶
不詳所務有名實則其取舎不可以不審此又明主所宜¶
深察也明年召還宰相又方謂虜&KR0020;衰弱可圖建遣泛使¶
徃責陵寢之故士大夫有憂其無備而召兵者皆斥去之¶
於是公見上上曰卿知虜中事乎公對曰不知也上曰虜¶
中饑饉連年盗賊四起公又對曰虜中之事臣雖不知然¶
境中之事則知之詳矣上曰何事公遂言曰臣竊見比年¶
諸道亦多水旱民貧日甚而國家兵弱財匱官吏誕謾不¶
足&KR0029;仗正使彼實可圖臣懼我之未足以圖彼也上爲黙¶
<pb:KR4d0226_SBCK_089-4a>¶
然乆之公因出所奏書讀之曰臣竊謂陵寢隔絶誠臣子¶
不忍言之至痛然今未能奉詞以討之又不能正名以絶¶
之乃欲卑詞厚禮以求於彼其於大義巳爲未盡而異論¶
者猶以爲憂則其昧陋畏怯又益甚矣然臣&KR0060;揆其心意¶
其或者亦有以見我未有必勝之形而不能不憂也歟蓋¶
必勝之形當在於蚤正素定之時而不在兩陳决機之日¶
上爲竦聴改容稱善至于再三公復讀曰今日但當下哀¶
痛之詔明復讎之義顯絶虜人不與通使然後脩徳立政¶
用賢養民選將帥練甲兵通内修外攘進戰退守以爲一¶
事且必治其實而不爲虚文則必勝之形隱然可見雖有¶
淺陋畏怯之人亦且&KR0108;躍而爭先矣上爲嘆息褒諭以爲¶
前未始聞此論也其後又因賜對反復前&KR0003;上益嘉歎面¶
<pb:KR4d0226_SBCK_089-4b>¶
諭當以卿爲講官冀時得晤語也時還朝未朞&KR0010;而召對¶
至六七公感上非常之遇知無不言大抵皆脩身務學畏¶
天恤民抑權倖屏䜛䛕之意至論復讎之義則反復推明¶
所以爲名實之辨者益詳於是宰相益憚公而近倖尤不¶
恱遂合中外之力以排之而公去國矣蓋公自是退居三¶
年更歴兩鎮雖不復得聞國論而蚤夜孜孜反身修徳愛¶
民計軍以俟國家扶義正名之舉尤極懇至於是天子益¶
知公可用嘗賜手書褒其忠實盖將復大用之而公巳病¶
矣病亟且死猶手䟽勸上以親君子逺小人信任防一巳¶
之偏好惡公天下之理以清四海克固丕圖&KR0002;眷眷不能¶
忘者寫畢緘付府僚使驛上之有頃而絶嗚呼靖康之變¶
國家之禍亂極矣小大之臣奮不顧身以任其責者蓋無¶
<pb:KR4d0226_SBCK_089-5a>¶
㡬人而其承家之孝許國之忠判决之明計慮之審又未¶
有如公者雖降命不長不克卒就其業然其志義偉然死¶
而後巳則質諸&KR0017;神而不可誣也始公出幕府即罹外艱¶
屏居舊廬不交人事會盗起郴桂間聲揺數路湖南帥守¶
劉公珙雅善公時從訪問籌䇿卒用以破賊還朝爲上極¶
言公學行志業非常人比上亦記公議論本末除知撫州¶
未上改嚴州到任問民疾苦首以丁鹽錢絹大重爲請得¶
蠲是&KR0010;半輸召爲尚書吏部貟外郎兼權左右司侍立官¶
時廟堂方用史正志爲&KR0036;運使名爲均輸而實但盡奪州¶
郡財賦以惑上聴逺近騷然人不自安賢士大夫争言其¶
不可而少得其要領者公亦爲上言之上曰正志以爲今¶
但取之諸郡非取之於民也何傷公對曰今日州郡財賦¶
<pb:KR4d0226_SBCK_089-5b>¶
大抵刼刼無餘若取之不巳而經用有闕則不過巧爲名¶
色而取之於民耳上聞之矍然顧謂公曰論此事者多矣¶
未有能及此者如卿之言是朕假手於發運使以病吾民¶
也旋閱其實果如公言即詔罷之兼侍講除左司貟外郎¶
經筵開以詩入侍因&KR0081;覃之篇以進&KR0003;曰治常生於敬畏¶
亂常起於驕淫使爲國者毎念稼穡之勞而其后妃不忘¶
織紝之事則心之不存者寡矣周之先后勤儉如此而其¶
後世猶有以休&KR0094;織而爲厲階者興亡之效於此見矣旣¶
又推廣其言上陳祖宗自家刑國之懿下斥當時興利擾¶
民之害詳焉上亦歎曰此王安石所謂人言不足恤者所¶
以誤國事也俄而詔以知閤門事張&KR0003;簽書樞宻院事公¶
夜草手䟽極言其不可且詣宰相質責之語甚切宰相慚¶
<pb:KR4d0226_SBCK_089-6a>¶
憤不堪而上獨不以爲忤親札䟽尾付宰相使諭指公復¶
奏曰文武之&KR0020;誠不可以太偏然今欲左文右武以均二¶
柄而所用乃得如此之人非惟不足以服文吏之心正恐¶
反激武臣之怒也於是上意感悟命得中寢然宰相實隂¶
附&KR0003;明年乃出公知&KR0061;州而申&KR0003;前命於是中外讙譁而¶
&KR0003;後竟謫死云淳熈改元公家居累年矣上復念公詔除¶
舊職知静江府經略安撫廣南西路廣西去朝廷絶逺諸¶
州土曠民貧常賦入不支出故徃時立法諸州以漕司錢¶
運鹽鬻之而以其息什四爲州用以是州得粗給而民無¶
加賦其後或乃奪取其息之半則非不能盡運而漕司又¶
以&KR0010;額責其虚息則高價抑賣之弊生而公私兩病矣公¶
始至未及有爲專務以訪求一道之利病爲事旣得其所¶
<pb:KR4d0226_SBCK_089-6b>¶
以然者則爲奏以鹽息什三予諸郡又因兼攝漕臺出其¶
所積緡錢四十萬而中分之一以爲諸倉買鹽之本一以¶
爲諸州運鹽之費奏請立法自今漕司復有多取諸州輙¶
行抑賣悉以違制議罪其敢以資燕飲供饋餉者仍坐贓¶
論詔皆從之所綂州二十有五遼夐荒殘故多盗賊徼外¶
蠻夷俗尚讎殺喜侵掠間亦入塞爲&KR0064;而州兵皆脆弱慵¶
惰又乏糧賜死亡輙不復&KR0024;郷落保伍亦名存而實廢邕¶
管斗入群蠻中最爲重地而戍兵不能千人獨恃左右江¶
洞丁十餘萬爲藩蔽而部選提舉巡檢官&KR0004;不擇人公知¶
其弊則又爲之簡閱州兵汰冗&KR0024;闕籍諸州黥卒伉徤者¶
以爲効用合親兵摧&KR0289;等軍日習而月按之悉禁它役視¶
諸州猶有不足於糧賜若凡戈甲之費者更斥漕司鹽本¶
<pb:KR4d0226_SBCK_089-7a>¶
羡錢以佐之申嚴保伍之令而信其賞罰知流人沙世堅¶
才勇喻以討賊自效所捕斬前後以十百數又奏乞選辟¶
邕州提舉巡檢官以撫洞丁傳令溪洞酋豪喻以弭怨睦¶
鄰愛惜人命爲子孫長久安寜之計毋得輙相虜掠讎殺¶
生事而它所以立恩信謹&KR0028;防示形制者亦無不備於是¶
境内正清方外柔服幕府無南郷之慮矣朝廷買馬横山¶
&KR0010;久弊積邉氓告病而馬不時至至者多道死公究其利¶
病得凡六十餘條如邕守上邉則瀕江有買船之擾綱馬¶
在道則縁道有執牽之勞其或道死則抑賣其肉重爲鄰¶
伍之患是皆無益於馬而有害於人首奏革之其他如給¶
納等量支劵之姦以至官校參司名次之弊皆有以究其¶
根穴而事爲之防由是諸蠻感恱爭以其善馬來&KR0010;額率¶
<pb:KR4d0226_SBCK_089-7b>¶
常先期以辦而馬無滯留人知愛惜遂無復死道路者上¶
聞公治行且未嘗叙年勞乃詔特轉承事郎進&KR0033;寳文閣¶
再任五年除祕閣修撰荆湖北路轉運副使改知江陵府¶
安撫本路湖北尤多盗州縣不以爲意更共縦釋以病良¶
民公入境首劾大吏之縦賊者罷之捕姦民之舎賊者斬¶
之群盗破膽相率遁去公又益爲條教喻以利害俾知革¶
心開其黨與得相捕告以除罪其餘禁令方畧大率如廣¶
西時於是一路肅清善良始有安居之樂郡去北&KR0065;不逺¶
雖頗有分屯大軍而主兵官率常與帥守不相中帥守所¶
將獨神勁親兵及義勇民兵&KR0002;干人比年亦廢簡閲不足¶
恃公旣以禮遇諸將得其驩心而所以恤其士伍之私者¶
亦無不至於是將士感恱相戒無輙犯公令每按親兵必¶
<pb:KR4d0226_SBCK_089-8a>¶
使與大軍雜試以相激厲均犒賞修義勇法使從縣道階¶
級喻以農隙閱習武事以俟不時按驗而加賞罰焉其後¶
團教則又靣加慰諭勉以忠義而教以敦睦首領有捕盗¶
者爲奏&KR0024;官由是戎政日修而士心亦益感&KR0108;會有獻言¶
於朝請盡籍客戸爲義勇者公慮惑民聽且致流亡亟取¶
丁籍閱之命一戸而三丁者乃籍其一以爲義勇副軍别¶
置總首人給一弩俾家習之三&KR0010;一遣官就按它悉無有¶
所與且爲奏言所以不可盡取之故闔境頼焉辰沅諸州¶
自政和間奪民田募游惰號刀弩手盖欲以控制諸蠻而¶
實不可用中廢復修議者多不以爲便詔與諸司平處列¶
上公爲奏去其病民罔上者數條詔皆施行人亦便之並¶
淮姦民出塞爲盗法皆處死異時官吏多蔽匿弗治至是¶
<pb:KR4d0226_SBCK_089-8b>¶
捕得數人仍有胡奴在黨中公曰朝廷未能正名討賊則¶
疆塲之事不宜使數&KR0018;吾曲命斬之以狥於境而縳其亡¶
奴歸之北人歎其理直且曰南朝於是爲有人矣信陽守¶
劉大辯者婺州人也怙&KR0020;希賞誘致流民而奪見戸熟田¶
以與之一郡汹汹公爲遣吏平章乃定及是聞北人逐盗¶
有近淮者則又虚驚夜弃城郭盡室南走數十里軍民復¶
大擾公方劾奏之而朝廷用大辯請以見戸荒田授流民¶
事下本道施行如章公復奏曰陛下幸哀&KR0065;民前詔占田¶
巳墾者不復通檢其未墾者二年不墾乃收爲營田徳至¶
渥也今未及期而大辯不務奉承宣布反設詐諼虧國大¶
信以濟凶虐且所招流民不滿百數而虚奏且十倍請并¶
下前奏論罪如法章累上大辯猶得易它郡以去盖方是¶
<pb:KR4d0226_SBCK_089-9a>¶
時上所以知公者愈深而惡公者忌之亦愈力公自以不¶
得其職數求去不得尋以病請乃得之然比詔下以公爲¶
右文殿修撰提舉武夷山冲佑觀則已不及拜矣卒時年¶
四十有八柩出江陵老稚挽車號慟數十里不絶訃聞上¶
亦深爲嗟悼四方賢士大夫徃往出涕相弔而静江之人¶
哭之&KR0057;哀盖公爲人坦蕩明白表裏洞然詣理旣精信道¶
又篤其樂於聞過而勇於徙義則又奮厲明決無豪髪滯¶
吝意以至疾病垂死而口不絶吟於天理人欲之間則平¶
日可知也故其徳日新業日廣而所以見於論&KR0003;行事之¶
間者上下信之至於如此雖小人以其好惡之私或能壅¶
害於一時然至於公論之乆長盖亦莫得而揜之也公之¶
教人必使之先有以察乎義利之間而後明理居敬以造¶
<pb:KR4d0226_SBCK_089-9b>¶
其極其剖析開明傾倒切至必竭兩端而後巳所爲郡必¶
葺其學於静江又特盛暇日召諸生告語不倦民以事至¶
廷中者亦必隨事教戒而於孝弟忠信睦婣任恤之意&KR0057;¶
孜孜焉猶慮其未徧也則又刻文以開曉之至於喪塟嫁¶
娶之法風土習俗之弊亦列其事以爲戒命閭井各推耆¶
&KR0043;使爲郷老授之夏楚使以所下條教訓厲其子弟不變¶
然後言之有司而加法刑焉在廣西刑獄使者陸濟之子¶
弃家爲浮屠聞父死不奔喪爲移諸路俾執拘以付其家¶
官吏有犯名教者皆斥遣之甚或奏劾抵罪尤惡世俗&KR0017;¶
神老佛之&KR0003;所至必屏絶之盖所毀淫祠前後以百數而¶
獨於社稷山川古先聖賢之奉爲兢兢雖法令所無亦以¶
義起其水旱禱祠無不應也平生所著書唯論語&KR0003;最後¶
<pb:KR4d0226_SBCK_089-10a>¶
出而洙泗言仁諸&KR0081;忠武侯傳爲成書其它如書詩孟子¶
太極圖&KR0003;經世編年之屬則猶欲稍更定焉而未及也然¶
其提綱挈領所以開悟後學使不迷於所郷其功則巳多¶
矣蓋其常言有曰學莫先於義利之辨而義也者本心之所¶
當爲而不能自巳非有所爲而爲之者也一有所爲而後¶
爲之則皆人欲之私而非天理之所存矣嗚呼至哉言也¶
其亦可謂擴前聖之所未&KR0036;而同於性善養氣之功者歟¶
公之州里世系巳見於忠獻公之碑此不著其配曰宇文¶
氏朝散大夫師中之女事舅姑以孝聞佐君子無違徳封¶
安人前卒子焯承奉郎亦蚤世二女長適五峯先生之子¶
胡大時次未行而卒孫某某尚㓜後數年胡氏女與某亦¶
皆夭鳴呼敬夫巳矣吾尚忍銘吾友也哉銘曰¶
<pb:KR4d0226_SBCK_089-10b>¶
　闘尹之忠　文子之清　匪欲之狥　而仁弗稱¶
　孰的孰張　以詔後學　公乗厥機　如&KR0304;斯覺¶
　　自時厥後　動罔弗欽　孝承考志　忠格天心¶
　　唯孝唯忠　惟一其義　惟命有嚴　豈曰爲利¶
　　群邪肆誕　公避而歸　兩鎮餘功　以徳爲威¶
　　帝曰懷哉　汝忠而實　姑訖外庸　來輔來拂¶
　　上天甚神　&KR0154;監而遺　彼頑弗夭　此哲而萎¶
　　徃昔茫茫　來今不盡　求仁得仁　公則奚恨¶
　　　直秘閣贈朝議大夫范公神道碑¶
紹興之&KR0004;天子痛念宗社阽危之辱乆而未報寤寐俊傑¶
以圖事功既得趙忠簡公張忠獻公而相之又俾兩公&KR0054;¶
求天下之英材以備官使於是忠賢畢集讜言日進國以¶
<pb:KR4d0226_SBCK_089-11a>¶
大競仇虜讋焉其後兩公相繼去位秦檜遂以講和誤國¶
脅主檀權一時諸賢率以異議擯逐二十年間堙阨淪謝¶
其幸及檜死復見&KR0053;用者什不二三然亦往往遲暮奄忽¶
而不及究其所爲矣嗚呼此豈獨士之不幸也哉&KR0002;故直¶
祕閣范公則其一人已公諱如圭字伯逹建州建陽縣人¶
曾大父履謙大父&KR0024;之皆隱徳不仕父舜舉始登進士第¶
官從事郎以卒其學行志業延平楊文靖公實銘之以公¶
故贈左朝議大夫母胡氏葉氏皆封㳟人公生數&KR0010;遭母¶
喪哀毀如成人未冠而&KR0012;奉繼母&KR0057;謹撫弟妹曲盡恩意¶
有人所難能者從舅氏胡文定公受春秋學郷舉&KR0011;試皆¶
第一對策廷中極論人主正心立志之方力詆和議宴安¶
之失言甚壯切張公時爲考官讀而異之第以爲選首而¶
<pb:KR4d0226_SBCK_089-11b>¶
同列有病其言者抑寘乙科授左從事郎武安節度推官¶
始至帥將斬人公白其誤帥爲已署不易也公正色曰節¶
下奈何重易一字而輕數人之命帥矍然從之自是府中¶
事無大小悉以咨焉居數月以憂去時虜&KR0016;巳䧟長沙湘¶
中大亂公﨑嶇避地艱苦百罹而志業益脩開口論議皆¶
切當世之務諸公多訪以事而文定亦亟稱之辟江東安¶
撫司書寫機宜文字近臣交薦召試除祕書省正字改宣¶
義郎遷校書郎兼史館校勘㑹秦檜力建和議虜使&KR0166;來¶
而朝廷草創無所於館將虚祕書省以處之公亟見趙公¶
曰秘府謨訓所蔵平時以館好使猶不可况今日之仇虜¶
而可使腥羶之乎趙公竦聴即爲改館旣而使至悖傲所¶
議多不可從者中外憤鬰公與同省十餘人合議拜䟽爭¶
<pb:KR4d0226_SBCK_089-12a>¶
之旣具草而駭懅引郤者衆公乃獨手書抵檜責以曲學¶
倍師忘讎辱國之罪且曰公不喪心不病狂奈何一旦爲¶
此&KR0002;不改圖必且遺臭萬世矣檜以是怒而公所議奏草¶
卒與史官六人者上之未幾虜歸河南以嘗我檜方自以¶
爲功公曰是亦安能乆有顧今日之義則有不可不為者¶
乃因輪對言曰兩京之版圖旣入則九廟八陵瞻望咫尺¶
今朝脩之使未遣何以仰慰神靈下萃民志上泫然曰非¶
卿不聞此言立命遣使於是檜以公不先白已也益怒公¶
亦以先墓乆&KR0009;荆門中更變亂乃謁告奉柩歸葬故郷飯¶
&KR0188;&KR0321;絰往返數千里旣窆即以病告差主管台州崇道觀¶
前後三請杜門讀書不與人事者十餘年尋起通判邵州¶
又通判荆南府事荆南戸口舊數十萬冦亂荒餘無復人¶
<pb:KR4d0226_SBCK_089-12b>¶
迹朝廷爲蠲口賦以安集之百未還一二也而議者希檜¶
意遽謂流庸浸復可使稍輸什二而&KR0010;増之吏不能供顧¶
無敢言者至是積逋二十餘萬緡他&KR0018;亦數十萬戸部日¶
下書責償甚急曰不且有譴時檜晚節悖亂喜怒不可測¶
爲戸部者又其姻黨凶熖赫然帥孫汝翼懼欲賦於民以¶
塞責公持不可曰吾寧&KR0013;譴此不忍為也無何孫去公言¶
於後帥王公師心悉奏蠲之時檜巳死公所與同時去國¶
者多召用公亦&KR0013;命入對上猶記公前議勞問久之公因¶
進言爲治以知人為先知人以清心寡慾為本語甚切至¶
又論東南不舉子之俗傷絶人理請舉漢胎養令以全活¶
之抑亦勾踐生聚報吳之意也上善其言時陳文㳟公知¶
政事亦欲留公朝著而同列有以檜黨&KR0064;起秉事者忌公¶
<pb:KR4d0226_SBCK_089-13a>¶
前軰不肯媚事巳乃以直祕閣提舉江西常平茶鹽公事¶
出之公辭行復奏言今日屯田之法&KR0010;之所穫官盡征之¶
而田卒賜衣廪食如故使力穡者絶贏餘之望惰農者無¶
飢餓之憂貪小利失大計謀近效妨逺圖是以歴年乆用¶
力多而無成功謂宜舉籍荆淮曠土畫爲丘井放古助法¶
酌今之宜别爲科條以令政役則農利脩武備飭而復古¶
亦有漸矣章下任事者或&KR0015;以爲迂闊寢不奏公平時所¶
至詢究利病搜訪人材汲汲如嗜慾至江西論奏數事皆¶
一方乆逺之利薦臨川宰陳&KR0166;有古循吏之風聞者亦以¶
爲當改利州路提&KR0039;刑獄公事以病復請爲祠官以歸時¶
宗藩並建而儲位未定道路&KR0060;&KR0060;有異言公雖在逺外獨¶
深憂之甞剟至和嘉祐間名臣章奏凡三十六篇合爲一¶
<pb:KR4d0226_SBCK_089-13b>¶
書至是囊封以獻且言曰願陛下深考群言仰師成憲斷¶
以公道無貳無疑則天下幸甚人或以越職爲公危之公¶
不顧也上感其言以語輔臣而歎之曰如圭可謂愛君矣¶
遂&KR0335;陳公决定大計即日下詔以普安郡王爲皇子進封¶
建王因復起公知泉州公辭不得請而行旣至舉大體盡¶
下情擇丞史任之郡以大治蠲屬縣&KR0018;課乆不能償者什¶
三四度其力而寛與之期縣感公誠意輸將惟謹財用以¶
紓泉地瀕海通商民物繁夥風俗錯雜而經用常不足人¶
始以公不更治民理財爲憂至是乃大服南外宗官&KR0009;治¶
郡中挾&KR0020;爲&KR0064;前守不敢詰至奪賈胡浮海巨艦其人訴¶
於州於舶司者三年不得直占役禁兵以百數復盗煑海¶
之利亂産鹽法爲民病苦公皆以法義正之則大沮恨宻¶
<pb:KR4d0226_SBCK_089-14a>¶
爲浸潤以去公遂以中㫖罷公領祠如故&KR0022;人涕慕欲相¶
與號訴於朝公禁之不得行遂邵武僦舍以居門巷蕭然¶
士大夫益髙仰之逺近學者多從質問經子疑義公亦孜¶
孜引接朝夕不倦屬疾移書政府舊交告訣語不及私惟¶
以中原未復民力未蘇遺賢未用爲&KR0009;戒諸子強學且母¶
得用浮屠法治吾喪以紹興庚辰六月十八卒享年五十¶
有九後兩年今天子遂由青宫受内禪即皇帝位父尭子¶
舜海内大安而公巳不及見世亦莫知公之嘗有言也近¶
&KR0010;士大夫頗有見紹興日暦及陳公手記者然後乃知公¶
之忠精爲不可及公爲人篤厚易直不飾邉幅忠孝誠實¶
得之於天其學根於經術不爲無用之文有集十卷皆書¶
䟽議論之語藏于家所議屯田嘗别草具其施行之目數¶
<pb:KR4d0226_SBCK_089-14b>¶
千言未及上其後張公揔師江淮奏下公家取其書而張¶
公尋罷亦不果行識者恨之公累官左朝散郎贈朝議大¶
夫娶葉氏封安人後贈㳟人公繼母之弟右文殿修撰宗¶
諤女也静淑儉素配公無遺徳後五年卒與公合葬建陽¶
之渭曲村公始嘗欲&KR0114;居處也子男三人念祖通直郎知¶
撫州宜黄縣致仕念徳今爲朝奉郎江南東路安撫司主¶
管機宜文字念兹早卒女二人通直郎利州路提&KR0039;刑獄¶
折知常從事郎劉玶其壻也始公之葬不及銘旣葬諸&KR0012;¶
始屬其故賔客魏君掞之&KR0250;公行將請文於上饒汪公而¶
刻石以表其隧又未及而汪公薨則公之同時軰流巳無¶
復在者矣乃奉其書泣以属熹熹愚晚出何以及此然惟¶
先人爲史官時實常與公連名奏事及罷而歸又與公同¶
<pb:KR4d0226_SBCK_089-15a>¶
日艤舟國門外其相與期於固窮守死之意晚而愈篤先¶
人旣没公所以憐熹者亦益厚至於親爲講畫反復辨告¶
盖惟恐其迷昧没溺䘮失所守以辱其先人也此意豈可¶
忘哉乃受其書考之而論著其大者如此且系以銘銘曰¶
　　嗚呼惟公　廣愽易良　不耀其章　不劌其方¶
　　斤斤其容　坦坦其行　懇懇其言　循循其政¶
　　剛毅勁切　以時&KR0036;之　賁育雖強　孰能奪之¶
　　晚殫厥猷　遂啓明聖　萬世之傳一語而定¶
　　凡今有慶　孰匪公功　我銘斯闕　以詔無窮¶
　　　朝議大夫致仕贈光禄大夫黃公神道碑¶
宣和之末國家承平百有餘年中外無事乃有二三弄臣¶
竊國大柄建取燕雲以召非常之變有識之士巳私憂之¶
<pb:KR4d0226_SBCK_089-15b>¶
而衆莫之覺也捷書日聞官吏相慶獨信徳府司録事邵¶
武黃公有憂色人問其故公蹙然曰太平日乆軍旅遽興¶
廪無兼&KR0010;之儲不取於民將何以濟顧今&KR0010;荐饑民死無¶
數况河北天下根本又可重困之邪聞者奠不&KR0015;之俄而¶
河北盗賊果蠭起信徳城守屢危金虜乘之遂不能支官¶
吏相與匍匐拜降唯恐居後而公獨&KR0108;然誓死不屈虜旣¶
入城放兵四出有挺刃脅公以降者公顧左右踣之而逸¶
變姓名匿里巷中虜退乃出則先降者皆巳抵罪而宣撫¶
使獨竒公節俾行府事公亦撫摩瘡痍期復按堵未幾以¶
内禪轉朝議大夫則以資高不當復屈佐郡而省罷以歸¶
矣靖康元年還次京師遭圍城之變而明年欽宗出幸虜¶
營虜遂以兵威脅城中擁張&KR0022;昌而立之一時公卿繇干¶
<pb:KR4d0226_SBCK_089-16a>¶
百數相顧俛首唯唯聴命公獨感憤義不辱身即日移檄¶
致其事而去蓋當是時不約而去此者亦四十人然不數¶
日而公竟以病卒矣二年二月丙子也嗚呼祖宗百年禮¶
義㢘耻之化其所以&KR0386;養斯人者可謂至深逺矣夫以熈¶
寧以來羣小相師滅理窮欲以逮于兹適巳六十年矣士¶
大夫酣豢之餘心志潰爛不可&KR0053;拾宜其禍變危迫而皆¶
不知以為憂敗衂迎降而皆不知以爲耻棄君叛父奉賊¶
稱臣而皆不知以爲辱也而猶復有如公等者出於其間¶
是雖人之秉彛不容泯滅然而祖宗所以&KR0386;養斯人至深¶
且逺者亦豈不於此而少見遺餘哉公卒時年始六十有¶
三夫人林氏携挈諸&KR0012;奉公之柩﨑嶇兵火亂離之中川¶
陸五年乃能逹於故里紹興乙丑之&KR0010;然後始克葬焉而¶
<pb:KR4d0226_SBCK_089-16b>¶
公之子永存寖以材能有聞於世上聞其名召以爲尚書¶
郎軍器&KR0101;出爲淮南轉運副使俾脩農戰之業以爲北向¶
之漸前後贈公至光禄大夫而夫人自公時巳封宜人又¶
以子貴屢逢慶恩得賜冠帔累封至始興郡太夫人淳熈¶
乙未八月五日年九十七而薨又以郊恩贈蘄春郡夫人¶
而副使歸自淮南則使人以同郡徐君復之狀來謂新安¶
朱熹曰吾先君之徳如是而葬乆未銘且先夫人率履持¶
家克享上夀世鮮及之亦當得附先君遺事以垂後世子¶
其圖之熹受書考之具得光禄大夫蘄春夫人行事本末¶
歎息乆之因論其大者如此并記其州里世次閥閱公諱¶
中羙字文昭其先自潮入閩居建之浦城徙邵武遂爲郡¶
人焉曽大父夣臣大父扄皆有隱行至公父&KR0041;始舉進士¶
<pb:KR4d0226_SBCK_089-17a>¶
後贈中奉大夫中奉娶施氏生公七年而卒後贈令人中¶
奉没時公年甫冠勵志爲學而貧不能得書常假於人以¶
讀率一再過而歸之則巳成誦而不忘矣中元祐九年進¶
士第調眞定府左司理參軍知邢州平郷縣皆善其職以¶
守正不阿忤上官罷退久之貧甚不以爲意親友強起之¶
乃更調鎮西軍節度推官隣極邉守武將視法令僚屬蔑¶
如也公不爲撓事有不可必庭辯之守愧屈焉改宣徳郎¶
知濬州衛縣令縣民有&KR0013;誣殺人者公察其&KR0072;縦之同列¶
有害公者謂公故出死罪守疑之公不恤也㑹河決敗數¶
郡詔諸令長各護丁夫䟽鑿隄障縣獨不擾而集以功轉¶
奉議郎除河北都轉運司屬官北京留守辟以爲眞定府¶
録事是時河北連&KR0010;不登民多相聚為盗而郡守歡燕敖¶
<pb:KR4d0226_SBCK_089-17b>¶
逸如平時公獨憂之每當集輙辭不與守問其故公對以¶
實守黙然不&KR0003;於是乃移信徳而遂去以卒焉其爲人坦¶
易不事&KR0065;幅而與人交必以誠當官不爲赫赫之名而於¶
事細微無不謹旁郡有疑獄部刺史多奏以屬公往往得¶
其情樂施予不問識否人雖&KR0018;之不悔有求輙復周之在¶
鎮時府丞陳紹夫死公以俸錢遣其䘮女兄寡居迎養三¶
十年始終如一日故人有通貴者招致之謝不往都轉運¶
使吕公頥浩及他使者多知其材欲薦之未果而竟没論¶
者惜之公&KR0004;娶宛句劉氏贈和義郡夫人蘄春其繼室也¶
延平人贈少師積之女夫人渾厚静專歸黃公甚貧處之¶
自&KR0002;晚雖豐泰亦未嘗改其度也事公之女兄如姑公之¶
沒而歸其䘮教其子務以忠言&KR0033;節立其志使卒爲聞人¶
<pb:KR4d0226_SBCK_089-18a>¶
以大其家&KR0010;幾滿百而神明不耗起居不衰又似有道者¶
家人百口撫之一以慈愛而教吿勉飭隨之未嘗見其有¶
嚴厲之色而中外整整莫敢越&KR0100;度鄕黨傳以爲法公葬¶
邵武縣仁澤鄕寳&KR0173;山之源夫人葬永城鄕黄溪保銅青¶
山下相距蓋十里子男五人曰端愿端平皆有俊才丱角¶
巳與薦送而皆早卒次端方亦卒次永存今爲朝請大夫¶
主管武夷山冲佑觀次永年右儒&KR1045;郎知静江府理定縣¶
亦先卒女五人其壻宣德郎朱康年保義郎朱郁脩職郎¶
趙舜臣通&KR0033;郎杜鐸進士李先之也孫男十人龜朋儒林¶
郎格鉞南卿範槱勛夏欽鈞皆未仕而格&KR0207;欽亡矣孫女¶
六人其壻周敦書李厖李徽將仕郎呉時萬上官珪上官¶
揚曽孫十七人大正大時大椿大全大猷大學大昌大淵¶
<pb:KR4d0226_SBCK_089-18b>¶
大　大聲大韶大受大嚴大任大用餘未名女十四人其¶
壻任斗南林&KR0142;李价餘尚㓜玄孫男六人公震公升公顯¶
公回公煥公章嗚呼是亦盛矣黄氏之昌阜於世也其可¶
量哉銘曰¶
　　曁曁黄公　逢時之危　跡隨衆兆　思屬眇㣲¶
　　之死弗汙　以全其歸　温温夫人　克相其夫¶
　　人詔其子　以成厥家　夀考尊榮　百&KR0010;而徂¶
　　寳&KR0173;之阿　黄溪之里　東西相望　兩闕對起¶
　　子孫盈前　曽玄滿後　尚有&KR0194;靈　不逺來又¶
　　　旌忠愍節廟碑¶
紹興三年十月巳酉信州守臣王自中言臣幸得&KR0041;恩剖¶
符假守支郡視事之日考按圖牒&KR0060;見故簽書樞宻院事¶
<pb:KR4d0226_SBCK_089-19a>¶
張忠文公叔夜故知同州事鄭威愍公驤衣冠之藏皆在¶
郡境蓋聞在昔靖康之難虜&KR0016;長驅都城危迫四靣勤王¶
之兵逡巡前却莫有至者而忠文獨以南道之師千里赴¶
難軍&KR0289;銳甚毎戰必克乃以廟筭猶豫卒不能有成功而¶
﨑嶇顛沛之餘竭力致死猶以必存宗社爲巳任事復不¶
就則遂閉口絶食而以身殉焉其後虜人分兵西闚&KR0028;陜¶
所向降下無不如意則又有如威愍者獨以&KR0012;城憊卒嬰¶
其乗勝焱銳之&KR0289;蔽&KR0210;三秦以備廵幸虜兵大至鄰援四¶
絶知不能守而勇氣彌厲誓必與郡俱爲存亡城䧟之日¶
遂隕其生而不悔是其見危致命殺身成仁皆足以無愧¶
於人臣之義是以聖朝痛悼襃恤屢加立廟賜名著在祀¶
典盖非獨以慰忠魂於地下實以昭示萬世臣子忠義之¶
<pb:KR4d0226_SBCK_089-19b>¶
大訓而吏惰失職脩奉弗䖍忠文雖得即墓爲祠以嚴貌¶
象然而僻在永豐靈鷲深山之中既無以侈上恩厲衆志¶
至於威愍葬&KR0021;在馮翊者道旣阻絶而其故郷玉山東郭¶
有墳無廟則行路之人所爲愴惻而臣不佞&KR0057;竊懼焉謹¶
巳相地兩縣之境通涂之側出留州錢屬吏鳩工度爲&KR0031;¶
廟擬則巡逺庻幾有以掲䖍妥靈表勸忠義仰稱建炎紹¶
興明詔之遺㫖謂宜假以光靈定其名號䇿書申命以詔¶
無極臣不勝大願敢昧死請事下禮部太常合議條奏咸¶
謂二臣之廟前巳賜額宜因其故合而名之制詔禮官議¶
是其以旌忠愍節之廟爲額於是尚書符郡主者施行如¶
章而王侯巳召還矣始侯既屬役於玉山令芮立言永豐¶
令潘友文又以書來請銘於熹於是兩令課功作治如法¶
<pb:KR4d0226_SBCK_089-20a>¶
復使人來申致侯命熹旣樂道二公之事又重侯請乃序¶
而詩之俾俟廟成釁而刻焉王侯字道夫永嘉人自少魁¶
壘有竒節嘗爲夀皇聖帝極陳當世之務夀皇恱其言欲¶
大用之而未及也是其爲政知所先務固宜如此其詩曰¶
　　皇皇后帝　降&KR0168;下民　君臣之義　父子之仁¶
　　臣之事君　䇿名委質　報生以死　身豈遑恤¶
　　若魚熊掌　取舎之間　是孰使之　其性則然¶
　　林林之生　孰無此性　利害刼之　或失其正¶
　　文武張公　投命重圍　擁&KR0012;弗遂　視死如歸¶
　　侃侃鄭公　遥遥&KR0012;壘　城亡與亡　其節亦偉¶
　　方時大變　衆潰如川　二公相望　砥柱屹然¶
　　慷&KR0099;臨危　一心如水　實全其天　萬世不死¶
<pb:KR4d0226_SBCK_089-20b>¶
　　招魂作主　帝有閔書　吏惰不稱　神用弗居¶
　　孰見孰聞　孰嗟孰歎　孰烝孰嘗　孰克用勸¶
　　守侯請命　奠此新宫　煌煌巨扁　合舊増崇¶
　　麗牲有碑　螭蟠&KR0027;&KR0018;　我其銘之　過者必下¶
　　紹熈四年五月戊寅具位新安朱熹撰¶
　熹旣銘此碑明年祗召造朝道出祠下將往拜焉則貌¶
　象未設而它役亦未訖功問其故則曰王侯旣去而歳¶
　惡民飢兩令尋亦終更而今玉山宰温國司馬君䢍始¶
　將終之也君文正公諸孫其大父忠㓗公亦以扈從北¶
　狩守節不汙沒其身宜其有感於二公之事不待州家¶
　之命而卒有以成王侯之志也十月壬子以訖事來告¶
　熹以爲是亦宜得附書因紀其事使寫刻于碑之左方¶
<pb:KR4d0226_SBCK_089-21a>¶
　　　中奉大夫直煥章閤王公神道碑銘¶
孝宗皇帝嗣服之初&KR0099;念陵廟之讎恥未報中原之版圖¶
未復寤寐俊傑以圖事功而羣臣駑下曽莫有以當上意¶
者蓋十餘年乃得金部郎官王公於奏對間意聳然異其¶
言旣退又出手札以訪焉俾悉其詞以對公自以&KR0012;逺一¶
朝得見人主論天下事便&KR0041;開納而詔墨下詢其勤又如¶
此誠爲不世之遇遂極言無所隱上益嘉歎詔兼崇政講¶
官夜直必召反覆咨訪屢移晷刻大臣忌之啓以爲淮東¶
帥上不許曰王某諌官御史材也由是忌者愈側目則使¶
人通慇懃更以羙官啖公公不爲屈彼計無所施而猜懼¶
益深會公與本曹尚書爭職事乃潜相表裏爲巧語以中¶
公使出&KR0024;郡盖公自是轉徙於外幾二十年而孝宗念公¶
<pb:KR4d0226_SBCK_089-21b>¶
終始不替數對近臣及公猶有臺諌語比復召還則已迫¶
移御不及對矣以是公訖不得復與朝廷議以没有識爲¶
公歎恨而公處之怡然無幾㣲見言靣其所以言於上者¶
亦未嘗以一字語人雖親子弟莫得聞焉盖公之爲人於¶
此可見其梗槩而君臣之際從古所難可勝歎哉可勝歎¶
哉公世爲婺州人八世祖始自義烏之鳯林徙居金華郡¶
城下曽祖　祖　父　皆不仕而父以公貴贈中散大夫¶
母賈氏亦贈令人公諱師愈字與正一字齊賢生七年逄¶
兵亂從父嬰城誓死不暫去其側少長讀書郊外精舎郷¶
先生潘舎人義榮出㳺見而異之指菴前竹命賦詩公遜¶
謝一再操筆立成其卒章有願堅　栢操同保&KR0010;寒心之¶
句潘公大嗟賞之命刻其語竹上後復以書論爲文養氣¶
<pb:KR4d0226_SBCK_089-22a>¶
之法於潘公時年甫十三而義正詞逹意象和雅蔚然有¶
成人之度潘公益&KR0009;之召致門下教視均子姪與見&KR0027;山¶
先生楊公受易論語之&KR0003;公又自從東萊吕舎人居仁問¶
知中朝諸老言行之懿二公皆器許之於是益自刻厲大¶
肆其力於六經子史百氏之書手抄口誦晝夜不息俄遭¶
父䘮貧不得&KR0590;族姻欲使從俗爲火葬公號泣不食者累¶
日見者感動合力助之乃克襄事終䘮家益窮空斆學以¶
養母而自奉甚薄人所難堪其教飭子弟極懇&KR0323;與其父¶
兄言亦未嘗不依於孝弟忠信而閭巷田野之間情僞休¶
戚皆習知之其所以動心忍性拂亂増益而進於日新者¶
又非他人所及知也年二十有七乃登進士第調建州崇¶
安尉未行遭母䘮哀毀骨立得疾幾殆服除調臨江軍軍¶
<pb:KR4d0226_SBCK_089-22b>¶
學教授江西之俗右文詞而左學行及公之來諸生見其¶
色温氣和言動有法固巳深敬服之及開講席則又告以¶
學爲君子之&KR0003;聞者亦動心焉其不率者教詔懇惻亦多¶
自悔改行僧杲有時名竄嶺外得歸所過士大夫争先禮¶
敬至臨江郡守延致俾升高坐&KR0003;佛法而率其屬往聽焉¶
召公與俱公謝曰彼之&KR0003;某所不能知然以儒官委講而¶
北靣於彼某縱自輕柰辱吾道何守不能強識者韙之再¶
調和州教授軍興官省更授提&KR0039;坑冶司幹辦公事未赴¶
改潭州南嶽廟盖居閒又七八年生事益落而德學益進¶
朋舊間有去登要路者視之漠如也尋改京官知潭州長¶
沙縣事其爲政一以仁恕安静爲本而綱目嚴整守之有¶
常人亦莫得而犯也民以事至廷中降意循撫辨告諄悉¶
<pb:KR4d0226_SBCK_089-23a>¶
事有難處爲之反復計慮深逺不以一旦决遣快健爲巳¶
能而要以民不受弊於數十年之後爲巳安人始而或&KR0015;¶
其迂乆而後服其存心之厚愛人之周也里正之役困於¶
科擾故多隱避吏又操先後予奪之柄以導其争而又乆¶
不爲决使必破産而後已公至罷諸無名之歛人已欣然¶
就役至有當代則又第其丁産之高下停年之近逺先期¶
下之俾自推擇定當役者以告於是民無以役訟至常平¶
使者之臺者臺吏病之反白使者下書詰公爲骫法狥情¶
者公不爲變楚俗尚巫&KR0017;窮山中有叢祠號影株神愚民¶
千百輩操兵會祭且欲爲亂郡議發兵討之公曰此非所¶
以靖亂也退宻召語一二土豪貼以射士出其不意往悉¶
禽其魁桀以送州而散其黨與因撤其廟禁勿復祠民間¶
<pb:KR4d0226_SBCK_089-23b>¶
疾病婚嫁舊皆决於巫史俗以甚弊而官利其多鬻乳香¶
不之禁也公復下令毋以香市於巫其爲竒衺以惑衆者¶
必罰無赦俗爲少變時汶上劉子駒廣漢張敬夫皆居郡¶
中公以暇日與之遊從容講貫所造益深逺一旦莫府所¶
下文書有不便於民者公以利害争之不得退將引去敬¶
夫疑之曰行而無資柰何公曰吾之來也固已慮此而先¶
辦歸&KR1149;矣豈待今日而後計耶敬夫靣歎加敬而事亦竟¶
得&KR0230;帥守張安國舎人知公深旣剡薦之及移荆州又奏¶
取以爲屬而公已有召命矣入對首論人主不可自用其¶
聦明以失委任之體又論災異之來當恐懼修省以盡應¶
天之實言甚剴切上皆嘉納公復進言辛巳之變天實授¶
我以中原而我無以待之坐失機㑹今當亟爲修德惠民¶
<pb:KR4d0226_SBCK_089-24a>¶
搜羅俊傑屯據要害之計庻幾異日幾會復来有以待之¶
因及&KR0065;事甚悉上意良恱問卿何以知此公對曰臣在長¶
沙戍將往来臣必詢之故得其實上益喜曰卿爲縣乃能¶
留意於此耶除知嚴州先是張敬夫守此&KR0022;民安樂之旣¶
召還而諸公難其代故特以授公公至一躡其故迹無所¶
更改民又益喜敬夫嘗奏請蠲丁鹽紬絹之稅得免一年¶
至是公又奏曰州土窮瘠唯産&KR0094;桑乃不取其紬絹而使¶
折錢巳非任土之意而所折又太重是以民尤苦之今未¶
能盡罷而僅免其一年不若但今歳輸本色猶足以少紓¶
民力也會歳旱爲請於朝得移婺州米五千斛以糶且俾¶
糴於秋成以償公又奏曰郡無良田多水旱有如異日復¶
致饑饉而後奏請俟報則恐有不及事之悔况郡素少米¶
<pb:KR4d0226_SBCK_089-24b>¶
使糴以償亦非計也願詔有司異時嚴州饑則移婺州之¶
粟如今歳而即以其直歸之則於事爲兩得矣詔皆從之¶
公爲政大略如長沙時然於權豪則用法無所貸大姓&KR0029;¶
勢合黨貪頼民田公數其罪杖之而奪田歸其主凡姦民¶
大駔詐冐侵誣皆下吏案驗悉置之法賞信罰必威令肅¶
然姦凶帖息不敢犯而善良&KR0023;安其業&KR0022;人畏而愛之至¶
今猶曰安得復如王奉議時也然嚴距行都宻邇士大夫¶
往來無虚日公莊正自持接遇以禮不以形勢有所低昻¶
以故多不恱者因謂公政過嚴相與騰口以撼公㑹上饒¶
驕兵讙譟臺臣因露章請移公守信以彈壓之蓋名以材¶
選而實非善意也然公威望素孚驕兵聞風畏讋不敢復¶
爲故態公至更爲申明紀律而壹以寛惠撫之遂以無事¶
<pb:KR4d0226_SBCK_089-25a>¶
歳復大旱它郡流民就食者衆公先事定計時方仲秋即¶
議發廪以糶或咎其太蚤恐後無以繼公曰此非若所知¶
也救之早則民心安而流移少且各愛其屋廬生業而無¶
與爲亂矧吾巳致米二十萬斛矣不患其無以繼也即命¶
掲牓賑糶始自今日以盡來年八月而後巳時民間米價¶
巳騰踴公命官糶之直財少損之使不至大相絶視&KR0059;價¶
自平則又益下之故無冐濫之姦而&KR0059;價亦不得起於是¶
人心帖然而富室自知無所牟大利莫復有閉糴者願有¶
以佐縣官者聽之而亦弗之強也公又益以金錢致船粟¶
來者舳艫相䘖日糶千斛而猶不乏常平司下書俾移五¶
萬斛於番陽官吏皆言勿予父老亦&KR0210;道泣訴公曉之曰¶
彼與若曹皆國家赤子吾食旣有餘矣亦何忍視&KR0013;之莩¶
<pb:KR4d0226_SBCK_089-25b>¶
死而不之救乎亟具舟輸之番陽頼以濟明年流民欲歸¶
其郡者復予行資以遣之蜀人黃鈞仲秉知名士也聞其¶
事貽書贊羙以爲富公青社之功不是過以是政譽日聞¶
有㫖召對除金部郎官尋兼崇政殿&KR0003;書乾道七年也公¶
時年巳五十餘矣數召對言事上所賜書若曰比聞奏對¶
頗及治道之具而未詳也尚有可禆政體而宜於今者亟¶
復條奏其眷待之渥一時在廷之士莫得望焉執政曽懐¶
以財利進而前在版曹貸内府緡錢數百萬未有以償一¶
日上以問户部尚書楊倓倓不知所對退取諸郡積逋緡¶
錢七百萬付金部使督之公曰此錢徒有名耳督之未必¶
有得而文移一下所擾者不知幾何人且中外一體若&KR0022;¶
計未&KR0073;不若歸誠君父以幸寛免豈宜舉此虚籍以罔上¶
<pb:KR4d0226_SBCK_089-26a>¶
而病民耶持其事不下倓大不樂乃宻言於上曰王某以¶
學術自&KR0018;不肯屑意金榖事而曽懐亦畏公在上左右斥¶
其短又譛公漏&KR0165;省中語上始怒詔罷公而臺諌有爲公¶
辨明者上復問懐所&KR0165;何語懐不能對上悟遂改知饒州¶
待次兩年以例入奏所論縣令宜以三年爲任事亦施行¶
當軸或欲留公以自助公遜辭謝去上命更以公爲京西¶
路轉運判官公以楊倓方帥湖北兩路事多相&KR0028;不欲行¶
乃卒赴番陽番陽乆廢不理公&KR0059;凋弊公到郡爲振綱維¶
决滯訟政始有經塞弊源革浮蠹財用有紀郡歳輸米十¶
二萬斛於建康僦載之資取之民者有常數後多爲總所¶
移它處而道里或過倍則其費無所取郡常輟它錢以續¶
之以故郡日益貧而綱運亦有愆期折閱之患至是公力¶
<pb:KR4d0226_SBCK_089-26b>¶
請於朝凡綱運皆無得改撥有不獲巳即先期告下俾得¶
預辦其費以行朝廷從之綱運遂得無耗失而郡歳省緡¶
錢六七萬云郡故多盗妖賊酋帥韓政黨衆日盛且爲亂¶
公設方略禽捕&KR0023;之及將受代淮甸劇賊劉五從惡少五¶
十餘人轉掠入境殺人縱火與官軍遇輙以九人分三隊¶
以迎敵其&KR0289;不可當或&KR0013;圍則合其衆爲圓陳外向潰出¶
所殺傷官軍民兵甚衆公不以當去自弛調兵定計命毋¶
得與賊戰但嚴守津要而日驅逐之晝夜毋得休息一旦¶
乗其憊盡&KR0023;之於是羣盗震懾其後累年猶相告戒以番¶
陽爲不可犯也就除本路轉運判官時諸郡多賢守而政¶
事之才不能無短長有訟不决而訴於臺者公爲更互委¶
屬而隂喻以意要使訟者得伸而聽者無所貶一路稱治¶
<pb:KR4d0226_SBCK_089-27a>¶
會歳大旱奏請出椿積米百萬斛分予諸郡使爲賑糶以¶
安民心人以爲便而用事者靳之僅得其什一又奏閣畸¶
零夏稅免甲礼牛皮馬榖諸賦詔皆從之饑民頼焉改除¶
荆湖北路轉運判官而湖北之旱甚於江東公究心賑恤¶
奏請規畫曲盡其至遂得寒疾得請主管武夷山冲佑觀¶
除兩淅東路提&KR0039;刑獄公事未行改福建路轉運判官始¶
至承空乏之後入不支出公念一路之&KR0009;獨仰漕司而經¶
費猶不給柰緩急何即爲校索源流整飭程度節冗費檢¶
吏姦要使歳用之餘常有倍積而後巳行之有常不徐不¶
疾未幾孥藏日充而民不告病後之繼者皆莫能及也閩¶
上四州官鬻鹽以給歳費始皆爲民病後屢改法三郡得¶
少蘇而汀之爲郡獨以兵冦之餘田稅隱䧟故公&KR0059;百計¶
<pb:KR4d0226_SBCK_089-27b>¶
皆&KR0029;鹽以辨而鹽所自來則官運逺而&KR0059;販近故官價高¶
而&KR0059;直平又以距諸使治所皆絶逺故抑配刼假之公行¶
而民無所訴困極無聊數起爲亂輙見夷㓕議者欲變官¶
鬻爲鈔引以捄之公獨言鬻鹽固不能無弊然異時鈔或¶
不售則科買之害必有甚於鬻鹽者今但盡蠲汀州&KR0043;&KR0018;¶
漕司緡錢若干而下其鹽直斤十有五錢其當送漕司以¶
轉餉者若干分隷諸司者若干皆丐之以足留州之用則¶
一歳之間公&KR0059;所損合爲緡錢五萬有竒矣若更精擇守¶
令一意奉行自爲悠乆之利而法亦不必改也然鈔議旣¶
寢而公&KR0003;亦竟不行汀民之病迄今不得瘳議者盖兩惜¶
之孝宗猶念公不忘屢欲召用而輔臣以宗屬爲嫌竟不¶
果垂滿乃詔公以直秘閣居故官餘年上更用宰相乃除¶
<pb:KR4d0226_SBCK_089-28a>¶
公兩淅西路提&KR0039;刑獄公事促召入對會孝宗巳厭萬機¶
乃見今夀康皇帝即奏宜體付託之重勿忘未報之讎并¶
及中外輕重大勢上亦襃歎再三始至即發平江通守姦¶
贓累鉅萬畿甸肅然然公於是時巳决退休之志未數月¶
即上章丐閑詔進職一等提舉武夷山冲佑觀公從容還¶
家燕閒自適讀書玩理教誘後進德望隱然爲東州之重¶
明年紹熈改元七月七日以疾終于居第之正寢時年六¶
十有九矣階至中奉大夫職直煥章閣爵金華縣男邑户¶
三百蓋公爲人沉静篤實簡淡和粹得之天資平居莊黙¶
不妄言&KR0015;雖在暗室如對大賔其於接物温恭誠信充積¶
有餘而出之謹嚴如有劑量使人可親而不可狎嘗念親¶
在時貧無以養食飲服用終身不忍有所加歳時祀享輙¶
<pb:KR4d0226_SBCK_089-28b>¶
哀慕如弗勝書史外泊然無所嗜几案間無一長物吾官¶
取予問法如何推逹賢才不爲勢屈其見於施設者大要¶
以聖賢之言爲必可行師友之論爲必可信雖其中所以¶
自守者凛然有不可奪之操至於稱人之善則又色愉神¶
暢如巳有之雖剸繁治劇剔蠹鉏姦隨事制變各有條理¶
然仁厚之意惻怛之誠藹然行於其中則又有非一時長¶
於吏治者所能及晚年更練益精&KR0386;養益厚渾然不見圭¶
角病革猶爲諸子誦&KR0003;前賢事業勉勵訓飭語訖而逝其¶
間於死生之際又如此公於文不苟作議奏又多削藁今¶
次其存者若干卷藏于家娶同郡俞氏封令人其父持國¶
倜儻有逺志蚤以文試有司不合遂放意山水間自號溪¶
西老人令人歸公時公甚貧佐公養親盡其力斥奩中&KR1149;¶
<pb:KR4d0226_SBCK_089-29a>¶
以遣諸妹無少吝後公居閑累年相與攻苦食淡處之甚¶
安使公得以厲志德業而無内顧之憂者令人之力爲多¶
也及公宦逹而令人儉素勤力不改平日之舊治家甚整¶
教子甚嚴遇族姻甚厚奉祀享賔甚敬而㓗至是哭公過¶
哀後三月亦不起疾子男四人長瀚從事郎新武當軍節¶
度推官次漢迪功郎新臨安府仁和縣尉次洽未仕次潭¶
迪功郎新紹興府㑹稽縣主簿女五人長適進士陳思次¶
適太學上舎生時涇次適進士俞衮次適進士葉紹彭次¶
適將仕郎潘晉孫孫男六人桐集操餘未名明年十月諸¶
&KR0012;奉公及令人之柩葬于金華縣白沙郷石筍原之臺山¶
後三年乃以太府寺丞吕君祖儉之狀來請銘熹與公雖¶
同年進士視公爲前輩自公在長沙時始&KR0023;從遊固巳敬¶
<pb:KR4d0226_SBCK_089-29b>¶
愛其爲人及公入閩而聞其議論觀其行事又益熟義不¶
得辭且讀吕君之狀事皆詳實不誣乃刪其要而系以銘¶
銘曰¶
　　天賦之竒　又粹以温　篤行敏學　有本有文¶
　　誠意所通　士服民信　入告于廷　帝有清問¶
　　孰媒而合　孰&KR0169;以離　歛其餘功　梟凶哺饑¶
　　曰首來歸　謂諧&KR0494;契　時與事違　卒不大試¶
　　白沙之里　石筍之原一丘之閟　萬世之安¶
　　石筍之原　白沙之里　孰詔無窮　視此哀誄¶
　　　義靈廟碑¶
慶元元年春二月勑以台州土民所請故直祕閣&KR0364;侯之¶
祠爲義靈廟州人老穉聞是命下驚喜讙呼奔走迎拜導¶
<pb:KR4d0226_SBCK_089-30a>¶
致祠下酌奠以告大書扁牓金朱煒煌掲于門楣庸侈上¶
賜而其耆艾學士大夫葉君聖耦等四十餘人亦㑹祠廷¶
相與言曰往&KR0010;盗起幇原連䧟六州戎毒所加民無噍&KR0011;¶
而吾台人獨得全其室家仰父俯子傳世不絶以至于今¶
者&KR0364;侯力也沒而弗祀固無以慰吾民之心祀而弗命又¶
無以彰吾侯之德今則廟事旣脩而亦幸&KR0041;上恩列祀典¶
矣顧無金石以著本初其何以昭報事於長乆且當日弃¶
城冐賞之人其子孫猶有存者蓋嘗肆爲妄&KR0003;強祔其祖¶
以遂侵誣之計吾州之人亦斥其僞以控于朝而報絀之¶
矣然或乆而不傳則未敢必其無後患也乃以書來請&KR0144;¶
其事熹以衰朽欲謝不能而復自念往使淛東留台最乆¶
固巳熟聞兹事而有感於中矣矧以諸君之請之力其何¶
<pb:KR4d0226_SBCK_089-30b>¶
可辭則應曰諾而病未能也乃今大守周府君侯又因鄞¶
縣主簿趙生師䢼踵門以請則爲考按台人前進士陳君¶
思恭所爲日記及故■部侍郎陳公公輔諸人之銘序賛¶
頌皆言聞亂之初闔郡震恐太守趙資道郡丞李景淵咸¶
愕眙不知所爲謀欲遁去它吏相顧亦無敢出一語者侯¶
方司户曹事乃獨&KR0099;然請任其責有異議者輙靣叱之即¶
日移書訣其父母昆弟而閉其妻子於官舎悉召州人諭¶
以利害人人感泣踴躍聽命乃亟下令發夫守險增陴濬¶
隍除器募兵積糧致用分屯列柵爲死守計日夜循撫甘¶
苦同之城中之人始有固志而守丞以下則皆巳遁去乆¶
矣旣而山民吕師嚢起兵應賊號十餘萬導以攻城前後¶
數四侯皆應機設械立摧破之手弓臨城殪厥渠帥賊遂¶
<pb:KR4d0226_SBCK_089-31a>¶
退走卒全其郛凡所存活以大萬計參伍其&KR0003;一無異詞¶
是則侯之爲烈章章明矣獨稽史籍則見當時實以守城¶
破賊爲丞之功進領郡符就加職秩乃與所聞不&KR0011;而於¶
妄&KR0003;反有助焉於是更即諸書以求其故然後乃見當時¶
守丞雖遁而侯於所下文書猶必存其位號宼退圍解亟¶
迎以歸俾上功狀而巳不預焉丞盖熈豐故家諸子又皆¶
貴仕故得獨冐顯賞塵䇿書而侯反下從捕盗七人之比¶
僅改京秩初階移官旁郡以去是則閹尹擅兵賊臣柄國¶
之所爲而後來侵誣妄論所由起也一時之謬流惑萬世¶
向非台之文獻有足證者民吏稱思乆而不怠則亦何所¶
質正而决其是非哉嗚呼是又可歎也巳&KR0364;侯名膺字子¶
勤後保南都守陳蔡以抗狂虜乗勝炎銳之&KR0289;勲績尤盛¶
<pb:KR4d0226_SBCK_089-31b>¶
&KR0134;進大元帥於濟州所陳又皆當時天下大計切中機㑹¶
其於建炎紹興之史法當立傳而熹於是書蓋嘗受詔參¶
筆削矣是以因書此碑而并覈其眞僞如此不唯少塞台¶
人之意亦使後之執筆者有以考焉廟數遷徙今在城西¶
北隅永慶寺東實侯所再築而力戰破賊處台人迎侯繼¶
室趙夫人及諸孫仲宜等使居其旁通判州事吕君祖儉¶
謀爲買田以資奉守未就而去談者惜之然以台人之德¶
侯如此吾知其繼而成之者無難也是歳八月癸丑朔具¶
官朱熹撰¶
晦庵先生朱文公文集卷第八十九¶
　　　　　　　　　　　　侯官縣儒學訓導劉簮校¶
