# -*- mode: mandoku-view -*-
#+TITLE: 晦庵集
#+DATE: 2015-09-23 10:22:50
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 89

<md:KR4d0226_SBCK_088-28b>¶
八十九¶　　　　宋　朱子　撰
　　碑¶
　　　右文殿修撰張公神道碑¶
淳熙七年春二月甲申祕閤修撰荆湖北路安撫廣漢
張¶公卒於江陵之府舍其弟衡州使君杓䕶其柩以歸
葬於¶潭州衡陽縣楓林鄉龍塘之原按令式立碑墓道
而以書¶來謂熹曰知吾兄者多矣然最其深者莫如子
<pb:KR4d0226_WYG_089-1b>
今不可以¶不銘熹嘗竊病聖門之學不傳而道術遂為
天下裂士之¶醇慤者拘於記誦其敏秀者&KR0247;於詞章既
皆不足以發明¶天理而見諸人事於是言理者歸於老
佛而論事者鶩於¶管商則於理事之正反皆有以病焉
而去道益逺矣中間¶河洛之間先生君子得其不傳之
緒而推明之然今不能<md:KR4d0226_SBCK_089-1b>¶百年而學者又失其指近嵗乃
幸得吾友敬夫焉而天下¶之士乃有以知理之未始不
該於事而事之未始不根於¶理也然又不得盡其所為
<pb:KR4d0226_WYG_089-2a>
而中道以没不有考焉以垂於¶世吾恐後之君子將有
憾於吾徒也熹之愚固不足以及¶此然於共學輩流偶
獨後死矧定叟之所以見屬者又如¶此其何以辭顧以
疾病之不間後五六年乃得考其事而¶叙之曰公諱栻
字敬夫故丞相魏國忠獻公之嗣子也生¶有異質頴悟
夙成忠獻公愛之自其幼學而所以教者莫¶非忠孝仁
義之實既長又命往從南嶽胡公仁仲先生問¶河南程
氏學先生一見知其大器即以所聞孔門論仁親¶切之
<pb:KR4d0226_WYG_089-2b>
指告之公退而思若有得也以書質焉而先生報之¶曰
聖門有人吾道幸矣公以是益自奮厲直以古之聖賢<md:KR4d0226_SBCK_089-2a>¶自期作希顔録一篇蚤夜觀省以自警䇿所造既深逺
矣¶而猶未敢自以為足則又取友四方益務求其學之
所未¶至蓋玩索講評踐行體騐反覆不置者十有餘年
然後昔¶之所造深者益深逺者益逺而反以得乎簡易
平實之地¶其於天下之理蓋皆瞭然心目之間而實有
以見其不能¶已者是以决之勇行之力而守之固其所
<pb:KR4d0226_WYG_089-3a>
以篤於君親一¶於道義而没世不忘者初非有所勉慕
而强為也少以䕃¶補右承務郎辟宣撫司都督府書冩
機宜文字除直祕閤¶是時天子新即位慨然以奮伐仇
敵克復神州為已任忠¶獻公亦起謫籍受重寄開府治
戎參佐皆極一時之選而¶公以藐然少年周旋其間内
賛宻謀外參庶務其所綜畫¶幕府諸人皆自以為不及
也間以軍事入奏始得見上即<md:KR4d0226_SBCK_089-2b>¶進言曰陛下上念宗社
之讐恥下閔中原之塗炭惕然於¶中而思有以振之臣
<pb:KR4d0226_WYG_089-3b>
謂此心之發即天理之所存也誠願¶益加省察而稽古
親賢以自輔焉無使其或少息也則不¶惟今日之功可
以必成而千古因循之弊亦庶乎其可革¶矣上異其言
蓋於是始定君臣之契已而忠獻公辭位去¶用事者遂
罷兵與敵和敵乘其隙反縱兵入淮甸中外大¶震然廟
堂猶主和議至勑諸將毋得以兵向敵時忠獻公¶已即
世公不勝君親之念甫畢藏事即拜疏言吾與敵人¶乃
不共戴天之讐向來朝廷雖亦嘗興縞素之師然玉帛
<pb:KR4d0226_WYG_089-4a>
之使未嘗不行乎其間是以講和之念未忘於胸中而
至¶誠惻怛之心無以感格乎天人之際此所以事屢敗
而功¶不成也今雖重為羣邪所誤以蹙國而召㓂然亦
安知非<md:KR4d0226_SBCK_089-3a>¶天欲以是開聖心哉謂宜深察此理使吾胸中
了然無纎¶芥之惑然後明詔中外公行賞罰以快軍民
之憤則人心¶悦士氣充而敵不難却矣繼今以往益堅
此志誓不言和¶専務自强雖折不撓使此心純一貫徹
上下則遲以嵗月¶亦何功之不成哉疏入不報後六年
<pb:KR4d0226_WYG_089-4b>
始以補郡臨遣得復¶見上時宰相雖以恢復之説自任
然所以求者類非其道¶且妄意公素論當與已合數遣
人致慇懃公不答見上首¶言先王之治所以建事立功
無不如志以其胸中之誠足¶以感格天人之心而與之
無間也今規畫雖勞而事功不¶立陛下誠深察之日用
之間念慮云為之際亦有私意之¶發以害吾之誠者乎
有則克而去之使吾中扄洞然無所¶間雜則見義必精
守義必固而天人之應將不待求而得<md:KR4d0226_SBCK_089-3b>¶矣夫欲復中原
<pb:KR4d0226_WYG_089-5a>
之地當先有以得其百姓之心欲得中原¶之心當先有
以得吾百姓之心而求所以得吾民之心者¶豈有他哉
不盡其力不傷其財而已矣今日之事固當以¶明大義
正人心為本然其所施有先後則其緩急不可以¶不詳
所務有名實則其取舍不可以不審此又明主所宜¶深
察也明年召還宰相又方謂敵勢衰弱可圖建遣泛使¶
往責陵寢之故士大夫有憂其無備而召兵者皆斥去
之¶於是公見上上曰卿知敵中事乎公對曰不知也上
<pb:KR4d0226_WYG_089-5b>
曰敵¶中饑饉連年盜賊四起公又對曰敵中之事臣雖
不知然¶境中之事則知之詳矣上曰何事公遂言曰臣
竊見比年¶諸道亦多水旱民貧日甚而國家兵弱財匱
官吏誕謾不¶足倚仗正使彼實可圖臣懼我之未足以
圖彼也上為黙<md:KR4d0226_SBCK_089-4a>¶然久之公因出所奏書讀之曰臣竊謂
陵寢隔絶誠臣子¶不忍言之至痛然今未能奉詞以討
之又不能正名以絶¶之乃欲卑詞厚禮以求於彼其於
大義已為未盡而異論¶者猶以為憂則其昧陋畏怯又
<pb:KR4d0226_WYG_089-6a>
益甚矣然臣竊揆其心意¶其或者亦有以見我未有必
勝之形而不能不憂也歟蓋¶必勝之形當在於蚤正素
定之時而不在兩陣决機之日¶上為竦聴改容稱善至
於再三公復讀曰今日但當下哀¶痛之詔明復讐之義
顯絶敵人不與通使然後修徳立政¶用賢養民選將帥
練甲兵通内修外攘進戰退守以為一¶事且必治其實
而不為虚文則必勝之形隠然可見雖有¶淺陋畏怯之
人亦且奮躍而争先矣上為嘆息褒諭以為¶前未始聞
<pb:KR4d0226_WYG_089-6b>
此論也其後又因賜對反復前説上益嘉歎面<md:KR4d0226_SBCK_089-4b>¶諭當以
卿為講官冀時得晤語也時還朝未朞嵗而召對¶至六
七公感上非常之遇知無不言大扺皆修身務學畏¶天
恤民抑權倖屏讒諛之意至論復讐之義則反復推明¶
所以為名實之辨者益詳於是宰相益憚公而近倖尤
不¶悦遂合中外之力以排之而公去國矣葢公自是退
居三¶年更歴兩鎮雖不復得聞國論而蚤夜孜孜反身
修徳愛¶民討軍以俟國家扶義正名之舉尤極懇至於
<pb:KR4d0226_WYG_089-7a>
是天子益¶知公可用嘗賜手書褒其忠實葢將復大用
之而公已病¶矣病亟且死猶手疏勸上以親君子逺小
人信任防一已¶之偏好惡公天下之理以清四海克固
丕圖若眷眷不能¶忘者冩畢緘付府僚使驛上之有頃
而絶嗚呼靖康之變¶國家之禍亂極矣小大之臣奮不
顧身以任其責者葢無<md:KR4d0226_SBCK_089-5a>¶幾人而其承家之孝許國之忠
判决之明計慮之審又未¶有如公者雖降命不長不克
卒就其業然其志義偉然死¶而後已則質諸鬼神而不
<pb:KR4d0226_WYG_089-7b>
可誣也始公出幕府即罹外艱¶屏居舊廬不交人事會
盜起郴桂間聲摇數路湖南帥守¶劉公珙雅善公時從
訪問籌䇿卒用以破賊還朝為上極¶言公學行志業非
常人比上亦記公議論本末除知撫州¶未上改嚴州到
任問民疾苦首以丁鹽錢絹太重為請得¶蠲是嵗半輸
召為尚書吏部員外郎兼權左右司侍立官¶時廟堂方
用史正志為發運使名為均輸而實但盡奪州¶郡財賦
以惑上聴逺近騷然人不自安賢士大夫争言其¶不可
<pb:KR4d0226_WYG_089-8a>
而少得其要領者公亦為上言之上曰正志以為今¶但
取之諸郡非取之於民也何傷公對曰今日州郡財賦<md:KR4d0226_SBCK_089-5b>¶大扺刼刼無餘若取之不已而經用有闕則不過巧為
名¶色而取之於民耳上聞之矍然顧謂公曰論此事者
多矣¶未有能及此者如卿之言是朕假手於發運使以
病吾民¶也旋閲其實果如公言即詔罷之兼侍講除左
司員外郎¶經筵開以詩入侍因葛覃之篇以進説曰治
常生於敬畏¶亂常起於驕淫使為國者毎念稼穡之勞
<pb:KR4d0226_WYG_089-8b>
而其后妃不忘¶織紝之事則心之不存者寡矣周之先
后勤儉如此而其¶後世猶有以休蠶織而為厲階者興
亡之效於此見矣既¶又推廣其言上陳祖宗自家刑國
之懿下斥當時興利擾¶民之害詳焉上亦歎曰此王安
石所謂人言不足恤者所¶以誤國事也俄而詔以知閤
門事張説簽書樞宻院事公¶夜草手疏極言其不可且
詣宰相質責之語甚切宰相慚<md:KR4d0226_SBCK_089-6a>¶憤不堪而上獨不以為
忤親札疏尾付宰相使諭指公復¶奏曰文武之勢誠不
<pb:KR4d0226_WYG_089-9a>
可以太偏然今欲左文右武以均二¶柄而所用乃得如
此之人非惟不足以服文吏之心正恐¶反激武臣之怒
也於是上意感悟命得中寢然宰相實隂¶附説明年乃
出公知袁州而申説前命於是中外讙譁而¶説後竟謫
死云淳熙改元公家居累年矣上復念公詔除¶舊職知
静江府經略安撫廣南西路廣西去朝廷絶逺諸¶州土
曠民貧常賦入不支出故往時立法諸州以漕司錢¶運
鹽鬻之而以其息什四為州用以是州得粗給而民無
<pb:KR4d0226_WYG_089-9b>
加賦其後或乃奪取其息之半則州不能盡運而漕司
又¶以嵗額責其虚息則高價抑賣之弊生而公私兩病
矣公¶始至未及有為専務以訪求一道之利病為事既
得其所<md:KR4d0226_SBCK_089-6b>¶以然者則為奏以鹽息什三予諸郡又因兼攝
漕臺出其¶所積緡錢四十萬而中分之一以為諸倉買
鹽之本一以¶為諸州運鹽之費奏請立法自今漕司復
有多取諸州輙¶行抑賣悉以違制議罪其敢以資燕飲
供饋餉者仍坐贓¶論詔皆從之所統州二十有五遼夐
<pb:KR4d0226_WYG_089-10a>
荒殘故多盜賊徼外¶蠻夷俗尚讎殺喜侵掠間亦入塞
為暴而州兵皆脆弱慵¶惰又乏糧賜死亡輙不復補鄉
落保伍亦名存而實廢邕¶管斗入羣蠻中最為重地而
戍兵不能千人獨恃左右江¶洞丁十餘萬為藩蔽而部
選提舉巡檢官初不擇人公知¶其弊則又為之簡閲州
兵汰冗補闕籍諸州黥卒伉健者¶以為効用合親兵摧
鋒等軍日習而月按之悉禁他役視¶諸州猶有不足於
糧賜若凡戈甲之費者更斥漕司鹽本<md:KR4d0226_SBCK_089-7a>¶羨錢以佐之申
<pb:KR4d0226_WYG_089-10b>
嚴保伍之令而信其賞罰知流人沙世堅¶才勇喻以討
賊自效所捕斬前後以十百數又奏乞選辟¶邕州提舉
巡檢官以撫洞丁傳令溪洞酋豪喻以弭怨睦¶鄰愛惜
人命為子孫長久安寧之計毋得輒相虜掠讎殺¶生事
而它所以立恩信謹關防示形制者亦無不備於是¶境
内正清方外柔服幕府無南鄉之慮矣朝廷買馬横山¶
嵗久弊積邊氓告病而馬不時至至者多道死公究其
利¶病得凡六十餘條如邕守上邊則瀕江有買船之擾
<pb:KR4d0226_WYG_089-11a>
綱馬¶在道則縁道有執牽之勞其或道死則抑賣其肉
重為鄰¶伍之患是皆無益於馬而有害於人首奏革之
其他如給¶納等量支券之姦以至官校叅司名次之弊
皆有以究其¶根穴而事為之防由是諸蠻感悦争以其
善馬來嵗額率<md:KR4d0226_SBCK_089-7b>¶常先期以辦而馬無滯留人知愛惜遂
無復死道路者上¶聞公治行且未嘗叙年勞乃詔特轉
承事郎進直寳文閣¶再任五年除秘閣修撰荆湖北路
轉運副使改知江陵府¶安撫本路湖北尤多盜州縣不
<pb:KR4d0226_WYG_089-11b>
以為意更共縱釋以病良¶民公入境首劾大吏之縱賊
者罷之捕姦民之舍賊者斬¶之羣盜破膽相率遁去公
又益為條教喻以利害俾知革¶心開其黨與得相捕告
以除罪其餘禁令方略大率如廣¶西時於是一路肅清
善良始有安居之樂郡去北邊不逺¶雖頗有分屯大軍
而主兵官率常與帥守不相中帥守所¶將獨神勁親兵
及義勇民兵若干人比年亦廢簡閲不足¶恃公既以禮
遇諸將得其驩心而所以恤其士伍之私者¶亦無不至
<pb:KR4d0226_WYG_089-12a>
於是將士感悦相戒無輒犯公令毎按親兵必<md:KR4d0226_SBCK_089-8a>¶使與大
軍雜試以相激厲均犒賞修義勇法使從縣道階¶級喻
以農隙閲習武事以俟不時按驗而加賞罰焉其後¶團
教則又面加慰諭勉以忠義而教以敦睦首領有捕盜¶
者為奏補官由是戎政日修而士心亦益感奮㑹有獻
言¶於朝請盡籍客戸為義勇者公慮惑民聴且致流亡
亟取¶丁籍閲之命一戸而三丁者乃籍其一以為義勇
副軍别¶置總首人給一弩俾家習之三嵗一遣官就按
<pb:KR4d0226_WYG_089-12b>
它悉無有¶所與且為奏言所以不可盡取之故闔境賴
焉辰沅諸州¶自政和間奪民田募游惰號刀弩手葢欲
以控制諸蠻而¶實不可用中廢復修議者多不以為便
詔與諸司平處列¶上公為奏去其病民罔上者數條詔
皆施行人亦便之並¶淮姦民出塞為盜法皆處死異時
官吏多蔽匿弗治至是<md:KR4d0226_SBCK_089-8b>¶捕得數人仍有北人在黨中公
曰朝廷未能正名討敵則¶疆場之事不宜使數負吾曲
命斬之以狥於境而縳其亡¶奴歸之北人歎其理直且
<pb:KR4d0226_WYG_089-13a>
曰南朝於是為有人矣信陽守¶劉大辯者婺州人也怙
勢希賞誘致流民而奪見戸熟田¶以與之一郡汹汹公
為遣吏平章乃定及是聞北人逐盜¶有近淮者則又虚
驚夜棄城郭盡室南走數十里軍民復¶大擾公方劾奏
之而朝廷用大辯請以見戸荒田授流民¶事下本道施
行如章公復奏曰陛下幸哀邊民前詔占田¶已懇者不
復通檢其未懇者二年不懇乃收為營田徳至¶渥也今
未及期而大辯不務奉承宣布反設詐諼虧國大¶信以
<pb:KR4d0226_WYG_089-13b>
濟凶虐且所招流民不滿百數而虚奏且十倍請并¶下
前奏論罪如法章累上大辯猶得易它郡以去蓋方是<md:KR4d0226_SBCK_089-9a>¶時上所以知公者愈深而惡公者忌之亦愈力公自以
不¶得其職數求去不得尋以病請乃得之然比詔下以
公為¶右文殿修撰提舉武夷山沖佑觀則已不及拜矣
卒時年¶四十有八柩出江陵老稚挽車號慟數十里不
絶訃聞上¶亦深為嗟悼四方賢士大夫往往出涕相弔
而静江之人¶哭之尤哀葢公為人坦蕩明白表裏洞然
<pb:KR4d0226_WYG_089-14a>
詣理既精信道¶又篤其樂於聞過而勇於徙義則又奮
厲明決無毫髪滯¶吝意以至疾病垂死而口不絶吟於
天理人欲之間則平¶日可知也故其徳日新業日廣而
所以見於論説行事之¶間者上下信之至於如此雖小
人以其好惡之私或能壅¶害於一時然至於公論之久
長蓋亦莫得而揜之也公之¶教人必使之先有以察乎
義利之間而後明理居敬以造<md:KR4d0226_SBCK_089-9b>¶其極其剖析開明傾倒
切至必竭兩端而後已所為郡必¶葺其學於静江又特
<pb:KR4d0226_WYG_089-14b>
盛暇日召諸生告語不倦民以事至¶廷中者亦必隨事
教戒而於孝弟忠信睦婣任恤之意尤¶孜孜焉猶慮其
未徧也則又刻文以開曉之至於喪葬嫁¶娶之法風土
習俗之弊亦列其事以為戒命閭井各推耆¶宿使為鄉
老授之夏楚使以所下條教訓厲其子弟不變¶然後言
之有司而加法刑焉在廣西刑獄使者陸濟之子¶棄家
為浮屠聞父死不奔喪為移諸路俾執拘以付其家¶官
吏有犯名教者皆斥遣之甚或奏劾扺罪尤惡世俗鬼
<pb:KR4d0226_WYG_089-15a>
神老佛之説所至必屏絶之蓋所毁淫祠前後以(闕/)
而¶獨於社稷山川古先聖賢之奉為兢兢雖法令所無
亦以¶義起其水旱禱祠無不應也平生所著書唯論語
説最後<md:KR4d0226_SBCK_089-10a>¶出而洙泗言仁諸葛忠武侯傳為成書其它如
書詩孟子¶太極圖説經世編年之屬則猶欲稍更定焉
而未及也然¶其提綱挈領所以開悟後學使不迷於所
鄉其功則已多¶矣蓋其常言有曰學莫先於義利之辨
而義也者本心之所¶當為而不能自己非有所為而為
<pb:KR4d0226_WYG_089-15b>
之者也一有所為而後¶為之則皆人欲之私而非天理
之所存矣嗚呼至哉言也¶其亦可謂擴前聖之所未發
而同於性善養氣之功者歟¶公之州里世系已見於忠
獻公之碑此不著其配曰宇文¶氏朝散大夫師中之女
事舅姑以孝聞佐君子無違徳封¶安人前卒子焯承奉
郎亦蚤世二女長適五峯先生之子¶胡大時次未行而
卒孫某某尚幼後數年胡氏女與某亦¶皆夭嗚呼敬夫
已矣吾尚忍銘吾友也哉銘曰<md:KR4d0226_SBCK_089-10b>¶
<pb:KR4d0226_WYG_089-16a>
鬬尹之忠文子之清匪欲之徇而仁弗稱¶孰的孰張以
詔後學公乘厥機如寐斯覺¶自時厥後動罔弗欽孝承
考志忠格天心¶唯孝唯忠惟一其義惟命有嚴豈曰為
利¶羣邪肆誕公避而歸兩鎮餘功以徳為威¶帝曰懐哉
汝忠而實姑訖外庸來輔來拂¶上天甚神曷監而遺彼
頑弗天此哲而萎¶往昔茫茫來今不盡求仁得仁公則
奚恨¶
　　　直秘閣贈朝議大夫范公神道碑
<pb:KR4d0226_WYG_089-16b>
紹興之初天子痛念宗社阽危之辱久而未報寤寐俊
傑¶以圖事功既得趙忠簡公張忠獻公而相之又俾兩
公博¶求天下之英材以備官使於是忠賢畢集讜言日
進國以<md:KR4d0226_SBCK_089-11a>¶大競仇敵讋焉其後兩公相繼去位秦檜遂以
講和誤國¶脅主檀權一時諸賢率以異議擯逐二十年
間堙阨淪謝¶其幸及檜死復見收用者什不二三然亦
往往遲暮奄忽¶而不及究其所為矣嗚呼此豈獨士之
不幸也哉若故直¶秘閣范公則其一人已公諱如圭字
<pb:KR4d0226_WYG_089-17a>
伯達建州建陽縣人¶曽大父履謙大父補之皆隠徳不
仕父舜舉始登進士第¶官從事郎以卒其學行志業延
平楊文靖公實銘之以公¶故贈左朝議大夫母胡氏葉
氏皆封恭人公生數嵗遭母¶喪哀毁如成人未冠而孤
奉繼母尤謹撫弟妹曲盡恩意¶有人所難能者從舅氏
胡文定公受春秋學鄉舉屢試皆¶第一對䇿廷中極論
人主正心立志之方力詆和議宴安¶之失言甚壯切張
公時為考官讀而異之第以為選首而<md:KR4d0226_SBCK_089-11b>¶同列有病其言
<pb:KR4d0226_WYG_089-17b>
者抑寘乙科授左從事郎武安節度推官¶始至帥將斬
人公白其誤帥為已署不易也公正色曰節¶下奈何重
易一字而輕數人之命帥矍然從之自是府中¶事無大
小悉以咨焉居數月以憂去時敵騎已陷長沙湘¶中大
亂公﨑嶇避地艱苦百罹而志業益修開口論議皆¶切
當世之務諸公多訪以事而文定亦亟稱之辟江東安¶
撫司書冩機宜文字近臣交薦召試除秘書省正字改
宣¶義郎遷校書郎兼史館校勘㑹秦檜力建和議金使
<pb:KR4d0226_WYG_089-18a>
鼎來¶而朝廷草創無所於館將虚秘書省以處之公亟
見趙公¶曰秘府謨訓所藏平時以館好使猶不可况今
日之仇敵¶而可使其居之乎趙公竦聴即為改館既而
使至悖傲所¶議多不可從者中外憤鬱公與同省十餘
人合議拜疏争<md:KR4d0226_SBCK_089-12a>¶之既具草而駭懅引郤者衆公乃獨手
書抵檜責以曲學¶倍師忘讎辱國之罪且曰公不喪心
不病狂奈何一旦為¶此若不改圖必且遺臭萬世矣檜
以是怒而公所議奏草¶卒與史官六人者上之未幾金
<pb:KR4d0226_WYG_089-18b>
歸河南以嘗我檜方自以¶為功公曰是亦安能久有顧
今日之義則有不可不為者¶乃因論對言曰兩京之版
圖既入則九廟八陵瞻望咫尺¶今朝修之使未遣何以
仰慰神靈下萃民志上泫然曰非¶卿不聞此言立命遣
使於是檜以公不先白已也益怒公¶亦以先墓久寄荆
門中更變亂乃謁告奉柩歸葬故鄉飯¶蔬帶絰往返數
千里既窆即以病告差主管台州崇道觀¶前後三請杜
門讀書不與人事者十餘年尋起通判邵州¶又通判荆
<pb:KR4d0226_WYG_089-19a>
南府事荆南戸口舊數十萬㓂亂荒餘無復人<md:KR4d0226_SBCK_089-12b>¶迹朝廷
為蠲口賦以安集之百未還一二也而議者希檜¶意遽
謂流民寖復可使稍輸什二而嵗增之吏不能供顧¶無
敢言者至是積逋二十餘萬緡他負亦數十萬戸部日¶
下書責償甚急曰不且有譴時檜晚節悖亂喜怒不可
測¶為戸部者又其姻黨凶焰赫然帥孫汝翼懼欲賦於
民以¶塞責公持不可曰吾寧被譴此不忍為也無何孫
去公言¶於後帥王公師心悉奏蠲之時檜已死公所與
<pb:KR4d0226_WYG_089-19b>
同時去國¶者多召用公亦被命入對上猶記公前議勞
問久之公因¶進言為治以知人為先知人以清心寡慾
為本語甚切至¶又論東南不舉子之俗傷絶人理請舉
漢胎養令以全活¶之抑亦勾踐生聚報呉之意也上善
其言時陳文恭公知¶政事亦欲留公朝著而同列有以
檜黨暴起秉事者忌公<md:KR4d0226_SBCK_089-13a>¶前輩不肯媚事已乃以直秘閣
提舉江西常平茶鹽公事¶出之公辭行復奏言今日屯
田之法嵗之所獲官盡征之¶而田卒賜衣廪食如故使
<pb:KR4d0226_WYG_089-20a>
力穡者絶贏餘之望惰農者無¶饑餓之憂貪小利失大
計謀近效妨逺圖是以歴年久用¶力多而無成功謂宜
舉籍荆淮曠土畫為丘井倣古助法¶酌今之宜别為科
條以令政役則農利修武備飭而復古¶亦有漸矣章下
任事者或笑以為迂闊寢不奏公平時所¶至詢究利病
搜訪人材汲汲如嗜慾至江西論奏數事皆¶一方久逺
之利薦臨川宰陳鼎有古循吏之風聞者亦以¶為當改
利州路提㸃刑獄公事以病復請為祠官以歸時¶宗藩
<pb:KR4d0226_WYG_089-20b>
並建而儲位未定道路竊竊有異言公雖在逺外獨¶深
憂之嘗剟至和嘉祐間名臣章奏凡三十六篇合為一<md:KR4d0226_SBCK_089-13b>¶書至是囊封以獻且言曰願陛下深考羣言仰師成憲
斷¶以公道無貳無疑則天下幸甚人或以越職為公危
之公¶不顧也上感其言以語輔臣而歎之曰如圭可謂
愛君矣¶遂留陳公决定大計即日下詔以普安郡王為
皇子進封¶建王因復起公知泉州公辭不得請而行既
至舉大體盡¶下情擇丞史任之郡以大治蠲屬縣負課
<pb:KR4d0226_WYG_089-21a>
久不能償者什¶三四度其力而寛與之期縣感公誠意
輸將惟謹財用以¶紓泉地瀕海通商民物繁夥風俗錯
雜而經用常不足人¶始以公不更治民理財為憂至是
乃大服南外宗官寄治¶郡中挾勢為暴前守不敢詰至
奪賈人浮海巨艦其人訴¶於州於舶司者三年不得直
占役禁兵以百數復盜煑海¶之利亂産鹽法為民病苦
公皆以法義正之則大沮恨宻<md:KR4d0226_SBCK_089-14a>¶為浸潤以去公遂以中
㫖罷公領祠如故邦人涕慕欲相¶與號訴於朝公禁之
<pb:KR4d0226_WYG_089-21b>
不得行遂邵武僦舍以居門巷蕭然¶士大夫益高仰之
逺近學者多從質問經子疑義公亦孜¶孜引接朝夕不
倦屬疾移書政府舊交告訣語不及私惟¶以中原未復
民力未蘇遺賢未用為寄戒諸子强學且毋¶得用浮屠
法治吾喪以紹興庚辰六月十八卒享年五十¶有九後
兩年今天子遂由青宫受内禪即皇帝位父堯子¶舜海
内大安而公已不及見世亦莫知公之嘗有言也近¶嵗
士大夫頗有見紹興日歴及陳公手記者然後乃知公
<pb:KR4d0226_WYG_089-22a>
之忠精為不可及公為人篤厚易直不飾邊幅忠孝誠
實¶得之於天其學根於經術不為無用之文有集十卷
皆書¶疏議論之語藏於家所議屯田嘗别草具其施行
之目數<md:KR4d0226_SBCK_089-14b>¶千言未及上其後張公摠師江淮奏下公家取
其書而張¶公尋罷亦不果行識者恨之公累官左朝散
郎贈朝議大¶夫娶葉氏封安人後贈恭人公繼母之弟
右文殿修撰宗¶諤女也静淑儉素配公無遺徳後五年
卒與公合葬建陽¶之渭曲村公始嘗欲卜居處也子男
<pb:KR4d0226_WYG_089-22b>
三人念祖通直郎知¶撫州宜黄縣致仕念徳今為朝奉
郎江南東路安撫司主¶管機宜文字念兹早卒女二人
通直郎利州路提㸃刑獄¶折知常從事郎劉玶其壻也
始公之葬不及銘既葬諸孤¶始屬其故賓客魏君掞之
狀公行將請文於上饒汪公而¶刻石以表其隧又未及
而汪公薨則公之同時輩流已無¶復在者矣乃奉其書
泣以屬熹熹愚晚出何以及此然惟¶先人為史官時實
常與公連名奏事及罷而歸又與公同<md:KR4d0226_SBCK_089-15a>¶日艤舟國門外
<pb:KR4d0226_WYG_089-23a>
其相與期於固窮守死之意晚而愈篤先¶人既没公所
以憐熹者亦益厚至於親為講畫反復辨告¶蓋惟恐其
迷昧没溺喪失所守以辱其先人也此意豈可¶忘哉乃
受其書考之而論著其大者如此且系以銘銘曰¶
嗚呼惟公廣博易良不耀其章不劌其方¶斤斤其容坦
坦其行懇懇其言循循其政¶剛毅勁切以時發之賁育
雖强孰能奪之¶晚殫厥猷遂啓明聖萬世之傳一語而
定¶凡今有慶孰匪公功我銘斯闕以詔無窮
<pb:KR4d0226_WYG_089-23b>
　　　朝議大夫致仕贈光禄大夫黄公神道碑¶
宣和之末國家承平百有餘年中外無事乃有二三弄
臣¶竊國大柄建取燕雲以召非常之變有識之士已私
憂之<md:KR4d0226_SBCK_089-15b>¶而衆莫之覺也捷書日聞官吏相慶獨信徳府司
録事邵¶武黄公有憂色人問其故公蹙然曰太平日久
軍旅遽興¶廪無兼嵗之儲不取於民將何以濟顧今嵗
薦饑民死無¶數况河北天下根本又可重困之邪聞者
莫不笑之俄而¶河北盜賊果蠭起信徳城守屢危金人
<pb:KR4d0226_WYG_089-24a>
乘之遂不能支官¶吏相與匍匐拜降唯恐居後而公獨
奮然誓死不屈敵既¶入城放兵四出有挺刃脅公以降
者公顧左右踣之而逸¶變姓名匿里巷中敵退乃出則
先降者皆以抵罪而宣撫¶使獨竒公節俾行府事公亦
撫摩瘡痍期復安堵未幾以¶内禪轉朝議大夫則以資
高不當復屈佐郡而省罷以歸¶矣靖康元年還次京師
遭圍城之變而明年欽宗出幸敵¶營敵遂以兵威脅城
中擁張邦昌而立之一時公卿繇千<md:KR4d0226_SBCK_089-16a>¶百數相顧俛首唯
<pb:KR4d0226_WYG_089-24b>
唯聴命公獨感憤義不辱身即日移檄¶致其事而去蓋
當是時不約而去此者亦四十人然不數¶日而公竟以
病卒矣二年二月丙子也嗚呼祖宗百年禮¶義亷恥之
化其所以涵養斯人者可謂至深逺矣夫以熙¶寧以來
羣小相師滅理窮欲以逮於兹適已六十年矣士¶大夫
酣豢之餘心志潰爛不可收拾宜其禍變危迫而皆¶不
知以為憂敗衂迎降而皆不知以為恥棄君叛父奉賊¶
稱臣而皆不知以為辱也而猶復有如公等者出於其
<pb:KR4d0226_WYG_089-25a>
間¶是雖人之秉彛不容泯滅然而祖宗所以涵養斯人
至深¶且逺者亦豈不於此而少見遺餘哉公卒時年始
六十有¶三夫人林氏攜挈諸孤奉公之柩﨑嶇兵火亂
離之中川¶陸五年乃能達於故里紹興乙丑之嵗然後
始克葬焉而<md:KR4d0226_SBCK_089-16b>¶公之子永存寖以材能有聞於世上聞其
名召以為尚書¶郎軍器監出為淮南轉運副使俾修農
戰之業以為北向¶之漸前後贈公至光禄大夫而夫人
自公時已封宜人又¶以子貴屢逢慶恩得賜冠帔累封
<pb:KR4d0226_WYG_089-25b>
至始興郡太夫人淳熙¶乙未八月五日年九十七而薨
又以郊恩贈蘄春郡夫人¶而副使歸自淮南則使人以
同郡徐君復之狀來謂新安¶朱熹曰吾先君之徳如是
而葬久未銘且先夫人率履持¶家克享上夀世鮮及之
亦當得附先君遺事以垂後世子¶其圖之熹受書考之
具得光禄大夫蘄春夫人行事本末¶歎息久之因論其
大者如此并記其州里世次閥閲公諱¶中美字文昭其
先自潮入閩居建之浦城徙邵武遂為郡¶人焉曾大父
<pb:KR4d0226_WYG_089-26a>
夢臣大父扃皆有隠行至公父蒙始舉進士<md:KR4d0226_SBCK_089-17a>¶後贈中奉
大夫中奉娶施氏生公七年而卒後贈令人中¶奉没時
公年甫冠勵志為學而貧不能得書常假於人以¶讀率
一再過而歸之則已成誦而不忘矣中元祐九年進¶士
第調真定府左司理叅軍知邢州平鄉縣皆善其職以¶
守正不阿忤上官罷退久之貧甚不以為意親友强起
之¶乃更調鎮西軍節度推官隣極邊守武將視法令僚
屬蔑¶如也公不為撓事有不可必庭辯之守愧屈焉改
<pb:KR4d0226_WYG_089-26b>
宣徳郎¶知濬州衛縣令縣民有被誣殺人者公察其寃
縱之同列¶有害公者謂公故出死罪守疑之公不恤也
會河決敗數¶郡詔諸令長各䕶丁夫疏鑿隄障縣獨不
擾而集以功轉¶奉議郎除河北都轉運司屬官北京留
守辟以為真定府¶録事是時河北連嵗不登民多相聚
為盜而郡守歡燕敖<md:KR4d0226_SBCK_089-17b>¶逸如平時公獨憂之毎當集輒辭
不與守問其故公對以¶實守黙然不説於是乃移信徳
而遂去以卒焉其為人坦¶易不事邊幅而與人交必以
<pb:KR4d0226_WYG_089-27a>
誠當官不為赫赫之名而於¶事細㣲無不謹旁郡有疑
獄部刺史多奏以屬公往往得¶其情樂施予不問識否
人雖負之不悔有求輒復周之在¶鎮時府丞陳紹夫死
公以俸錢遣其喪女兄寡居迎養三¶十年始終如一日
故人有通貴者招致之謝不往都轉運¶使吕公頥浩及
他使者多知其材欲薦之未果而竟没論¶者惜之公初
娶宛句劉氏贈和議郡夫人蘄春其繼室也¶延平人贈
少師積之女夫人渾厚静専歸黄公甚貧處之¶自若晚
<pb:KR4d0226_WYG_089-27b>
雖豐泰亦未嘗改其度也事公之女兄如姑公之¶没而
歸其喪教其子務以忠言直節立其志使卒為聞人<md:KR4d0226_SBCK_089-18a>¶以
大其家嵗幾滿百而神明不耗起居不衰又似有道者¶
家人百口撫之一以慈愛而教告勉飭隨之未嘗見其
有¶嚴厲之色而中外整整莫敢越軌度鄉黨傳以為法
公葬¶邵武縣仁澤鄉寳隆山之原夫人葬永城鄉黄溪
保銅青¶山下相距蓋十里子男五人曰端愿端平皆有
俊才丱角¶已與薦送而皆早卒次端方亦卒次永存今
<pb:KR4d0226_WYG_089-28a>
為朝議大夫¶主管武夷山沖佑觀次永年右儒林郎知
静江府理定縣¶亦先卒女五人其壻宣徳郎朱康年保
義郎朱郁修職郎¶趙舜臣通直郎杜鐸進士李先之也
孫男十人龜朋儒林¶郎格鉞南卿範槱勲夏欽鈞皆未
仕而格鉞欽亡矣孫女¶六人其壻周敦書李厖李徽將
仕郎呉時萬上官珪上官¶揚曾孫十七人大正大時大
椿大全大猷大學大昌大淵<md:KR4d0226_SBCK_089-18b>¶大(闕/)大聲大韶大受大嚴
大任大用餘未名女十四人其¶壻任斗南林杞李价餘
<pb:KR4d0226_WYG_089-28b>
尚幼𤣥孫男六人公震公升公顯¶公回公煥公章嗚呼
是亦盛矣黄氏之昌阜於世也其可¶量哉銘曰¶
暨暨黄公逢時之危跡隨衆兆思屬𦕈㣲¶之死弗汙以
全其歸温温夫人克相其夫¶又詔其子以成厥家夀考
尊榮百歳而徂¶寳隆之阿黄溪之里東西相望兩闕對
起¶子孫盈前曾𤣥滿後尚有寵靈不逺來又¶
　　　旌忠愍節廟碑¶
紹興三年十月己酉信州守臣王自中言臣幸得䝉恩
<pb:KR4d0226_WYG_089-29a>
剖¶符假守支郡視事之日考按圖牒竊見故簽書樞宻
院事<md:KR4d0226_SBCK_089-19a>¶張忠文公叔夜故知同州事鄭威愍公驤衣冠之
藏皆在¶郡境蓋聞在昔靖康之難敵騎長驅都城危迫
四面勤王¶之兵逡巡前却莫有至者而忠文獨以南道
之師千里赴¶難軍鋒鋭甚毎戰必克乃以廟筭猶豫卒
不能有成功而¶﨑嶇顚沛之餘竭力致死猶以必存宗
社為已任事復不¶就則遂閉口絶食而以身殉焉其後
金人分兵西闚關陜¶所向降下無不如意則又有如威
<pb:KR4d0226_WYG_089-29b>
愍者獨以孤城憊卒嬰¶其乘勝焱鋭之鋒蔽遮三秦以
備巡幸金兵大至鄰援四¶絶知不能守而勇氣彌厲誓
必與郡俱為存亡城陷之日¶遂隕其生而不悔是其見
危致命殺身成仁皆足以無愧¶於人臣之義是以聖朝
痛悼褒恤屢加立廟賜名著在祀¶典蓋非獨以慰忠魂
於地下實以昭示萬世臣子忠義之<md:KR4d0226_SBCK_089-19b>¶大訓而吏惰失職
修奉弗䖍忠文雖得即墓為祠以嚴貌¶象然而僻在永
豐靈鷲深山之中既無以侈上恩厲衆志¶至於威愍葬
<pb:KR4d0226_WYG_089-30a>
祭在馮翊者道既阻絶而其故鄉玉山東郭¶有墳無廟
則行路之人所為愴惻而臣不佞尤竊懼焉謹¶以相地
兩縣之境通涂之側岀留州錢屬吏鳩工度為雙¶廟擬
則巡逺庶幾有以揭䖍妥靈表勸忠義仰稱建炎紹¶興
明詔之遺㫖謂宜假以光靈定其名號䇿書申命以詔¶
無極臣不勝大願敢昧死請事下禮部太常合議條奏
咸¶謂二臣之廟前已賜額宜因其故合而名之制詔禮
官議¶是其以旌忠愍節之廟為額於是尚書符郡主者
<pb:KR4d0226_WYG_089-30b>
施行如¶章而王侯已召還矣始侯既屬役於玉山令芮
立言永豐¶令潘友文又以書來請銘於熹於是兩令課
功作治如法<md:KR4d0226_SBCK_089-20a>¶復使人來申致侯命熹既樂道二公之事
又重侯請乃序¶而詩之俾俟廟成釁而刻焉王侯字道
夫永嘉人自少魁¶壘有竒節嘗為夀皇聖帝極陳當世
之務夀皇悦其言欲¶大用之而未及也是其為政知所
先務固宜如此其詩曰¶
皇皇后帝降𠂻下民君臣之義父子之仁¶臣之事君䇿
<pb:KR4d0226_WYG_089-31a>
名委質報生以死身豈遑恤¶若魚熊掌取舍之間是孰
使之其性則然¶林林之生孰無此性利害刼之或失其
正¶文武張公投命重圍擁孤弗遂視死如歸¶侃侃鄭公
遥遥孤壘城亡與亡其節亦偉¶方時大變衆潰如川二
公相望砥柱屹然¶慷慨臨危一心如水實全其天萬世
不死<md:KR4d0226_SBCK_089-20b>¶招魂作主帝有閔書吏惰不稱神用弗居¶孰見孰
聞孰嗟孰歎孰烝孰嘗孰克用勸¶守侯請命奠此新宫
煌煌巨扁合舊增崇¶麗牲有碑螭蟠龜負我其銘之過
<pb:KR4d0226_WYG_089-31b>
者必下¶
　　　紹熙四年五月戊寅具位新安朱熹撰¶
熹既銘此碑明年祗召造朝道出祠下將往拜焉則貌¶
象未設而他役亦未訖功問其故則曰王侯既去而嵗¶
惡民饑兩令尋亦終更而今玉山宰温國司馬君䢍始¶
將終之也君文正公諸孫其大父忠潔公亦以扈從北¶
狩守節不汙没其身宜其有感於二公之事不待州家¶
之命而卒有以成王侯之志也十月壬子以訖事來告
<pb:KR4d0226_WYG_089-32a>
熹以為是亦宜得附書因紀其事使冩刻於碑之左方<md:KR4d0226_SBCK_089-21a>¶　　　中奉大夫直煥章閣王公神道碑銘¶
孝宗皇帝嗣服之初慨念陵廟之讎恥未報中原之版
圖¶未復寤寐俊傑以圖事功而羣臣駑下曽莫有以當
上意¶者蓋十餘年乃得金部郎官王公於奏對間意聳
然異其¶言既退又出手札以訪焉俾悉其詞以對公自
以孤逺一¶朝得見人主論天下事便蒙開納而詔墨下
詢其勤又如¶此誠為不世之遇遂極言無所隠上益嘉
<pb:KR4d0226_WYG_089-32b>
歎詔兼崇政講¶官夜直必召反覆咨訪屢移晷刻大臣
忌之啓以為淮東¶帥上不許曰王某諫官御史材也由
是忌者愈側目則使¶人通慇懃更以美官啖公公不為
屈彼計無所施而猜懼¶益深㑹公與本曹尚書争職事
乃潜相表裏為巧語以中¶公使出補郡蓋公自是轉徙
於外幾二十年而孝宗念公<md:KR4d0226_SBCK_089-21b>¶終始不替數對近臣及公
猶有臺諫語比復召還則已迫¶移御不及對矣以是公
訖不得復與朝廷議以没有識為¶公歎恨而公處之怡
<pb:KR4d0226_WYG_089-33a>
然無幾㣲見言面其所以言於上者¶亦未嘗以一字語
人雖親子弟莫得聞焉蓋公之為人於¶此可見其梗概
而君臣之際從古所難可勝歎哉可勝歎¶哉公世為婺
州人八世祖始自義烏之鳯林徙居金華郡¶城下曾祖
某祖某父某皆不仕而父以公貴贈中散大夫¶母賈氏
亦贈令人公諱師愈字與正一字齊賢生七年逢¶兵亂
從父嬰城誓死不暫去其側少長讀書郊外精舍鄉¶先
生潘舍人義榮出游見而異之指菴前竹命賦詩公遜
<pb:KR4d0226_WYG_089-33b>
謝一再操筆立成其卒章有願堅松栢操同保嵗寒心
之¶句潘公大嗟賞之命刻其語竹上後復以書論為文
養氣<md:KR4d0226_SBCK_089-22a>¶之法於潘公時年甫十三而義正詞達意象和雅
蔚然有¶成人之度潘公益竒之召致門下教視均子姪
與見龜山¶先生楊公受易論語之説公又自從東萊吕
舍人居仁問¶知中朝諸老言行之懿二公皆器許之於
是益自刻厲大¶肆其力於六經子史百氏之書手抄口
誦晝夜不息俄遭¶父喪貧不得窆族姻欲使從俗為火
<pb:KR4d0226_WYG_089-34a>
葬公號泣不食者累¶日見者感動合力助之乃克襄事
終喪家益窮空教學以¶養母而自奉甚薄人所難堪其
教飭子弟極懇欵與其父¶兄言亦未嘗不依於孝弟忠
信而閭巷田野之間情偽休¶戚皆習知之其所以動心
忍性拂亂増益而進於日新者¶又非他人所及知也年
二十有七乃登進士第調建州崇¶安尉未行遭母喪哀
毁骨立得疾幾殆服除調臨江軍軍<md:KR4d0226_SBCK_089-22b>¶學教授江西之俗
右文詞而左學行及公之來諸生見其¶色温氣和言動
<pb:KR4d0226_WYG_089-34b>
有法固已深敬服之及開講席則又告以¶學為君子之
説聞者亦動心焉其不率者教詔懇惻亦多¶自悔改行
僧杲有時名竄嶺外得歸所過士大夫争先禮¶敬至臨
江郡守延致俾升高坐説佛法而率其屬往聴焉¶召公
與俱公謝曰彼之説某所不能知然以儒官委講而¶北
面於彼某縱自輕奈辱吾道何守不能强識者韙之再¶
調和州教授軍興官省更授提㸃坑冶司幹辦公事未
赴¶改潭州南嶽廟蓋居閒又七八年生事益落而徳學
<pb:KR4d0226_WYG_089-35a>
益進¶朋舊間有去登要路者視之漠如也尋改京官知
潭州長¶沙縣事其為政一以仁恕安静為本而綱目嚴
整守之有¶常人亦莫得而犯也民以事至廷中降意循
撫辨告諄悉<md:KR4d0226_SBCK_089-23a>¶事有難處為之反復計慮深逺不以一旦
决遣快健為已¶能而要以民不受弊於數十年之後為
已安人始而或笑¶其迂久而後服其存心之厚愛人之
周也里正之役困於¶科擾故多隠避吏又操先後予奪
之柄以導其争而又久¶不為决使必破産而後已公至
<pb:KR4d0226_WYG_089-35b>
罷諸無名之斂人已欣然¶就役至有當代則又第其丁
産之高下停年之近逺先期¶下之俾自推擇定當役者
以告於是民無以役訟至常平¶使者之臺者臺吏病之
反白使者下書詰公為骫法狥情¶者公不為變楚俗尚
巫鬼窮山中有叢祠號影株神愚民¶千百輩操兵會祭
且欲為亂郡議發兵討之公曰此非所¶以靖亂也退宻
召語一二土豪貼以射士出其不意往悉¶擒其魁桀以
送州而散其黨與因撤其廟禁勿復祠民間<md:KR4d0226_SBCK_089-23b>¶疾病婚嫁
<pb:KR4d0226_WYG_089-36a>
舊皆决於巫史俗以甚弊而官利其多鬻乳香¶不之禁
也公復下令毋以香市於巫其為竒袤以惑衆者¶必罰
無赦俗為少變時汶上劉子駒廣漢張敬夫皆居郡¶中
公以暇日與之遊從容講貫所造益深逺一旦幕府所¶
下文書有不便於民者公以利害争之不得退將引去
敬¶夫疑之曰行而無資奈何公曰吾之來也固已慮此
而先¶辦歸裝矣豈待今日而後計耶敬夫面歎加敬而
事亦竟¶得寢帥守張安國舍人知公深既剡薦之及移
<pb:KR4d0226_WYG_089-36b>
荆州又奏¶取以為屬而公已有召命矣入對首論人主
不可自用其¶聰明以失委任之體又論災異之來當恐
懼修省以盡應¶天之實言甚剴切上皆嘉納公復進言
辛巳之變天實授¶我以中原而我無以待之坐失機㑹
今當亟為修徳惠民<md:KR4d0226_SBCK_089-24a>¶搜羅俊傑屯據要害之計庶幾異
日機㑹復來有以待之¶因及邊事甚悉上意良悦問卿
何以知此公對曰臣在長¶沙戍將往來臣必詢之故得
其實上益喜曰卿為縣乃能¶留意於此耶除知嚴州先
<pb:KR4d0226_WYG_089-37a>
是張敬夫守此邦民安樂之既¶召還而諸公難其代故
特以授公公至一躡其故迹無所¶更改民又益喜敬夫
嘗奏請蠲丁鹽紬絹之税得免一年¶至是公又奏曰州
土窮瘠唯産蠶桑乃不取其紬絹而使¶折錢已非任土
之意而所折又太重是以民尤苦之今未¶能盡罷而僅
免其一年不若但令嵗輸本色猶足以少紓¶民力也會
嵗旱為請於朝得移婺州米五千斛以糶且俾¶糴於秋
成以償公又奏曰郡無良田多水旱有如異日復¶致饑
<pb:KR4d0226_WYG_089-37b>
饉而後奏請俟報則恐有不及事之悔况郡素少米<md:KR4d0226_SBCK_089-24b>¶使
糴以償亦非計也願詔有司異時嚴州饑則移婺州之¶
粟如今嵗而即以其直歸之則於事為兩得矣詔皆從
之¶公為政大略如長沙時然於權豪則用法無所貸大
姓倚¶勢合黨貪賴民田公數其罪杖之而奪田歸其主
凡姦民¶大駔詐冒侵誣皆下吏案驗悉置之法賞信罰
必威令肅¶然姦凶帖息不敢犯而善良獲安其業邦人
畏而愛之至¶今猶曰安得復如王奉議時也然嚴距行
<pb:KR4d0226_WYG_089-38a>
都宻邇士大夫¶往來無虚日公莊正自持接遇以禮不
以形勢有所低昻¶以故多不悦者因謂公政過嚴相與
騰口以撼公會上饒¶驕兵讙譟臺臣因露章請移公守
信以彈壓之蓋名以材¶選而實非善意也然公威望素
孚驕兵聞風畏讋不敢復¶為故態公至更為申明紀律
而壹以寛惠撫之遂以無事<md:KR4d0226_SBCK_089-25a>¶嵗復大旱他郡流民就食
者衆公先事定計時方仲秋即¶議發廪以糶或咎其太
蚤恐後無以繼公曰此非若所知¶也救之早則民心安
<pb:KR4d0226_WYG_089-38b>
而流移少且各愛其屋廬生業而無¶與為亂矧吾已致
米二十萬斛矣不患其無以繼也即命¶揭牓賑糶始自
今日以盡來年八月而後已時民間米價¶已騰踴公命
官糶之直財少損之使不至大相絶視私價¶自平則又
益下之故無冒濫之姦而私價亦不得起於是¶人心帖
然而富室自知無所牟大利莫復有閉糴者願有¶以佐
縣官者聴之而亦弗之强也公又益以金錢致船粟¶來
者舳艫相衘日糶千斛而猶不乏常平司下書俾移五
<pb:KR4d0226_WYG_089-39a>
萬斛於番陽官吏皆言勿予父老亦遮道泣訴公曉之
曰¶彼與若曹皆國家赤子吾食既有餘矣亦何忍視彼
之莩<md:KR4d0226_SBCK_089-25b>¶死而不之救乎亟具舟輸之番陽賴以濟明年流
民欲歸¶其郡者復予行資以遣之蜀人黄鈞仲秉知名
士也聞其¶事貽書贊美以為富公青社之功不是過以
是政譽日聞¶有㫖召對除金部郎官尋兼崇政殿説書
乾道七年也公¶時年已五十餘矣數召對言事上所賜
書若曰比聞奏對¶頗及治道之具而未詳也尚有可裨
<pb:KR4d0226_WYG_089-39b>
政體而宜於今者亟¶復條奏其眷待之渥一時在廷之
士莫得望焉執政曽懐¶以財利進而前在版曹貸内府
緡錢數百萬未有以償一¶日上以問户部尚書楊倓倓
不知所對退取諸郡積逋緡¶錢七百萬付金部使督之
公曰此錢徒有名耳督之未必¶有得而文移一下所擾
者不知幾何人且中外一體若邦¶計未裕不若歸誠君
父以幸寛免豈宜舉此虚籍以罔上<md:KR4d0226_SBCK_089-26a>¶而病民耶持其事
不下倓大不樂乃宻言於上曰王某以¶學術自負不肯
<pb:KR4d0226_WYG_089-40a>
屑意金穀事而曽懐亦畏公在上左右斥¶其短又譛公
漏洩省中語上始怒詔罷公而臺諫有為公¶辨明者上
復問懐所洩何語懐不能對上悟遂改知饒州¶待次兩
年以例入奏所論縣令宜以三年為任事亦施行¶當軸
或欲留公以自助公遜辭謝去上命更以公為京西¶路
轉運判官公以楊倓方帥湖北兩路事多相關不欲行¶
乃卒赴番陽番陽久廢不理公私凋弊公到郡為振綱
維¶决滯訟政始有經塞弊源革浮蠧財用有紀郡嵗輸
<pb:KR4d0226_WYG_089-40b>
米十¶二萬斛於建康僦載之資取之民者有常數後多
為總所¶移他處而道里或過倍則其費無所取郡常輟
他錢以續¶之以故郡日益貧而綱運亦有愆期折閲之
患至是公力<md:KR4d0226_SBCK_089-26b>¶請於朝凡綱運皆無得改撥有不獲已即
先期告下俾得¶預辦其費以行朝廷從之綱運遂得無
耗失而郡嵗省緡¶錢六七萬云郡故多盜妖賊酋帥韓
政黨衆日盛且為亂¶公設方略擒捕獲之及將受代淮
甸劇賊劉五從惡少五¶十餘人轉掠入境殺人縱火與
<pb:KR4d0226_WYG_089-41a>
官軍遇輒以九人分三隊¶以迎敵其鋒不可當或被圍
則合其衆為圓陳外向潰出¶所殺傷官軍民兵甚衆公
不以當去自弛調兵定計命毋¶得與賊戰但嚴守津要
而日驅逐之晝夜毋得休息一旦¶乘其憊盡獲之於是
羣盜震懾其後累年猶相告戒以番¶陽為不可犯也就
除本路轉運判官時諸郡多賢守而政¶事之才不能無
短長有訟不决而訴於臺者公為更互委¶屬而隂喻以
意要使訟者得伸而聴者無所貶一路稱治<md:KR4d0226_SBCK_089-27a>¶會嵗大旱
<pb:KR4d0226_WYG_089-41b>
奏請出樁積米百萬斛分子諸郡使為賑糶以¶安民心
人以為便而用事者靳之僅得其什一又奏閣畸¶零夏
稅免甲札牛皮馬穀諸賦詔皆從之饑民賴焉改除¶荆
湖北路轉運判官而湖北之旱甚於江東公究心賑恤¶
奏請規畫曲盡其至遂得寒疾得請主管武夷山沖佑
觀¶除兩浙東路提㸃刑獄公事未行改福建路轉運判
官始¶至承空乏之後入不支出公念一路之寄獨仰漕
司而經¶費猶不給奈緩急何即為校索源流整飭程度
<pb:KR4d0226_WYG_089-42a>
節冗費檢¶吏姦要使嵗用之餘常有倍積而後已行之
有常不徐不¶疾未幾帑藏日充而民不苦疾後之繼者
皆莫能及也閩¶上四州官鬻鹽以給嵗費始皆為民病
後屡改法三郡得¶少蘇而汀之為郡獨以兵㓂之餘田
稅隠陷故公私百計<md:KR4d0226_SBCK_089-27b>¶皆倚鹽以辦而鹽所自來則官運
逺而私販近故官價高¶而私直平又以距諸使治所皆
絶逺故抑配刼假之公行¶而民無所訴困極無聊數起
為亂輒見夷滅議者欲變官¶鬻為鈔引以捄之公獨言
<pb:KR4d0226_WYG_089-42b>
鬻鹽固不能無弊然異時鈔或¶不售則科買之害必有
甚於鬻鹽者今但盡蠲汀州宿負¶漕司緡錢若干而下
其鹽直斤十有五錢其當送漕司以¶轉餉者若干分𨽻
諸司者若干皆丐之以足留州之用則¶一嵗之間公私
所損合為緡錢五萬有竒矣若更精擇守¶令一意奉行
自為悠久之利而法亦不必改也然鈔議既¶寢而公説
亦竟不行汀民之病迄今不得瘳議者蓋兩惜¶之孝宗
猶念公不忘屡欲召用而輔臣以宗屬為嫌竟不¶果垂
<pb:KR4d0226_WYG_089-43a>
滿乃詔公以直秘閣居故官年餘上更用宰相乃除<md:KR4d0226_SBCK_089-28a>¶官
兩浙西路提㸃刑獄公事促召入對㑹孝宗已厭萬幾¶
乃見今夀康皇帝即奏宜體付託之重勿忘未報之讎
并¶及中外輕重大勢上亦褒歎再三始至即發平江通
守姦¶贓累鉅萬畿甸肅然然公於是時已决退休之志
未數月¶即上章丐閒詔進職一等提舉武夷山沖佑觀
公從容還¶家燕閒自適讀書玩理教誘後進徳望隠然
為東州之重¶明年紹熙改元七月七日以疾終於居第
<pb:KR4d0226_WYG_089-43b>
之正寢時年六¶十有九矣階至中奉大夫職直煥章閣
爵金華縣男邑戸¶三百蓋公為人沈静篤實簡淡和粹
得之天資平居莊黙¶不妄言笑雖在暗室如對大賓其
於接物温恭誠信充積¶有餘而出之謹嚴如有劑量使
人可親而不可狎嘗念親¶在時貧無以養食飲服用終
身不忍有所加嵗時祀享輒<md:KR4d0226_SBCK_089-28b>¶哀慕如弗勝書史外泊然
無所嗜几案間無一長物居官¶取予問法如何推達賢
才不為勢屈其見於施設者大要¶以聖賢之言為必可
<pb:KR4d0226_WYG_089-44a>
行師友之論為必可信雖其中所以¶自守者凛然有不
可奪之操至於稱人之善則又色愉神¶暢如已有之雖
剸繁治劇剔蠧鉏姦隨事制變各有條理¶然仁厚之意
惻怛之誠藹然行於其中則又有非一時長¶於吏治者
所能及晚年更練益精涵養益厚渾然不見圭¶角病革
猶為諸子誦説前賢事業勉勵訓飭語訖而逝其¶見於
死生之際又如此公於文不苟作議奏又多削藁今¶次
其存者若干卷藏於家娶同郡俞氏封令人其父持國
<pb:KR4d0226_WYG_089-44b>
倜儻有逺志蚤以文試有司不合遂放意山水間自號
溪¶西老人令人歸公時公甚貧佐公養親盡其力斥奩
中&KR0724;<md:KR4d0226_SBCK_089-29a>¶以遺諸妹無少吝後公居閒累年相與攻苦食淡
處之甚¶安使公得以厲志徳業而無内顧之憂者令人
之力為多¶也及公宦達而令人儉素勤力不改平日之
舊治家甚整¶教子甚嚴遇族姻甚厚奉祀享賓甚敬而
潔至是哭公過¶哀後三月亦不起疾子男四人長瀚從
事郎新武當軍節¶度推官次漢迪功郎新臨安府仁和
<pb:KR4d0226_WYG_089-45a>
縣尉次洽未仕次潭¶迪功郎新紹興府㑹稽縣主簿女
五人長適進士陳思次¶適太學上舍生時涇次適進士
俞衮次適進士葉紹彭次¶適將仕郎潘晉孫孫男六人
桐集操餘未名明年十月諸¶孤奉公及令人之柩葬於
金華縣白沙鄉石筍原之臺山¶後三年乃以太府寺丞
吕君祖儉之狀來請銘熹與公雖¶同年進士視公為前
輩自公在長沙時始獲從遊固已敬<md:KR4d0226_SBCK_089-29b>¶愛其為人及公入
閩而聞其議論觀其行事又益熟義不¶得辭且讀吕君
<pb:KR4d0226_WYG_089-45b>
之狀事皆詳實不誣乃删其要而系以銘¶銘曰¶
天賦之竒又粹以温篤行敏學有本有文¶誠意所通士
服民信入告於廷帝有清問¶孰媒而合孰隙以離歛其
餘功梟凶哺饑¶白首來歸謂諧曩契時與事違卒不大
試¶白沙之里石筍之原一丘之閟萬世之安¶石筍之原
白沙之里孰詔無窮視此哀誄¶
　　　義靈廟碑¶
慶元元年春二月勅以台州士民所請故直秘閣滕侯
<pb:KR4d0226_WYG_089-46a>
之¶祠為義靈廟州人老穉聞是命下驚喜讙呼奔走迎
拜導<md:KR4d0226_SBCK_089-30a>¶致祠下酌奠以告大書扁牓金朱煒煌揭於門楣
庸侈上¶賜而其𦒿艾學士大夫葉君聖耦等四十餘人
亦會祠廷¶相與言曰往嵗盜起幇原連陷六州戎毒所
加民無噍類¶而吾台人獨得全其室家仰父俯子傳世
不絶以至於今¶者滕侯力也没而弗祀固無以慰吾民
之心祀而弗命又¶無以彰吾侯之徳今則廟事既修而
亦幸蒙上恩列祀典¶矣顧無金石以著本初其何以昭
<pb:KR4d0226_WYG_089-46b>
報事於長久且當日棄¶城冒賞之人其子孫猶有存者
蓋嘗肆為妄説强袝其祖¶以遂侵誣之計吾州之人亦
斥其偽以控於朝而報絀之¶矣然或久而不傳則未敢
必其無後患也乃以書來請篆¶其事熹以衰朽欲謝不
能而復自念往使淛東留台最久¶固已熟聞兹事而有
感於中矣矧以諸君之請之力其何<md:KR4d0226_SBCK_089-30b>¶可辭則應曰諾而
病未能也乃今太守周府君侯又因鄞¶縣主簿趙生師
䢼踵門以請則為考按台人前進士陳君¶思恭所為日
<pb:KR4d0226_WYG_089-47a>
記及故吏部侍郎陳公公輔諸人之銘序贊¶頌皆言聞
亂之初闔郡震恐太守趙資道郡丞李景淵咸¶愕眙不
知所為謀欲遁去它吏相顧亦無敢出一語者侯¶方司
戸曹事乃獨慨然請任其責有異議者輒面叱之即¶日
移書訣其父母昆弟而閉其妻子於官舍悉召州人諭¶
以利害人人感泣踴躍聴命乃亟下令發夫守險増陴
濬¶隍除器募兵積糧致用分屯列栅為死守計日夜循
撫甘¶苦同之城中之人始有固志而守丞以下則皆已
<pb:KR4d0226_WYG_089-47b>
遁去久¶矣既而山民吕師囊起兵應賊號十餘萬導以
攻城前後¶數四侯皆應機設械立摧破之手弓臨城殪
厥渠帥賊遂<md:KR4d0226_SBCK_089-31a>¶退走卒全其郛凡所存活以大萬計參伍
其説一無異詞¶是則侯之為烈章章明矣獨稽史籍則
見當時實以守城¶破賊為丞之功進領郡符就加職秩
乃與所聞不類而於¶妄説反有助焉於是更即諸書以
求其故然後乃見當時¶守丞雖遁而侯於所下文書猶
必存其位號㓂退圍解亟¶迎以歸俾上功狀而已不預
<pb:KR4d0226_WYG_089-48a>
焉丞蓋熙豐故家諸子又皆¶貴仕故得獨冒𩔰賞塵䇿
書而侯反下從捕盜七人之賞¶僅改京秩初階移官旁
郡以去是則閹尹擅兵賊臣柄國¶之所為而後來侵誣
妄論所由起也一時之謬流惑萬世¶向非台之文獻有
足證者民吏稱思久而不怠則亦何所¶質正而决其是
非哉嗚呼是又可歎也已滕侯名膺字子¶勤後保南都
守陳蔡以抗狂敵乘勝炎鋭之鋒勲績尤盛<md:KR4d0226_SBCK_089-31b>¶勸進大元
帥於濟州所陳又皆當時天下大計切中機會¶其於建
<pb:KR4d0226_WYG_089-48b>
炎紹興之史法當立傳而熹於是書蓋嘗受詔叅¶筆削
矣是以因書此碑而并覈其真偽如此不唯少塞台¶人
之意亦使後之執筆者有以考焉廟數遷徙今在城西¶
北隅永慶寺東實侯所再築而力戰破賊處台人迎侯
繼¶室趙夫人及諸孫仲宜等使居其旁通判州事呂君
祖儉¶謀為買田以資奉守未就而去談者惜之然以台
人之徳¶侯如此吾知其繼而成之者無難也是嵗八月
癸丑朔具¶官朱熹撰
<pb:KR4d0226_WYG_089-49a>
　
　
　
　
　
　
　
　
<pb:KR4d0226_WYG_089-49b>
　
　
　
　
　
　
　
　晦庵集卷八十¶九

<pb:KR4d0226_WYG_090-1a>
欽定四庫全書
　晦庵集卷九十　　　　　宋　朱子　撰
　　
