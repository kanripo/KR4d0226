# -*- mode: mandoku-view -*-
#+TITLE: 晦庵集
#+DATE: 2015-09-23 10:22:53
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 98

<md:KR4d0226_SBCK_097-48a>¶
九十八¶　　　　　宋　朱子　撰
　　行狀¶
　　　朝奉大夫直秘閣主管建寜府武夷山冲佑觀¶
　　　　傅公行狀¶
　本貫孟州濟源縣¶
　曽祖君俞故任通直郎知京兆府奉天縣事贈正¶奉
　　大夫曽祖妣張氏贈碩人
<pb:KR4d0226_WYG_098-1b>
　祖裕之故任朝議大夫主管南京鴻慶宫濟源縣¶開
　　國男食邑三百户祖妣錢氏封恭人¶
　父察故任朝散郎尚書吏部員外郎贈徽猷閣待¶制
　　累贈少師諡忠肅妣趙氏封清源郡太夫人¶贈秦
　　國夫人<md:KR4d0226_SBCK_098-1b>¶公諱自得字安道其先鄆州人自曽伯祖獻簡公以清
直¶仁勇事仁宗英宗神宗歴三朝皆以諫諍有聲在哲
宗時¶遂聞國政葢始築草堂於濟源之上而家焉至忠
<pb:KR4d0226_WYG_098-2a>
肅公遭¶靖康之難實以忠義死國事其事皆具國史公
㓜穎悟讀¶書不數過輒成誦有至性生十年而忠肅公
薨哀號思慕¶若成人事太夫人愛敬飭備一舉動唯恐
失其意遭亂離¶轉側兵間遇父友故參知政事陳公與
義於嶺右陳公奇¶愛之坐之膝撫其頂曰長必以文名
天下因自誦其詩之¶傑句以詔之公時雖㓜已悉領解
年十四賦玉界尺詩語¶意警拔故參知政事李公邴大
驚異之因許歸以女既乃¶定居于泉州家貧甚夜燃薪
<pb:KR4d0226_WYG_098-2b>
自照與兄弟讀書或至達旦¶遂博通六經諸史百家之
言下筆為文輒數千言初朝廷<md:KR4d0226_SBCK_098-2a>¶以忠肅公死事録其孤
公得補承務郎三監潭州南嶽廟¶乃為福建路提㸃刑
獄司幹辦公事使者李公公懋性剛¶介好面折僚吏獨
屈意待公欲試以事因悉以訟牒委焉¶間相見則摘其
事以問公具條委折及其姓名爵里一無¶所遺李公喜
甚自是一司之事無不取决於公書奏出公¶手輒報可
他人為之則多寢不下李公行部至漳州㑹州¶兵禽漳
<pb:KR4d0226_WYG_098-3a>
浦賊華齊及其黨與以獻而安撫司以便宜指揮¶檄憲
司悉斬之李公將從之公争不可且曰便宜指揮安¶撫
司受之朝廷本司無所預今迺承之於安撫司可乎李¶
公悟命悉械繫諸縣分鞫之獄成以法誅其首數人餘
悉¶以畀軍中葢全活幾百人已而丐閑得主管台州崇
道觀¶秩滿通判漳州事太守劉公才邵始以公年少未
甚相知<md:KR4d0226_SBCK_098-2b>¶及見其處事精明馭吏嚴整而文詞敏妙又非
流輩所及¶乃大歎服郡事非公不决間則相與徜徉以
<pb:KR4d0226_WYG_098-3b>
文字相娱樂¶每語人曰自傅君至吾始知有為郡之樂
時山獠跳踉未¶已而太守與統兵官陳敏不相能餉或
不繼軍幾變公調¶䕶其間甚力且為移書轉運判官得
錢二萬緡以贍其軍¶敏及軍士皆感泣思奮羣盜竟平
及公代去敏語其下曰¶傅公成就吾軍如此而未嘗以
一事干吾軍政可謂真清¶矣故聞公喪偶欲遣其愛妾
挾重貲來奉公公亦竟不受¶也漳浦尉士有申和者以
事為郡所逮縣忽告有盜入境¶請兵為援公笑曰是必
<pb:KR4d0226_WYG_098-4a>
非實特為申和地耳已而果然陳¶敏亦為和請公弗從
竟捕寘于法而後以畀軍中後十餘¶嵗公自融徙潮行
荒山大雨中忽有以巵酒獻者問其姓<md:KR4d0226_SBCK_098-3a>¶名則申和也公
愕然詰其所以來之意則曰和日者罪當¶誅公用法固
無所私然和獨抵辠而家獲全是以感恩而¶來耳公為
笑而飲之臨漳公帑嵗時例外致饋守貳甚厚¶公獨不
以一錢入門悉儲於外以給賓客之費比去計所¶不取
葢餘千緡通判泉州事公居泉久及貳郡事洗手奉¶公
<pb:KR4d0226_WYG_098-4b>
無毫髮私且熟知民俗利病部使者多委以事轉運司¶
嘗欲𣙜郡酒酤公格弗下吏白恐獲辜公曰泉人中産
之¶家仰是以給者十室而五是決不可行若輩徒欲行
文書¶因取賂於酒家耳乃私以書條利害于使者事竟
寢有賈¶胡建層樓於郡庠之前士子以為病言之郡賈
貲鉅萬上¶下俱受賂莫肯誰何乃羣訴於部使者請以
屬公使者為¶下其書公曰是化外人法不當城居立戒
兵官即日撤之<md:KR4d0226_SBCK_098-3b>¶而後以當撤報使者亦不説然以公理
<pb:KR4d0226_WYG_098-5a>
直不敢問也受代¶造朝民争遮道以送有金户齊民探
其懐出金十兩以獻¶公曰某為金户郡官買金無藝且
多不償直獨公未嘗市¶分星為賜厚矣此乃丹藥所化
為杯器食飲當益人故敢¶以夀公而非敢以為獻也公
笑郤之差知興化軍事興化¶素號難治前守聴訟或繼
以燭事猶有不决者公剖决如¶流廷無滯訟發姦擿伏
猾吏束手日未午棠隂無一迹矣¶於是乃以暇日延禮
邦人士大夫之賢者相與從容賦詩飲¶酒為樂而郡以
<pb:KR4d0226_WYG_098-5b>
大治初秦丞相檜以公忠臣子年少能自力¶學問有文
詞通吏事遇之甚厚然亦疑其剛果負氣終不¶為己用
故雖使之連佐兩郡然皆銓格所當得召試博學¶宏辭
科又已奏名而故黜之及泉代歸乃間語公曰故事<md:KR4d0226_SBCK_098-4a>¶三
丞得通用䕃補人而丞宗正者例以玉牒奏篇得為郎¶
况公之文今從臣中名能文者所不及顧公太剛耳盍
亦¶思少自貶乎公黙喻其意然以太夫人春秋髙且樂
居閩¶中不肯逺適乃力請便郡歸養秦丞相以是始怒
<pb:KR4d0226_WYG_098-6a>
而其黨¶又或隂中公以為有顧望持兩端意以故是時
公資序已¶應典州而僅得莆陽軍壘以歸然公亦既朝
辭而行有日¶矣㑹通判衢州汪召錫者告前知泉州趙
令衿誹謗且有¶及丞相語臺諫徐嚞等交章論奏事下
廷尉秦丞相因以¶上㫖命公體究令衿在泉時納賄事
公以嘗同官辭丞相¶不可是時丞相權震天下一忤其
意家立碎公念前已有¶小隙今又力辭必重得禍貽太
夫人憂意不能不少回惑¶乃不得已奉命以行至泉按
<pb:KR4d0226_WYG_098-6b>
事十得一二即不復窮竟然<md:KR4d0226_SBCK_098-4b>¶猶慮不免為異時之累則
見故樞宻黄公祖舜而問焉黄¶公曰事端幸不自我加
之以恕可也尉然其計既上其事¶又為請得毋更置獄
㑹廷尉獄成令衿已坐譴奏上不過¶追納所受金而已
方事作時户部曹泳刑部韓仲通實主¶之兩曹符檄日
四五至督趣甚峻已而秦丞相死泳被逐¶仲通恐禍及
已乃以體究事劾公朝廷亦知非公首事姑¶下公置對
而仲通章再上遂罷公郡事公在郡不半嵗罷¶去之日
<pb:KR4d0226_WYG_098-7a>
父老邀遮涕泣其賢士大夫有追路越境持公慟¶哭而
别者後兩年諫官挾舊怨復以前事為言遂奪公官¶徙
融州為民公念前日本以愛親故不敢力辭體究事今¶
乃反為親憂痛自咎責聞命即郤酒肉屏媵御獨與一
浮¶圖人偕行至融杜門讀書益大覃思於文章融人皆
敬愛<md:KR4d0226_SBCK_098-5a>¶之而中州人士官其土者亦皆樂從公游以文字
求指教¶葢居融四年如一日泊然無復有一毫軒冕意
特一念親¶闈在逺不獲日夕左右則涕泣竟日㑹黄公
<pb:KR4d0226_WYG_098-7b>
給事東省知¶公前事首末力言於故丞相魯國陳文恭
公魯公亦素知¶公遂以上聞得内徙潮州未幾聴自便
主上登極復故官¶右通直郎時魯公猶當國欲寖用公
乃先除主管崇道觀¶以言者罷乾道初元始復得申前
命未幾故樞宻林公安¶宅又力薦於上且具白公前被
枉狀除知漳州又為言者¶所持事竟中寢未數月今少
傅福國陳公入為吏部尚書¶雅知公之為人則與侍從
官數人露章薦公事親孝居官¶廉博學能文興化之政
<pb:KR4d0226_WYG_098-8a>
庭無留訟而所坐初非其辜遂再¶除知興化軍而陳公
章中語人以為無一字不實也陛辭<md:KR4d0226_SBCK_098-5b>¶論尉利捕盜之賞
妄執平民有至論死而不能自明者語¶未竟上遽曰今
之儒者例以不殺為仁然殺人者死公徐¶對曰臯陶稱
大舜之徳曰與其殺不辜寜失不經殺人者¶固應死而
不辜者豈可殺上意亦悟即連稱曰不辜則不¶可不辜
則不可公退以語宰相時朝廷方議重强盜之法¶以公
言而止公前治興化有惠愛去之十有四年而再至¶且
<pb:KR4d0226_WYG_098-8b>
復奉安輿以來闔郡之民垂髫戴白争迎車下歡呼之¶
聲滿道公治郡如前時郡有猾民素以挾持郡縣為事
者¶數輩前公未至盡挈其家以遯公條教素信於民不
動聲¶色而郡復大治民李氏嘗寓白金於其族兄已而
誣以盜¶獄更數守不决公明其誣且判曰銀當羽化既
慙長者之¶風金或誤持又愧同舎之誼聞者感歎&KR0762;服
且傳誦其語<md:KR4d0226_SBCK_098-6a>¶以為無愧於唐人甲乙之判李氏感泣㑹
太夫人有疾供¶佛燃燈以禱既而太夫人竟不起郡縣
<pb:KR4d0226_WYG_098-9a>
賻金餘千緡公辭¶曰家雖貧幸足以塟豈可以此汚吾
親皆却弗受而父老¶奔走闕下以公治狀白于朝者數
十百人中書為書于籍¶公性至孝以奉太夫人故仕宦
未嘗出閩中太夫人小有¶疾則憂形于色在漳時官舎
有池亭日奉太夫人飲焉忽¶有珍禽彩羽數十容與水
上太夫人甚愛之一旦忽飛去¶太夫人不樂為不飲者
數日公懼與其室共禱于神明日¶乃復奉太夫人飲池
上則禽亦皆復來集矣比公去迺已¶竟不知其所自來
<pb:KR4d0226_WYG_098-9b>
亦莫有能名之者時以為孝誠所感云¶至是服喪毁瘠
甚免喪言及輒涕下初造朝知識見之無¶不驚愕再除
知漳州奏事稱㫖留為吏部郎中天官素號<md:KR4d0226_SBCK_098-6b>¶劇繁侍右
尤甚吏舞文為姦為郎者例不可否事公既入¶即召令
史而下語之曰吾久諳州郡利病於省曹事體初¶不熟
今幸蒙恩得備郎選亦將以治州郡者治之耳吏懾¶伏
不敢欺然公素以吏事自喜而銓曹守格法無所施為¶
遂請于朝願竭力外官上喜其意除直秘閣福建路轉
<pb:KR4d0226_WYG_098-10a>
運¶副使陛辭玉音襃諭且云素知卿有風力閩中多贓
吏故¶命卿往行召用卿矣公即奏治道去泰甚閩中去
朝廷逺¶吏不知奉法然取其甚者一二人治之亦足以
厲其餘上¶首肯之時閩部上四郡行鈔鹽法嵗入悉輸
大農漕計為¶空而州縣窘匱尤甚吏兵之給弗供凛凛
然有朝夕憂公¶奉命疾馳至部夙夜詢究利病所在而
參伍其説大抵皆¶以為官不鬻鹽則無以為嵗計然縱
州縣一切科之於民<md:KR4d0226_SBCK_098-7a>¶則民必大病獨一二近鹽之鄉若
<pb:KR4d0226_WYG_098-10b>
非籍户定數使民必鬻¶於官則私販公行官鬻不售豪
强得以倚法幸免而貧弱¶顧獨受弊於是乃使縣各以
地逺近利病所宜為法而奏¶行之且寛其宿負貸以本
錢蠲増鹽錢數十萬緡州縣之¶力以寛而公又為之撙
節用度一毫不妄取予漕計亦遂¶饒足泉州兩税外復
科宗子米嵗嵗増廣民不堪命郡太¶守若周公葵王公
十朋皆嘗請罷之弗果行公力以為言¶得㫖户部給度
牒轉運司移他郡錢俾之和糴而禁其科¶擾泉民感公
<pb:KR4d0226_WYG_098-11a>
恩生祠之葢公為治大率以愛民為主而保¶全下吏非
有民訟不獲已亦未嘗輕有所按治其罷軟不¶勝任者
多奏處以祠禄畧如公前奏語然其候視極精明¶風采
可畏愛吏亦不敢犯也建寜闕守公以郡屢易將帑<md:KR4d0226_SBCK_098-7b>¶廩
空乏且嵗頗不登亟聞于上即選能臣以治之上素知¶
公即除知府事建寜當孔道部使者多寄治民健訟為
郡¶者日不暇給公談笑以治之事或累嵗不决壹經公
手無¶不立辨且後無能易者今户部尚書王公佐為轉
<pb:KR4d0226_WYG_098-11b>
運判官¶嘗語人日吾與傅公厚乃因政事間相知耳嵗
小不登公¶發廩賑濟有嘯聚欲為寇者僚屬請出兵以
捕公特以文¶檄俾鄉官諭之皆帖伏不戮一人而定屬
縣有殺人者方¶捕治而他縣獲逃卒卒於獄中自首嘗
殺某人縣以言府¶公疑有姦命鞫其實果吏教殺人者
重賂逃卒使偽首則¶殺人者可不死而卒辠亦止於流
因并論吏如法移知寜¶國府事寜國民淳事素簡公亦
以清静治或累日庭無公¶事酒官有為専知所悖自言
<pb:KR4d0226_WYG_098-12a>
者公召詰之吏具言監官贓<md:KR4d0226_SBCK_098-8a>¶辠公曰是則然然上下之
分不可亂也命杖之吏不伏公¶立命械治獲其流辠將
論决袒其背則有湼文為皇帝萬¶嵗四大字公笑曰是
固有法命呼執箴者雜刺湼使不成¶文乃論如法明日
闔郡士大夫悉來賀曰此素横于鄉者¶前太守屢欲治
而不能不謂公談笑間去此一害公曰法¶當然吾非有
心者也春雨水溢將決圩田公力捍之而止¶上嘗以手
札訪問公具以實奏秋大旱時公將去郡猶請¶于朝蠲
<pb:KR4d0226_WYG_098-12b>
租十餘萬斛既去累年後守偶閱公帑之籍見某¶年齋
閤迎新供帳獨無一不存者怪而問之則公所留也¶因
大歎服每以語人葢公平生蒞官所至率常如此此特¶
因事而顯耳復為福建路轉運副使公所臨郡縣小有
水¶旱必以聞至是泉州大旱而守利督租諱之公奏請
募海<md:KR4d0226_SBCK_098-8b>¶舟廣糴以助民食由是米不翔貴臨安闕帥上命
執政選¶有風力不阿權貴者為之執政擬二人以進上
獨指公以¶為可亟命召之先是公嘗以事過三山副總
<pb:KR4d0226_WYG_098-13a>
管曽覿先來¶謁公曰聞公之名久矣因自誦其詩數十
篇且請公誦近¶作公辭以憂患廢忘時其亡而往報之
及為郎復嘗遇於¶客次覿詫數從官曰某人某人嘗辱
來訪公獨見鄙何也¶公遜謝而已竟不往及將使閩部
閤門官子弟有使本道¶而召還者以職事來謁公往報
之延公便室則覿及從官¶數人皆在時方置酒公飲一
巵辭腹疾而退於是翰林承¶㫖亦以入直辭諸人皆有
赧色覿大不樂公退謂諸子曰¶仕宦當自結明天子其
<pb:KR4d0226_WYG_098-13b>
次當由宰相安能俯首此曹以求¶進邪以故權貴多嫉
公而召命竟不行改除兩浙西路提<md:KR4d0226_SBCK_098-9a>¶㸃刑獄公事時公
年已六十餘矣性本剛介疾惡不能容¶人之過以故歴
官任事多與物忤至是自度不能俯仰俗¶間上章丏閑
不允得移浙東兩浙今號封畿多有力者部¶使者例不
案事公入竟受訴牒日數千紙一一親為剖决¶所至决
遣囚徒臺無留事至於紏剔愆違繩治姦墨或望¶風解
印綬去常山令為民所訟公素不輕案吏先面戒之¶而
<pb:KR4d0226_WYG_098-14a>
執法殿中者親黨多在其邑令事之素謹亟馳書求援¶
其人即論公前使閩時推行鹽筴非是今又欲逐令而
使¶其親黨代之以此公至治所未十日而賜罷過建寜
父老¶捧薰鑪以迎者夾道數里而浙東人亦至今稱思
之然公¶益自知果不為世俗所容乃復求為祠官得主
管武夷山¶冲佑觀秩滿復除知寜國府事朝命督行甚
峻公不獲已<md:KR4d0226_SBCK_098-9b>¶單車引道行未數程復以言者追論前體
究事且嘗面折¶泉守為辠則又以冲佑祠官罷歸公性
<pb:KR4d0226_WYG_098-14b>
髙簡不妄與人交¶居泉五十年杜門自守讀書奉親外
無他為中間乗貳車¶持使者節亦且十餘年訖未嘗以
一事擾州縣太守之賢¶者如宋公之才王公十朋周公
葵皆髙仰之待以異禮而¶公月不過一詣郡每留語談
説道誼而已至是居閒益無¶事唯讀書不輟客至觴酒
論文道説古今唱酬詩什以相¶娱樂蒼顔白髮意氣偉
然未嘗以留落不偶幾微見言面¶也前居喪哀毁得脾
疾至是益侵然猶日誦書數卷既病¶則屏郤藥餌獨飲
<pb:KR4d0226_WYG_098-15a>
水以待終一日忽召所善前昭武守黄¶君維之新新安
守石君起宗置酒卧内與訣既而劇談詼¶笑歌呼如常
時翌日遂不起時淳熈十年秋八月也年六<md:KR4d0226_SBCK_098-10a>¶十有八積
官朝奉大夫其配李氏有賢徳先公三十餘年¶卒今贈
安人子男五人伯夀朝請郎權知道州軍州事伯¶成宣
教郎新知福州閩清縣事伯祥將仕郎卒伯瑞迪功¶郎
新漳州龍溪縣尉伯拱業進士當以公致仕恩補官女¶
四人長適承奉郎知潮陽縣丞李讜次適進士李申之
<pb:KR4d0226_WYG_098-15b>
繼¶室以其季俱早卒次適進士黄知白孫男五人充業
進士¶育良尚㓜餘未名孫女六人長及嫁餘尚㓜公於
書無不¶讀少治春秋有聲塲屋間中年讀詩至鴛鴦之
二章因悟¶比興之體間為子弟論説多得詩人本意故
太常丞吴公¶棫來官泉州公聞其博通古學著書甚富
日從之遊相與¶博辨往復不倦吴公悦之請公序其論
語十説今行於世¶謫居讀易數日一周手書程氏傳一
通玩繹久之紙為之<md:KR4d0226_SBCK_098-10b>¶弊其於子史百氏之書嘗過目者
<pb:KR4d0226_WYG_098-16a>
葢皆畧成誦也識慮髙¶逺機警絶人少時聞朝廷奪劉
光世軍更遣儒臣代將歎¶曰是必且敗事矣亟移書所
知刑部侍郎曽公開請如唐¶罷馬燧郭子儀等故事擇
其偏裨授以兵柄曽公然之將¶以白宰相未及而酈瓊
等叛書已聞矣參知政事李安簡¶公亦忠肅公執友也
罷政居㑹稽公往見之李公初以通¶家子弟待公問曰
子以老夫今日之罷為何如公曰得失¶相半公問其故
公曰公初附和議而終以弗合去豈非得¶失相半乎李
<pb:KR4d0226_WYG_098-16b>
公起握公手曰公晦為不亡矣金攻淮甸公¶以書抵樞
宻黄公論備禦方畧因䇿金有十敗且言其變¶必自中
起書至不數日金人完顔亮果為帳下所殺黄公¶以示
諸公且報公曰何其䇿之明也曽覿自福州召還公<md:KR4d0226_SBCK_098-11a>¶移
書丞相陳福公為言覿入必留留必為善人正論之害¶
其後亦皆騐公少從外舅李公學為文得其指授之微
意¶既長益從當世先達遊又日求其所未至刮磨灌溉
以迄¶有成則其氣骨雄健而闗鍵謹嚴波瀾浩溔而語
<pb:KR4d0226_WYG_098-17a>
意精切¶有非當世文士所及者李公毎讀而歎曰吾文
有傳矣故¶丞相魏國張忠獻公及尚書左丞葉公夢得
翰林汪公藻¶中書舎人張公嵲尚書郎新安朱公得其
文皆愛重之汪¶公尤歎賞每謂公曰今世綴文之士雖
多而往往昧於體¶製獨吾子為得之不懈則古人可及
也然再試禮部輒不¶利三應博學宏詞科一既入等而
黜于中書遂不復應科¶舉而誨諸子甚力伯夀伯成皆
及太夫人無恙時登進士¶第伯夀復中詞科而公晚嵗
<pb:KR4d0226_WYG_098-17b>
始自次輯其文定為三十有<md:KR4d0226_SBCK_098-11b>¶二卷藏于家今伯夀等將
以明年七月丁酉塟公於泉州¶南安縣唐興鄉田豐里
之雲臺山以熹嘗以先人之舊辱¶公知顧甚厚見使狀
公行事以請志銘圖永久熹竊惟公¶孝友之行潔廉之
操精敏之識雅健之文皆足以髙一世¶而其吏事方畧
亦復過人逺甚葢不厲威猛而人自畏服¶不為一時小
惠以干虚譽而其去思遺愛愈久愈深獨以¶蚤年未能
深自晦匿不幸見知權臣辟咎得凶遂以中廢¶然當時
<pb:KR4d0226_WYG_098-18a>
識者固有以知其非公所欲其後誦言於朝白公¶無辠
者又多一時正人莊士且明天子亦既起公而任使¶之
矣而自比年來殊無他端乃復重以前事横遭口語乍¶
起乍仆以没其身既不得盡志竭才以布宣仁聖之徳
澤¶於逺邇而其夀命又不得究於髙年是則豈不有命
也夫<md:KR4d0226_SBCK_098-12a>¶故既歴叙其世家行事之詳而復具論其本末大
致如此¶伏惟當世立言之君子幸賜采擇以垂永世謹
狀淳熈十¶年十二月日具位朱熹狀
<pb:KR4d0226_WYG_098-18b>
　　　奉使直祕閣朱公行狀¶
公諱弁字少章其先吴郡人中徙歙之黄㻻唐末有諱
古¶僚者為陶雅偏將以兵戍婺源因家焉其後世有隠
徳至¶奉直公始為儒尤以沈黙自將足迹未嘗至城市
生五子¶公其次也㓜穎悟讀書日數千言十嵗能文既
冠遂通六¶經百氏之書遊京師入太學補内舎生客食
諸王家㑹景¶迂晁公説之為宫學教授一見其詩竒之
與歸新鄭妻以¶兄女鄭介汴洛兩都之中一時故家遺
<pb:KR4d0226_WYG_098-19a>
俗葢彬彬焉公游¶其間聞見日廣文章日進益厭薄舉
子事遂不復有仕進<md:KR4d0226_SBCK_098-12b>¶意靖康之難家破于兵南歸及淮
甸光堯太上皇帝已承¶大統駐蹕揚州議遣使問兩宫
安否而見大夫無敢行者¶公聞之慨然攘袂而起撫髀
太息即日奮身自獻闕下宰¶相以聞詔補修武郎借右
武大夫吉州團練使充河東大¶金軍前通問副使且命
之曰朕方俯同晉國用魏絳以和¶戎爾其逺效侯生御
太公而歸漢公受命即日與使者王¶公倫張旜誓衆直
<pb:KR4d0226_WYG_098-19b>
犯兵鋒以行實建炎戊申正月也行遇¶金尼雅滿于白
水濼邀説甚切尼雅滿不聴使就館雲中餽¶餉如禮而實
以兵守之公復屢與書具言用兵講和利害¶甚悉紹興
壬子之嵗金忽遣宇文虚中來言和議可成當¶擇使副
一人詣元帥府受書歸報虛中欲二人探籌以决¶去留
公正色曰此市道之所為耳吾之來固自與以必死<md:KR4d0226_SBCK_098-13a>¶豈
今日乃覬幸於先歸者哉願使長亟詣軍前受書歸報¶
天子遂成兩國之好使吾君得以蚤申四海之養於兩
<pb:KR4d0226_WYG_098-20a>
宫¶如前日臨遣詔書本指則吾雖暴骨方外猶生之年
也於¶是王公行有日公請焉曰古之使者有節以為信
今無節¶而有印則印亦信也公既還朝無所事此願留
見授使某¶不幸一有意外之辱得抱以死死不腐矣王
公揮涕解以¶授公公受而懐之卧起未嘗不與俱也是
時劉豫盜據京¶邑金迫公仕豫且訹之曰此南歸之漸
也公曰吾受命而¶北不受命而南且豫國賊吾常恨不
食其肉又忍北面而¶臣之哉吾有死耳不願歸之金人
<pb:KR4d0226_WYG_098-20b>
怒絶其餼遺以困之公¶反從中固拒驛門忍飢待盡誓
不為屈於是金人亦知感¶動復慰安之致禮如故久之
復迫公換金官公曰自古兵<md:KR4d0226_SBCK_098-13b>¶交使在其間言可從從之
不可從則囚之殺之何必換其¶官哉吾官受之本朝今
日有死而已誓不易以辱吾君也¶且移書金用事人耶
律紹文等曰上國之威命朝以至則¶使人夕以死夕以
至則朝以死又以書告訣於後使者洪¶忠宣公曰殺行
人亦非細事吾曹不幸遭之亦命也命出¶於天其可逃
<pb:KR4d0226_WYG_098-21a>
哉要當舎生以全義耳一日具酒食召雲中¶被刼士夫
常所與往來者飲半酣語之曰吾已得近郊某¶寺之地
一旦畢命報國諸公幸瘞我其處且識其上曰有¶宋通
問副使朱公之墓於我幸矣衆皆淚緣睫不能仰視¶公
獨談笑自若曰此臣子之常分諸君何悲也金知公終¶
不可屈遂不復强然公以使事未報憂憤得目疾其抑
鬱¶愁歎無憀不平之氣一於詩發之嵗久成集號曰聘
游彼<md:KR4d0226_SBCK_098-14a>¶中名王貴人亦多遣其子弟就學公以此又得時
<pb:KR4d0226_WYG_098-21b>
因文字¶往來説以和好之利而碑版篇詠流行北方者
亦甚衆得¶之者相誇以為榮焉王公還朝太上聞公守
節不屈因其¶再使使賫金銀綾絹為賜嵗在丁巳金諸
酋相繼死滅公¶隂使從者李發求得河陽人董考祥等
宻疏其事及彼中¶虚實使間行歸報曰此不可失之時
也其後王公復歸又¶以公奉送徽考大行之文為獻其
詞有曰臣等猥以凡庸¶誤蒙選擇茂林豐草被雨露於
當年絶黨殊鄰犯風霜於¶將老節上之旄盡落口中之
<pb:KR4d0226_WYG_098-22a>
舌徒存歎馬角之未生魂消¶雪窖攀龍髯而莫逮淚灑
冰天太上讀之感涕詔官公親¶屬五人如故事别賜吴
興田五頃顧丞相張忠獻公喻以¶宻指曰歸日當以禁
林相處也明年金使烏凌阿思謀石慶<md:KR4d0226_SBCK_098-14b>¶充使至詔公子栐及
司馬倬入館見之仍許附以家書且賜¶黄金三十兩以
寄思謀等見栐稱公忠節嗟歎久之至以¶手加額云紹
興癸亥約和已定公乃與洪忠宣公及歴陽¶張公邵皆
得歸其事見洪公家書輶軒集今行於世入境¶傳㫖促
<pb:KR4d0226_WYG_098-22b>
行者數輩至國門太上命中使梁璋引入便殿延¶見勞
苦嘉歎再三公頓首謝且言曰臣聞人之所難得者¶時
也而時之運無已事之不可失者幾也而幾之藏無形¶
惟無已也故來遲而難偶惟無形也故動微而難見陛
下¶與金人講和上則返梓宫次則迎太母又其次則憐
赤子¶之無辜肉白骨於已朽此皆知時知幾之明騐也
然時運¶而往或難固執幾動有變宜鑒未兆盟可守矣
而詭詐之¶心宜黙以待之兵可息矣而銷戢之術宜詳
<pb:KR4d0226_WYG_098-23a>
以講之彼亂<md:KR4d0226_SBCK_098-15a>¶世君臣上不奉若天道下不求合民心人
怨神怒不知修¶省以黷武為至徳以茍安為太平虐民
而不恤民廣地而¶不廣徳非如天助陛下中興之勢也
若時與幾陛下既知¶之於其始圖惟厥終願陛下益留
神焉太上納其言賜金¶帛甚厚公又以彼中所得六朝
御容及宣和御集書畫為¶獻并上所著聘游集且述北
方所見聞忠臣義士朱昭史¶抗張忠輔髙景平孫益孫
谷五臺僧真寳丁氏晏氏女閻¶進朱勣等死節事狀及
<pb:KR4d0226_WYG_098-23b>
故官屬姓名以進請加褒録以勸¶來者太上髙其節壯
其志異其文俾易文資且有進用意¶詔曰朱某奉使嵗
久忠義守節理合優異特賜劵金千緡¶而宰相秦檜方
以講和為功惡公言敵情悟上意奏以初¶補官換右宣
教郎直祕閣主管神祐觀有司校公考十有<md:KR4d0226_SBCK_098-15b>¶七年應遷
數官檜又尼之僅轉奉議郎明年四月六日遂¶以疾卒
於臨安府白龜池之寓舎遺命歸塟故山不果則¶權厝
西湖上智果院忠義之士莫不哀之公配晁氏與其¶子
<pb:KR4d0226_WYG_098-24a>
鄭老皆死于兵再娶王公倫之女弟與晁氏皆封孺人¶
子栐仕至宣教郎知撫州崇仁縣以卒女適里人王伃
以¶公恩補承信郎孫勲早卒照未仕公之文慕陸宣公
之為¶者其氣質雄渾援据精博明白疎暢曲盡事理識
者以為¶深得其體於詩酷嗜李義山而詞氣雍容格力
閑暇不蹈¶其險恠竒澁之弊聘游集凡四十二卷别有
奏議一卷尚¶書直解十卷曲洧舊聞三卷續骩骳説一
卷雜書一卷風¶月堂詩話三卷新鄭舊詩一卷南歸詩
<pb:KR4d0226_WYG_098-24b>
文一卷皆藏於家¶熹先大父於公為三從兄弟先子初
登第時嘗往拜公溱<md:KR4d0226_SBCK_098-16a>¶洧之上公送以詩意寄甚逺其後
先子仕於朝時公已在¶北方比南歸則先子不幸是嵗
已棄諸孤矣後六年熹始¶得拜公之殯而讀其遺文又
三十有四年乃復得官浙中¶則公之殯猶在智果院也
方將為謀塟故而遽以辠逐今¶宻院檢詳尤公袤臨安
帥守張公杓聞而悲之相與悉力¶經紀其事而太學録
張君體仁又為得吉卜於(闕/)　縣積¶善峰之下書來曰
<pb:KR4d0226_WYG_098-25a>
將以某月某日塟公之柩而以王氏孺¶人祔焉熹竊惟
國家承平百年所以遇士大夫者不為不¶厚政宣以來
公卿大臣荷國寵榮殊異優渥又有非前日¶比者一旦
狂徒誤國招禍使君父蒙塵越在沙漠苦寒無¶人之地
而一時遺臣賣國降敵之餘接迹於朝靦然相視¶乃無
一人肯奔問官守者公以草野諸生平日未嘗沾一<md:KR4d0226_SBCK_098-16b>¶命之
禄顧獨奮然出捐軀命請冒鋒鏑斧質之威以嘗不¶測
之敵而守死不屈至於十有六年之久卒不汙偽官
<pb:KR4d0226_WYG_098-25b>
爵竟得復持漢節歸見天子其忠義大節終始凜然雖
竹¶帛所書丹青所畫無以過之和議之成雖若不在其
身而¶風喻慫惥葢亦與有力焉而公不肯自以為功還
朝所建¶皆逺謀至計不欲朝廷遂以目前所就為安而
必期有以¶致中興於異日者此其忠慮之深又與一時
貪天之功以¶為己力而遂宴安江沱以至於忘讐而辱
國者葢萬萬不¶侔矣上賴太上皇帝深照其&KR0454;前後褒
嘉賜賚甚寵而不¶幸厄於權臣使不獲申其志以死豈
<pb:KR4d0226_WYG_098-26a>
非天哉今塟有日宜¶有銘刻以告于幽因訪其家得公
外孫王炳所記行實一¶編叅以舊聞第録如右而敬以
請於尤公伏惟幸哀而終<md:KR4d0226_SBCK_098-17a>¶惠之以覆賴其後人且詔太
史氏筆削以為萬世臣子忠¶義之勸謹狀¶
　　　濂溪先生事實記¶
先生世家道州營道縣濂溪之上姓周氏名惇實字茂
叔¶後避英宗舊名改惇頤用舅氏龍圖閣學士鄭公向
奏授¶洪州分寜縣主簿縣有獄久不决先生至一訊立
<pb:KR4d0226_WYG_098-26b>
辨衆口¶交稱之部使者薦以為南安軍司理㕘軍移郴
及桂陽令¶用薦者改大理寺丞知沙州南昌縣事簽書
合州判官事¶通判䖍州事改永州權發遣邵州事熈寜
初用趙清獻公¶吕正獻公薦為廣南東路轉運判官改
提㸃刑獄公事未¶幾而病亦㑹水齧其先墓遂求南康
軍以歸既塟上其印¶綬分司南京時趙公再尹成都復
奏起先生朝命及門而<md:KR4d0226_SBCK_098-17b>¶先生卒矣熈寜六年六月七日
也年五十有七塟江州徳¶化縣清泉社先生博學力行
<pb:KR4d0226_WYG_098-27a>
聞道甚蚤遇事剛果有古人¶風為政精宻嚴恕務盡道
理嘗作太極圖易説易通數十¶篇在南安時年少不為
守所知洛人程公珦攝通守事視¶其氣貎非常人與語
知其為學知道也因與為友且使二¶子往受學焉及為
郎故事當舉代毎一遷授輒以先生名¶聞在郴時郡守
李公初平知其賢與之語而歎曰吾欲讀¶書何如先生
曰公老無及矣某也請得為公言之於是初¶平日聴先
生語二年果有得而程公二子即所謂河南二¶先生也
<pb:KR4d0226_WYG_098-27b>
南安獄有囚法不當死轉運使王逵欲深治之逵¶苛刻
吏無敢相可否先生獨力争之不聴則置手板歸取¶告
身委之而去曰如此尚可仕乎殺人以媚人吾不為也<md:KR4d0226_SBCK_098-18a>¶逵亦感悟囚得不死在郴桂陽皆有治績來南昌縣人
迎¶喜曰是能辨分寜獄者吾屬得所訴矣於是更相告
語莫¶違教命葢不唯以抵辠為憂實以汙善政為耻也
在合州¶事不經先生手吏不敢決茍下之民不肯從蜀
之賢人君¶子皆喜稱之趙公時為使者人或讒先生趙
<pb:KR4d0226_WYG_098-28a>
公臨之甚威¶而先生處之超然然趙公疑終不釋及守
䖍先生適佐州¶事趙公熟視其所為乃寤執其手曰幾
失君矣今日乃知¶周茂叔也於邵州新學校以教其人
及使嶺表不憚出入¶之勤瘴毒之侵雖荒崖絶島人迹
所不至者必緩視徐按¶務以洗寃澤物為己任施設措
置未及盡其所為而病以¶歸矣自少信古好義以名節
自砥礪奉已甚約俸禄盡以¶周宗族奉賓友家或無百
錢之儲李初平卒子㓜䕶其喪<md:KR4d0226_SBCK_098-18b>¶歸塟之又往來經紀其
<pb:KR4d0226_WYG_098-28b>
家終始不懈及分司而歸妻子&KR0673;¶粥或不給而亦曠然
不以為意也襟懐飄灑雅有髙趣尤¶樂佳山水遇適意
處或徜徉終日廬山之麓有溪焉發源¶於蓮華峯下潔
清甘寒下合於湓江先生濯纓而樂之因¶寓以濂溪之
號而築書堂於其上豫章黄太史庭堅詩而¶序之曰茂
叔人品甚髙胷中灑落光風霽月知徳者亦深¶有取其
言云淳熈六年六月乙巳後學朱熹謹記¶
　　　伊川先生年譜
<pb:KR4d0226_WYG_098-29a>
先生名頥字正叔明道先生之弟也(明道生於明道元/年壬申伊川生於)
(明道¶二/年癸酉)幼有髙識非禮不動(見語/録)年十四五與明道同
受學¶於舂陵周茂叔先生(見哲宗徽/宗實録)皇祐二年年十八
上書闕¶下勸仁宗以王道為心生靈為念黜世俗之論
期非常之<md:KR4d0226_SBCK_098-19a>¶功且乞召對面陳所學不報間遊太學時海
陵胡翼之先¶生方主教導嘗以顔子所好何學論試諸
生得先生所試¶大驚即延見處以學職(見文/集)吕希哲原
明與先生鄰齋首¶以師禮事焉既而四方之士從游者
<pb:KR4d0226_WYG_098-29b>
日益衆(見吕氏/童蒙訓)舉進¶士嘉祐四年廷試報罷遂不復試
太中公屢當得任子恩¶輒推與族人(見涪陵/記義録)治平熈寜
間近臣屢薦自以為學不¶足不願仕也(見文集又按吕/申公家傳云公)
(判太學命衆博士即先生之居敦請為太學正先生固/辭¶公即命駕過之又雜記治平三年九月公知蔡州將)
(行言曰伏見南省進士程頥年三十有四特立之操出/羣之姿¶嘉祐四年已與殿試自後絶意進取往來太學)
(諸生願得以為師臣方領國子監親往敦請卒不能屈/臣嘗與之語¶洞明經術通古今治亂之要實有經世濟)
(物之才非同迂士曲儒徒有偏長使在朝廷必為國器/伏望特以不次旌¶用明道行狀云神宗嘗使推擇人材)
(先生擇人材薦數十人以父/表弟張載暨弟順為稱首)元豐八年¶哲宗嗣位門下
<pb:KR4d0226_WYG_098-30a>
侍郎司馬公光尚書左丞吕公公著及西<md:KR4d0226_SBCK_098-19b>¶京留守韓公
絳上其行義於朝(見哲宗徽宗實録案温公集與吕申/公同薦劄子曰¶臣等竊見河南處士)
(程頥力學好古家貧守節言必忠信動遵禮義年踰五/十不求仕進真儒者之髙蹈聖世之逸¶民伏望特加召)
(命擢以不次足以矜式士類禆益風化又按胡文定公/文集云是時諫官朱光庭又言頥道徳純備¶學問淵博)
(材資勁正有中立不倚之風識慮明徹至知幾其神之/妙言行相顧而無擇仁義在躬而不矜若用斯人¶俾當)
(勸講必能輔養聖徳啟道天聰一正君心為天下福又/謂頥究先王之藴達當世之務乃天民之先覺聖代之)¶
(真儒俾之日侍經筵足以發揚聖訓兼掌學教足以丕/變斯文又祖宗時起陳摶种放髙風素節聞於天下揆)
(頤之¶賢摶放未必能過之頤之道則有摶放所不及知/者觀其所學真得聖人之傳致思力行非一日之積有)
<pb:KR4d0226_WYG_098-30b>
(經天緯地¶之才有制禮作樂之具乞訪問其至正論所/以平治天下之道又謂頥以言乎道則貫徹三才而無)
(一毫之為間以¶言乎徳則并包衆美而無一善之或遺/以言乎學則博通古今而無一物之不知以言乎才則)
(開物成務而無一理¶之不聰是以聖人之道至此而傳/况當天子進學之初若俾真儒得專經席豈不盛哉)
十一月丁巳¶授汝州團練推官西京國子監教授(見實/録)
先生再辭尋召¶赴闕元祐元年三月至京師(王巖叟奏/云伏見程)
(頥學極聖人之精微行全君子之純<md:KR4d0226_SBCK_098-20a>¶粹早與其兄顥俱/以徳名顯於時陛下復起頥而用之頥趨召以來待詔)
(闕下四方俊乂莫不翹首鄉風以觀朝廷¶所以待之者/如何處之者當否而將議焉則陛下此舉繫天下之心)
(臣願陛下加所以待之之禮擇所以處之之方¶而使髙/賢得為陛下盡其用則所得不獨頥一人而已四海潛)
<pb:KR4d0226_WYG_098-31a>
(光隠徳之士皆将相/招而為朝廷出矣)除宣¶徳郎秘書省校書郎先生辭
曰祖宗時布衣被召自有故¶事今臣未得入見未敢祗
命(王巖叟奏云臣伏聞聖恩特除程頥京官仍與校書/郎足¶以見陛下優禮髙賢而使天下之人歸心於盛)
(徳也然臣區區之誠尚有以為陛下言者願陛下一召/見之試以一¶言問為國之要陛下至明遂可自觀其人)
(臣以頥抱道養徳之日久而潜神積慮之功深静而閲/天下之義理者多¶必有嘉言以新聖聴此臣所以區區)
(而進頥然非為頥也欲成陛下之美耳陛下一見而後/命之以官則頥當之而¶無愧陛下與之而不悔授受之)
(間兩得/之矣)於是召對太皇太后面喻將以為¶崇政殿説書
先生辭不獲始受西監之命且上奏論經筵¶三事其一
<pb:KR4d0226_WYG_098-31b>
以上富於春秋輔養為急宜選賢徳以備講官¶因使陪
侍宿直陳説道義所以涵養氣質薰陶徳性其二<md:KR4d0226_SBCK_098-20b>¶請上
左右内侍之人皆選老成厚重之人不使侈靡之物¶淺
俗之言接於耳目仍置經筵祗應内臣十人使伺上在¶
宫中動息以語講官其或小有違失得以隨事規諫其
三¶請令講官坐講以養人主尊儒重道之心寅畏祗懼
之徳¶而曰若言可行敢不就職如不可用願聴其辭(劄/子)
(三道見文集又¶按劉忠肅公文集有章疏論先生辭卑/居尊未被命而先論事為非是葢不知先生出處語黙)
<pb:KR4d0226_WYG_098-32a>
(之際其義/固已精矣)¶既而命下以通直郎充崇政殿説書(見實/録)先
生再辭而後¶受命四月例以暑熱罷講先生奏言輔導
少主不宜疎畧¶如此乞今講官以六參日上殿問起居
因得從容納誨以¶輔上徳(見文/集)五月差同孫覺顧臨及
國子監長貳看詳國¶子監條制(見實/録)先生所定大槩以
為學校禮義相先之地¶而月使之争殊非教養之道請
改試為課有所未至則學<md:KR4d0226_SBCK_098-21a>¶官召而教之更不考定髙下
制尊賢堂以延天下道徳之¶士䥴解額以去利誘省繁
<pb:KR4d0226_WYG_098-32b>
文以専委任勵行檢以厚風教¶及置待賓吏師齋立觀
光法如是者亦數十條(見文集舊實録云禮¶部尚書胡/宗愈謂先帝聚士以學教人以)
(經三舎科條固已精宻宜一切仍舊/因是深詆先生謂不宜使在朝廷)¶六月上疏太皇太
后言今日至大至急為宗社生靈長久¶之計惟是輔養
上徳而輔養之道非徒涉書史覽古今而¶已要使跬步
不離正人乃可以涵養薰陶成就聖徳今間¶日一講解
釋數行為益既少又自四月罷講直至中秋不¶接儒臣
殆非古人旦夕承弼之意請俟初秋即令講官輪¶日入
<pb:KR4d0226_WYG_098-33a>
侍陳説義理仍選臣僚家十一二嵗子弟三人侍上¶習
業且以邇英迫隘暑熱恐於上體非宜而講日宰臣史¶
官皆入使上不得舒泰悦懌請自今一月再講於崇政
殿<md:KR4d0226_SBCK_098-21b>¶然後宰臣史官入侍餘日講於延和殿則後楹垂簾
而太¶皇太后時一臨之不惟省察主上進業其於后徳
未必無¶補且使講官欲有所言易以上達所係尤大又
講讀官例¶兼他職請亦罷之使得積誠意以感上心皆
不報八月差¶兼判登聞皷院先生引前説且言入談道
<pb:KR4d0226_WYG_098-33b>
徳出領訴訟非¶用人之體再辭不受(見文集楊時曰仕/道與禄仕不同當)
(夷甫以布衣入朝神宗欲優其禄令¶兼數局如皷院染/院之類夷甫一切受之及伊川先生為講官朝廷亦欲)
(使兼他職則固辭葢前日所以不仕者為¶道也則今日/之仕須其官足以行道乃可受不然是茍禄也然後世)
(道學不明君子辭受取舎人鮮知之故常公之/¶受人不以為非而先生之辭人亦不以為是也)二年又
上疏論延和講讀垂簾事¶且乞時召講官至簾前問上
進學次第又奏邇英暑熱乞¶就崇政延和殿或他寛凉
處講讀給事中顧臨以殿上講¶讀為不可有㫖修展邇
英閣先生復上疏以為修展邇英<md:KR4d0226_SBCK_098-22a>¶則臣所請遂矣然祖
<pb:KR4d0226_WYG_098-34a>
宗以來並是殿上坐講自仁宗始就¶邇英而講官立侍
葢從一時之便耳非若臨之意也今臨¶之意不過以尊
君為説而不知尊君之道若以其言為是¶則誤主上知
見臣職當輔導不得不辨先生在經筵毎當¶進講必宿
齋豫戒潜思存誠冀以感動上意(見文/集)而其為¶説常於
文義之外反復推明歸之人主一日當講顔子不¶改其
樂章門人或疑此章非有人君事也將何以為説及¶講
既畢文義乃復言曰陋巷之士仁義在躬忘其貧賤人
<pb:KR4d0226_WYG_098-34b>
主崇髙奉養備極茍不知學安能不為富貴所移且顔
子¶王佐之才也而簞食瓢飲季氏魯國之蠧也而富於
周公¶魯君用舎如此非後世之監乎聞者歎服(見胡氏/論語詳)
(説/)而哲¶宗亦嘗首肯之(見文/集)不知者或誚其委曲已甚
先生曰不<md:KR4d0226_SBCK_098-22b>¶於此盡心竭力而於何所乎上或服藥即日
就醫官問起¶居(見語/録)然入侍之際容貎極莊時文潞公
以太師平章重¶事或侍立終日不懈上雖喻以少休不
去也人或以問先¶生曰君之嚴視潞公之恭孰為得失
<pb:KR4d0226_WYG_098-35a>
先生曰潞公四朝大¶臣事㓜主不得不恭吾以布衣職
輔導亦不敢不自重也¶(見邵氏/見聞録)嘗聞上在宫中起行潄
水必避螻蟻因請之曰有¶是乎上曰然誠恐傷之爾先
生曰願陛下推此心以及四¶海則天下幸甚(見語/録)一日
講罷未退上忽起慿檻戯折柳¶枝先生進曰方春發生
不可無故摧折上不悦(見馬永卿所編劉諫¶議語録且/云温公聞之亦不悦或云恐無)
(此/事)¶所講書有容字中人以黄覆之曰上藩邸嫌名也先
生講¶罷進言曰人主之勢不患不尊患臣下尊之過甚
<pb:KR4d0226_WYG_098-35b>
而驕心<md:KR4d0226_SBCK_098-23a>¶生爾此皆近習輩養成之不可以不戒請自今
舊名皆勿¶復避(見語/録)時神宗之喪未除而百官以冬至
表賀先生言¶節序變遷時思方切請改賀為慰及除喪
有司又將以開¶樂置宴先生又奏請罷宴曰除喪而用
吉禮則因事用樂¶可矣今特設宴是喜之也(見文/集)嘗聞
後苑以金製水桶問¶之曰崇慶宫物也先生曰若上所
御則吾不敢不諫在職¶累月不言禄吏亦弗致既而諸
公知之俾户部特給焉又¶不為妻求邑封或問之先生
<pb:KR4d0226_WYG_098-36a>
曰某起於草萊三辭不獲而¶後受命今日乃為妻求封
乎(見語/録)經筵承受張茂則嘗招¶諸講官啜茶觀畫先生
曰吾平生不啜茶亦不識畫竟不¶往(見龜山語録或/云恐無此事)文
潞公嘗與吕范諸公入侍經筵聞先¶生講説退相與歎
曰真侍講也一時人士歸其門者甚盛<md:KR4d0226_SBCK_098-23b>¶而先生亦以天
下自任論議褒貶無所顧避由是同朝之¶士有以文章
名世者疾之如讐與其黨類巧為謗詆(見龜山語¶録王/公繫年録吕申)
(公家傳及先生之子端中所撰集字又按蘇軾奏狀亦/自云臣素疾程某之姦未嘗假以辭色¶又按侍御史吕)
<pb:KR4d0226_WYG_098-36b>
(陶言明堂降赦臣寮稱賀訖而兩省官欲往奠司馬光/是時程頥言曰子於是日哭則不歌豈可賀¶赦才了却)
(往弔喪坐客有難之曰子於是日哭則不歌即不言歌/則不哭今已賀赦了却往弔喪於禮無害蘇軾遂¶以鄙)
(語戯程頥衆皆大笑結怨之端葢自此始又語録云國/忌行香伊川令供素饌子瞻詰之曰正叔不好佛胡為)¶
(食素先生曰禮居喪不飲酒不食肉忌日喪之餘也子/瞻令具肉食曰為劉氏者左袒於是范醇夫輩食素秦)
(黄輩¶食肉又鮮于綽傳信録云舊例行香齋筵兩制以/上及臺諫官破蔬饌然以麄糲遂輪為食㑹皆用肉食)
(矣元祐初¶崇政殿説書程正叔以食肉為非是議為素/食衆多不從一日門人范醇夫當排食遂具蔬饌内翰)
(蘇子瞻因以鄙¶語戯正叔正叔門人朱公掞輩銜之遂/立敵矣是後蔬饌亦不行又語録云時吕申公為相凡)
(事有疑必質于伊川¶進退人才二蘇疑伊川有力故極/詆之又曰朝廷欲以游酢為某官蘇右丞沮止毁及伊)
<pb:KR4d0226_WYG_098-37a>
(川宰相蘇子容曰公未可¶如此頌觀過其門者無不肅/也又按劉諫議盡言集亦有異論劉非蘇黨盖不相知)
(耳/)一日赴講㑹<md:KR4d0226_SBCK_098-24a>¶上瘡疹不坐已累日先生退詣宰臣問
上不御殿知否曰¶不知先生曰二聖臨朝上不御殿太
皇不當獨坐且人主¶有疾而大臣不知可乎翌日宰臣
以先生言奏請問疾由¶是大臣亦多不悦而諫議大夫
孔文仲因奏先生汙下憸¶巧素無鄉行經筵陳説僭横
忘分遍謁貴臣歴造臺諫騰¶口間亂以償恩讐致市井
目為五鬼之魁請放還田里以¶示典刑八月差管勾西
<pb:KR4d0226_WYG_098-37b>
京國子監(見舊實録又文仲傳載吕申公之言曰文仲/為¶蘇軾所誘脅論事皆用軾意又吕申公家)
(傳亦載其與吕大防劉摰王存同駁文仲所論朱光庭/事語甚激切且云¶文仲本以伉直稱然惷不曉事為浮)
(薄輩所使以害忠良晚乃自知為小人所紿憤鬱嘔血/而死按舊録固多妄然¶此類不為無據新録皆刪之失)
(其實矣又范太史家傳云元祐九年奏曰臣伏見元祐/之初陛下召程頥對便殿自¶布衣除崇政殿説書天下)
(之士皆謂得人實為稀澗之美事而纔及嵗餘即以人/言罷之頥之經術行誼天下共知¶司馬光吕公著皆與)
(頥相知二十餘年然後舉之此二人者非為欺罔以誤/聖聰也頥在經筵切於皇帝陛下進學<md:KR4d0226_SBCK_098-24b>¶故其講説語常)
(繁多草茅之人一旦入朝與人相接不為闗防未習朝/廷事體而言者謂頥大佞大邪貪黷請求奔¶走交結又)
(謂頥欲以故舊傾大臣以意氣役臺諫其言皆誣罔非/實也葢當時臺諫官王巖叟朱光庭賈易皆素推¶伏頥)
<pb:KR4d0226_WYG_098-38a>
(之經行故不知者指以為頥黨陛下慎擇經筵之官如/頥之賢乃足以輔導聖學至如臣輩叨備講職實非敢)¶
(望頥也臣久欲為頥一言懐之累年猶豫不果使頥受/誣罔之謗於公正之朝臣毎思之不無愧也今臣已乞)
(去職¶若復召頤勸講必有補聖/明臣雖終老在外無所憾矣)先生既就職再上奏乞
歸田¶里曰臣本布衣因説書得朝官今以辠罷則所授
官不當¶得三年又請皆不報乃乞致仕至再又不報五
年正月丁¶太中公憂去官七年服除除直祕閣判西京
國子監(王公繫年¶録云元祐七年三月四日延和奏事/三省進呈程頥服除欲與館職判檢院簾中以)
(其不靖令只與西監逐除直秘¶閣判西京國子監初頥/在經筵歸其門者甚盛而蘇軾在翰林亦多附之者遂)
<pb:KR4d0226_WYG_098-38b>
(有洛黨蜀黨之論二黨道不同互相¶非毁頥竟為蜀黨/所擠今又適軾弟轍執政財進禀便云但恐不肯靖簾)
(中入其説故/頥不復得召)先生再¶辭極論儒者進退之道(見文/集)而監
察御史董敦逸奏以<md:KR4d0226_SBCK_098-25a>¶為有怨望輕躁語五月改授管勾
崇福宫(見舊/録)未拜以疾¶尋醫元祐九年哲宗初親政申
祕閣西監之命先生再辭¶不就(見文/集)紹聖間以黨論放
歸田里四年十一月送涪州¶編管(見實/録)門人謝良佐曰
是行也良佐知之乃族子公孫¶與邢恕之為爾先生曰
族子至愚不足責故人情厚不敢¶疑孟子既知天焉用
<pb:KR4d0226_WYG_098-39a>
尤臧氏(見語/録)元符二年正月易傳成¶而序之三年正月
徽宗即位移峽州四月以赦復宣徳郎¶任便居住(制見/曲阜)
(集/)還洛(記善録云先生歸自涪州/氣貌容色髭髪皆勝平昔)十月復¶通直郎權西
京國子監先生既受命即謁告欲遷延為尋¶醫計既而
供職門人尹焞深疑之先生曰上初即位首被¶大恩不
如是則何以仰承徳意然吾之不能仕葢已決矣¶受一
月之俸焉然後唯吾所欲爾(見文集語録又劉忠肅公/家私記云此除乃李<md:KR4d0226_SBCK_098-25b>¶邦直)
(范彛叟/之意)建中靖國二年五月追所復官依舊致仕(前此/末嘗)
<pb:KR4d0226_WYG_098-39b>
(致仕而云依舊致仕疑西監/供職不久即嘗致仕也未詳)崇寜二年四月言者論其
本¶因姦黨論薦得官雖嘗明正辠罰而叙復過優(已追/所復)
(官又云叙¶復/過優亦未詳)今復著書非毁朝政於是有㫖追毁出身
以來文¶字其所著書令監司覺察(語録云范致虚言程/某以邪説詖行惑亂)
(衆聽而尹焞張繹為¶之羽翼事下/河南府體究盡逐學徒復𨽻黨籍)先生於是遷居龍門
之南止四方¶學者曰尊所聞行所知可矣不必及吾門
也(見語/録)五年復¶宣義郎致仕(見實/録)時易傳成書已久學
者莫得傳授或以¶為請先生曰自量精力未衰尚覬有
<pb:KR4d0226_WYG_098-40a>
少進耳其後寢疾始¶以授尹焞張繹(尹焞曰先生踐履/盡易其作傳只是)
(因而寫成熟讀玩味即可見矣又云先生平生¶用意惟/在易傳求先生之學者觀此足矣語録之類出於學者)
(所記所見有淺深故所記有/工拙葢未能無失也見¶語録)大觀元年九月庚午卒于
家年七十有五(見實/録)於疾革<md:KR4d0226_SBCK_098-26a>¶門人進曰先生平日所學
正今日要用先生力疾微視曰¶道著用便不是其人未
出寢門而先生没(見語録一作門人郭忠孝尹子¶云非/也忠孝自黨事起不與先生往來及)
(卒亦不/致奠)初明道先生嘗謂先生曰異¶日能使尊嚴師道
者吾弟也若接引後學隨人材而成就¶之則予不得譲
<pb:KR4d0226_WYG_098-40b>
焉(見語録侯仲良曰朱公掞見明道于汝州踰月而歸/語人曰光庭在春風中坐¶了一月游定夫楊中立來)
(見伊川一日先生坐而瞑目二子立侍不敢去久之先/生乃顧曰二子猶在此乎日暮矣¶姑就舎二子者退則)
(門外雪深尺餘矣其嚴厲如此晚年接學者乃更平易/葢其學已到至處但於聖人氣象差少¶從容爾明道則)
(已從容惜其蚤死不及用也使及/用於元祐間則不更有今日事矣)先生既没昔之¶門人
髙第多已先亡無有能形容其徳美者然先生嘗謂¶張
繹曰我昔狀明道先生之行我之道葢與明道同異時¶
欲知我者求之於此文可也(見集序尹焞曰先生之學/本於至誠其於言動事為)
(之間¶處中有常疏通簡易不為矯異不為狷介寛猛合/宜莊重有體或説匍匐以弔喪誦孝經以追薦皆無此)
<pb:KR4d0226_WYG_098-41a>
(事衣雖紬<md:KR4d0226_SBCK_098-26b>¶素冠襟必整食雖簡儉蔬飯必潔太中年老/左右致養無違以家事自任悉力營辦細事必親贍給)
(内外親族八十餘口又曰先生於書無所不讀於事無/所不能謝良佐曰伊川才大以之處大事必不動聲色)
(指顧而集矣或曰人謂伊川守正則盡通變不足子之/言若是何也謝子曰陜右錢以鐵舊矣有議更以銅者)
(已而㑹所鑄子不踰母謂無利也遂止伊川先生聞之/曰此乃國家之大利也利多費省私鑄者衆費多利少)
(盜鑄者息民不敢盜鑄則權歸公上非國家之大利乎/又有議増解鹽之直者伊川曰價平則鹽易洩人人得)
(食無積而不售者嵗入必倍矣増價則反是已而果然/司馬温公既相薦伊川而起之伊川曰將累人矣使韓)
(富當國時吾猶可以有行也及温公大變熈豐復祖宗/之舊伊川曰役法當討論未可輕改也公不然之既改)
(數年紛紛不能定由是觀/之亦可以見其梗槩矣)
<pb:KR4d0226_WYG_098-41b>
　　　外大父祝公遺事
外家新安祝氏世以貲力順善聞於州鄉其邸肆生業
幾有郡城之半因號半州祝家有諱景先者號二翁尤
長者元祐黄太史嘗賛其畫像廣幅全身大書百許字
詞甚&KR0347;瑋經亂而逸熹少時見外大父猶能頗誦其語
至諸舅則¶皆已不復記憶矣二翁諸子皆讀書外大父
其第一子也¶諱確字永叔特淳厚孝謹少時聞父母將
為謀婚逃避累¶日家人驚索得之猶涕泣不能已問其
<pb:KR4d0226_WYG_098-42a>
故則曰審爾則將¶不得與父母昆弟蚤夜相親矣親喪
廬墓下手植名木以¶千數率誦佛書若干過乃植一本
日有常課比終制而歸¶則所植已鬱然成隂矣一兄一
弟先後死熈河皆親往致¶其喪往反徒步不啻萬里所
舎輒悲號上食如禮夜寢柩¶旁不忍跬歩離去路人皆
為歎息諸弟求析其産公為涕¶泣曉譬不能奪時四妹
猶未行而諸弟得財皆散去不復¶顧公獨罄已貲以遣
之其一歸同郡汪公勃汪公後登二¶府終身徳公不能
<pb:KR4d0226_WYG_098-42b>
忘人兩賢之嵗大疫親舊有盡室病卧<md:KR4d0226_SBCK_098-27a>¶者人莫敢闖其
門公毎清旦輒𢹂粥藥造之徧飲食之而¶後反日以為
常其他濟人利物之事不勝計雖傾貲竭力¶無吝色鄉
人髙其行學試又多占上列郡博士請録其學¶事時三
舎法行士子無不繇庠序以進公從容其間若無¶所為
而後生得所矜式咸敬服焉熹先君子於時亦為諸¶生
年甚少未為人所知公獨器重以女歸之後卒以文學¶
致大名世乃以公為知人方臘之亂郡城為墟鄉人有
<pb:KR4d0226_WYG_098-43a>
媚¶事權貴者挾墨敇徙州治北門外以便其私而所徙
窊下¶潦漲輒平地數尺衆皆不以為便將列其事以訴
諸朝者¶餘二千人而莫敢為之首公奮然以身任之其
人忿疾復¶取特㫖坐公以違御筆之辠公為變姓名崎
嶇逃遁猶下¶諸路迹捕不置如是累年時事變更羣小
破散然後得免<md:KR4d0226_SBCK_098-27b>¶而州治亦還故處鄉人至今賴之而公
之家貲事力不能¶復如往時矣然終不以為悔也比其
晚嵗生理益落而好¶施不少衰年八十三以終娶同郡
<pb:KR4d0226_WYG_098-43b>
喻氏亦有賢行生二男¶一女伯舅莘娶張氏其先以治
獄有隂功王宣徽拱辰所¶傳張佛子者也次即先夫人
徳性特似公其行事自見家¶傳叔舅嶠少敏悟有文長
從先君子遊聞伊洛之風而悦¶之然求舉輒不利喻夫
人及伯舅既先卒叔舅後公十餘¶年亦即世今唯伯舅
之子康國居建之崇安叔舅之孫回¶居劒之尤溪而康
國二子已總髮能誦書矣熹惟外大父¶之淳徳髙行先
人後已其誠心所格固宜有後而康國母¶家所積之逺
<pb:KR4d0226_WYG_098-44a>
又如是天之報施其將在於此乎竊感陶公¶作孟府君
傳及近世眉山蘇公亦記程公遺事不勝凱風<md:KR4d0226_SBCK_098-28a>¶寒泉之
思因書此以遺康國使藏于家時出而訓習之以¶厲其
子孫又記嘗聞先夫人説第四外叔祖豪俠不覊蚤¶從
黄太史遊黄公謫黔中因以客從黄公賢之為更名林¶
宗而字之曰有道與之諷詠書札甚多今皆不存獨所
為¶書柳如京皇考志世或傳其墨本姓字尚可見耳先
夫人¶及叔舅少時猶及見其道説黄公言行甚詳酒酣
<pb:KR4d0226_WYG_098-44b>
悲歌感¶慨淒切絶不類世俗音調問其所以則曰黄公
之遺聲也¶此事外家兄弟亦少聞者因附記于此云¶
　　熹既叙此事將書以遺濟之弟未果而濟之復以¶
　　疾不起其二子丙癸相從於建陽因書畀之俯仰
　　今昔¶為之流涕不能已慶元戊午臘月既望書¶
　　　劉子和傳<md:KR4d0226_SBCK_098-28b>¶劉子和者江南人名某五世祖式仕太宗朝為某官國
史¶有傳夫人陳氏有賢行逺識子孫多為聞人海陵胡
<pb:KR4d0226_WYG_098-45a>
瑗先¶生所為紀墨莊者也至子和之父某官稍不遂然
亦好學¶修飭能守其家娶長垣趙氏實吴興孫侔先生
外孫女讀¶書能文生子和子和為人廉静寡欲敦重少
言而和易端¶粹不為崖異之行其家居孝友尤篤也自
少即以經學文¶行知名中進士第調吉州户掾邵武尉
皆能其官更調贛¶州教授還家待次益以諸經自課日
求其所未至者葢自¶音讀訓詁先儒之説以及近世先
生長者之論無不該貫¶及至官視其學故有趙清獻公
<pb:KR4d0226_WYG_098-45b>
祠後廢而生祠郡守部刺¶史至五六人子和曰趙公與
濂溪先生法皆當得祠者今¶或廢於已舉或初未嘗立
也彼紛紛者果何為哉命悉撤<md:KR4d0226_SBCK_098-29a>¶去而更為二公之祠諸
生請曰趙公則聞耳矣敢問濂溪¶何人也子和具告之
故且出其書使之讀之諸生固已風¶動於是子和又益
推本其説以發明六經論孟之遺意晨¶入寓直之舎諸
生迭進問事子和諄諄辨告如教子弟至¶暮乃罷日以
為常其教大抵以讀書窮理為先持敬修身¶為主曰此
<pb:KR4d0226_WYG_098-46a>
古人為己之學也至於學官程課有不可廢者¶其命題
發端必依於是而出焉於是學者益知所向其言¶行小
不中理服飾小不中度必規正之課試之文以老佛¶論
道以管商議政忘讐耻狥時俗者皆棄不録於是學者¶
又知所懲其於有司之事所以謹出納窒罅漏者亦皆
精¶審嚴宻間斥其贏以市圖史至若干卷視諸生老者
優禮¶之貧者周給之疾病者與之藥死喪者加之賻所
以恩勤<md:KR4d0226_SBCK_098-29b>¶之者甚備至於進退取舎之間則必考行能視
<pb:KR4d0226_WYG_098-46b>
次第稽諸¶公論而未嘗有所私也以故諸生之事子和
如事父兄服¶習其教而守行之俗為一變其浮惰不事
學者往往引去¶或亦悔前所為而革心自新焉郡縣吏
皆恠以為學官弟¶子比無入官府辯訟請謁者父老皆
喜以為吾家子弟比¶無荒嬉惰游還家覔錢呌呼犯上
者以至士大夫家亦争¶遣子弟來入學贛之人至咨嗟
相與言曰吾邦自李先之¶教官迨今七八十年乃復得
劉君耳今翰林承㫖周必大¶聞之為記其説於聴事之
<pb:KR4d0226_WYG_098-47a>
壁子和既去改宣教郎遭繼母¶喪以卒故諸生哭之皆
失聲益相與尊其言信其道守其¶法不變去而從其弟
清之以卒業者亦數人子和平日閉¶户讀書不甚與人
接雖名士亦不强附而搢紳先生多慕<md:KR4d0226_SBCK_098-30a>¶與交國子祭酒
蕭之敏嘗以經行氣節薦於朝成都劉焞¶稱之曰國朝
鉅人門户一再世凋落者何可悉數惟劉氏¶自太宗時
歴嘉祐元祐盛際莫不有人逮子和兄弟世數¶益逺而
家法益峻忠厚雍睦之風不墜求之故家能如是¶者少
<pb:KR4d0226_WYG_098-47b>
矣及卒丹稜李燾書其墓曰孝敬劉君而廣漢張栻¶為
刻銘納壙中是數君子者葢或未嘗識子和也新安朱¶
熹曰自周之衰司徒學正之官廢為士者未嘗知有學
也¶士未嘗學而强使教焉則其所以教者可知己予亦
不及¶識子和而識其弟且得贛諸生所記讀之觀其所
以修於¶身行於家者而知其所以教於學者有餘矣使
得其年究¶其施則其所立豈可勝道哉為之掩卷太息
因掇其大者¶著于篇<md:KR4d0226_SBCK_098-30b>¶
<pb:KR4d0226_WYG_098-48a>
　
　
　
　
　
　
　
　
<pb:KR4d0226_WYG_098-48b>
　
　
　
　
　
　
　
　晦庵集卷九十<md:KR4d0226_SBCK_098-31a>¶八

<pb:KR4d0226_WYG_099-1a>
欽定四庫全書
　晦庵集卷
