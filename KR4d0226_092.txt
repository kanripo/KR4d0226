# -*- mode: mandoku-view -*-
#+TITLE: 晦庵集
#+DATE: 2015-09-23 10:22:52
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 92

<md:KR4d0226_SBCK_092-1a>¶
九十二¶　　　　　宋　朱子　撰
　　墓誌銘¶
　　　岳州史君郭公墓碣銘¶
公姓郭氏諱份字仲質其先自吉水徙新淦曽祖亶祖
麾¶皆不仕父彌約始仕有能稱至朝散郎以卒誄其行
者皆¶當世逹官名士公幼沈敏能自力學問甫冠中進
士第為¶辰州道州南雄州州學敎授荆湖南路轉運司
<pb:KR4d0226_WYG_092-1b>
幹辦公事¶湖南自軍興治戰艦積材於場久而腐敗相
承募丁卒守¶視不已公白之臺毁材為薪歲省衣糧萬
計官有羡緡數¶十萬議欲獻諸朝公曰此非可繼也使
者為止醴陵有豪¶族取民田以治居室上流有古陂輙
徙之田以蕪廢訟數¶十年不息公曰是不難辨以地比
與圖視之一訊而决還<md:KR4d0226_SBCK_092-1b>¶陂於上流溉田如初用轉運使
黄鈞等薦得通判常德軍¶府事賜緋衣銀魚常德在湖
北為望郡更二太守無善狀¶公至委曲扶持之靖獠干
<pb:KR4d0226_WYG_092-2a>
紀王師討之公主督運山行既¶艱而水道經若水寨遡
流百餘里尤險惡漕幾不通公命¶輕装淺舟水陸俱進
軍用不乏師還第功遷秩擢守興國¶軍至郡承前守罪
去之餘帑庾空乏北軍以廪假不時至¶或羣噪府下公
奏留上供萬斛以寛郡計而申者令以戒¶有司凡給俸
賜以下為先衆乃悦服未久以憂去免䘮奏¶事闕下即
日除知岳州又積年勞轉朝散郎還至豐城暴¶得病卒
於館舎年五十有七公娶李氏再娶喬氏男曰䝉¶今為
<pb:KR4d0226_WYG_092-2b>
廸功郎新贑州瑞金縣東尉女二人長適彭浩前卒¶次
未嫁公性純儉被服如寒儒家人習慣不知為驕奢居<md:KR4d0226_SBCK_092-2a>¶官歛晦不為赫赫之名然所至為上官所推舉平時温
温¶不妄喜怒及其遇事破姦發伏人亦不能囘也公最
樂義¶亦勇於有為有踈屬之女受鬻于人公聞之遽投
牒遣幣¶贖而嫁之鄉人有旅死者公為棺歛歸其柩于
家有舊同¶僚之官地遠貧不能行公為装遣之雖靴袍
巾幞之類畢¶具周人之急皆此類嘗因講治道以義役
<pb:KR4d0226_WYG_092-3a>
節目授其門人¶李伯賢令推行之自其鄉始今江西諸
郡義役公實發之¶嘗謂門人曰九重有規恢之志而文
武士不任其責寛恤¶令屢下而百姓無固結之心北軍
就食東南布滿州縣無¶以善其後是三患也嘗因賜對
建言常德當夷獠出没之¶衝比年復有茶㓂之警而屯
兵財二百人不足用以彈壓¶湖北一道北被邉南控溪
洞多㓂賊而城壁皆不治尤非<md:KR4d0226_SBCK_092-2b>¶所以備不虞者請以荆
鄂千人戍常德而諸郡城惡者亟¶治之便又言獄者人
<pb:KR4d0226_WYG_092-3b>
命所繋故推吏賦祿厚而受賕輙以¶重法論至獄卒隂
操木索笞箠輕重之權慘虐尤甚而今¶以無禄故為姦
利者得從輕坐甚亡謂請詔有司議廪獄¶卒而重其法
義倉嵗賑矜寡孤獨甚厚然其惠偏於市井¶而不逮山
谷請即鄉落寺觀分置居養院以活遠民之無¶告者葢
公雅有當世之志而於吏事尤不苟其所欲為固¶不止
數事然即此而觀亦足以見其所存矣使究其用當¶如
何哉天資樂善見當世德人莊士必慕與遊在長沙善
<pb:KR4d0226_WYG_092-4a>
故張侍講敬夫敬夫稱其靖端有守數為延譽諸公間
居¶鄉厚今劉常州子澄子弟皆從之學有立志公沒而
蒙愈¶自力于為善嘗以田二頃為義荘周貧族人以為
猶用公<md:KR4d0226_SBCK_092-3a>¶平日之意也公卒以淳熈某年某月某日葬以
九年正月¶乙酉墓在吉水縣同水鄉赤石潭之原蒙以
子澄之狀來¶曰吾先君子甚髙下風之義顧不幸不得
卒其定交之願¶以死蒙又不孝無以慰其泉壌之思唯
是表墓之碣未有¶以書敢介常州以請吾子惠而許之
<pb:KR4d0226_WYG_092-4b>
則為有賜於吾先矣¶予聞其言而悲之讀其事狀又知
公之為人如此亦恨前¶此之未始得從公遊也既次其
事又作銘以系之銘曰¶
端而靖足以有守敬而敏足以有為胡嗇於年不卒其
施¶惟後有人克堂厥基我銘斯石以詔無期¶
　　　宜人王氏墓誌銘¶
右朝請大夫任公諱賢臣之妻宜人王氏明州慈谿縣
人¶故朝奉大夫中書門下檢正諸房公事諱庭秀之女
<pb:KR4d0226_WYG_092-5a>
年十<md:KR4d0226_SBCK_092-3b>¶七歸任氏任氏世為睂山人後徙蔡州靖康之亂
大夫公¶昆弟始奉其母魏國太夫人犇走南渡生理蕭
然宜人嫁¶時&KR1019;甚厚盡捐以佐朝夕之用事太夫人盡
愛敬甘㫖無¶闕供無故未嘗輙去左右遇有疾衣不解
帯粥藥嘗而後¶進與大夫公相敬如賔所以輔佐之者
甚至大夫公嘗通¶守武昌久攝郡事前例攝事者受俸
給與請司問遺徃來¶皆如真太守大夫公疑之以語宜
人宜人曰異時貧甚宜¶不聊生亦且至今日矣今幸粗
<pb:KR4d0226_WYG_092-5b>
足何以是自汙為哉大夫¶公以為然皆謝不取大夫公
歴守數郡晚嵗奉祠以歸或¶以其精力未衰猶可以復
仕而宜人深以止足為戒大夫¶公乃不行宜人治家嚴
而有法嵗時祭祀先旬月戒具至¶期齋肅毎事必親雖
疾亦强起中饋酒食之事葢終身不<md:KR4d0226_SBCK_092-4a>¶以諉人敎飭子孫
甚嚴未嘗假以言色而視其飲食時其¶寒燠皆有條理
遇下有恩意然敝衣袴亦不妄與既病猶¶治家事不廢
中外肅然者十年以淳熈九年十一月三日¶卒享年(闕/)
<pb:KR4d0226_WYG_092-6a>
　　　子男三人璜宣敎郎知江州德化縣事¶玠承務
郎知臨江軍清江縣事皆先卒璋廸功郎袁州萬¶載縣
丞女一人適通直郎通判容州程説之孫男七人希¶夷
舉進士調廸功郎建寧府浦城縣主簿圖南廸功郎嚴¶
州建德縣尉斗南應南鵬南摶南女三人璋希夷將以
十¶年七月某日奉宜人之柩葬於邵武軍邵武縣長樂
之原¶使其友方士繇述宜人閥閱事狀來請銘予先君
子嘗與¶大夫公昆弟游義不可辭而希夷士繇又皆嘗
<pb:KR4d0226_WYG_092-6b>
來學其言¶宜不妄乃删取其大者而系以銘銘曰<md:KR4d0226_SBCK_092-4b>¶奉饋髙堂恭敬止佐夫子治成厥美肅如嚴君秉周禮
考¶終卜吉藏於此土平川紆山崛起長樂之樂詒孫子¶
　　　知南康軍石君墓誌銘¶
吾友石君子重諱某其先世為㑹稽新昌右族曽大父
諱¶某不仕大父諱某避庚子之亂始居台州臨海縣後
以遺¶逸召授右廸功郎以沒父諱某贈朝奉郎母安人
朱氏太¶宜人陳氏君幼端慤警悟不羣年十二即自知
<pb:KR4d0226_WYG_092-7a>
刻意為學¶晝夜不怠年十八擢進士第丁外艱服除授
左廸功郎郴¶州桂陽縣主簿㑹故參知政事李安簡公
謫居郡下性嚴¶重不輕許可一見君深器重之授舘其
家日與論説前言¶徃行勵以致遠之業常語人曰吾閲
人多矣未有石君比¶者秩滿改從事郎調泉州同安縣
丞天旱民饑縣白府請<md:KR4d0226_SBCK_092-5a>¶得蠲嵗租如故事太守怒檄君
杖主吏君移書太守曰杖¶一吏細事耳然其所繫則大
民今皇皇無以為命縱不能¶救忍復箝其口乎守怒未
<pb:KR4d0226_WYG_092-7b>
巳遣幕府官按驗至則希守意¶以為不當蠲君爭益力
部使者聞之因以其事諉君君既¶行視歸即掲牓喻民
蠲之什九然後言府且亟召鄉吏閉¶廨中使鄉為一榜
戸列所蠲與其當輸之數既成立授里¶胥使走掲於其
所於是上官不得變其説鄉吏無所逞其¶姦邑人便之
改宣教郎知常州武進縣事民訟有數年不¶決者君一
訊立辨雖姦民健猾者亦皆驚服愧謝而去它¶邑滯訟
多請屬君以决郡守欲為寓客治第而屬役于縣¶其費
<pb:KR4d0226_WYG_092-8a>
且數十萬君不可曰吾為天子牧民豈為若人治第¶者
耶且浚吾民之膏血以媚人吾不忍也守怒欲中以法<md:KR4d0226_SBCK_092-5b>¶掇拾亡所得㑹君有親嫌法當兩易君不顧求罷竟歸
民¶數千人詣郡請留君不可則相與伺守出遮道號訴
至有¶禠其䄡帷者守不能禁君因更調南劔州尤溪縣
待次家¶食三年雖貧不戚也至官吏以財匱請借民租
君不答但¶日治税籍凡民逃絶而田入見戸者與鬻産
而不能更其¶籍者皆正之又謹視其出内之際要為簡
<pb:KR4d0226_WYG_092-8b>
易以便民而吏¶不得以容其姦闗市之征亦損其數於
是官無苛擾農商¶得職租入以時力役有序至有争先
為里正者縣故窮僻¶學校久廢士寡見聞不知所以為
學君至即命其友古田¶林用中來掌教事而選邑子願
學者充弟子員始敎之日¶親率佐史宿賔客徃臨之因
為陳説聖賢教學凡以為修¶已治人之資而非如今之
所謂者聞者皆動心焉自是五<md:KR4d0226_SBCK_092-6a>¶日一徃伐鼔升堂問諸
生進業次第相與反復以求義理¶至當之歸員外諸生
<pb:KR4d0226_WYG_092-9a>
數十或異邦之人皆裹糧來就學君¶視故學宫為不稱
乃廣其規模新其棟宇市書萬卷買田¶數百畆以充入
之既成為考古制舉鄉飲酒禮以落之於¶是士始知學
而民俗亦變君又摭其舊俗之不美者數事¶為文以訓
飭之民皆傳寫誦習焉遠鄉有據險自豪不輸¶租賦數
十年日與此鄉為仇敵者君為榜喻之即斂手¶聽命輸
賦解仇復與齊民齒民王某者有刑罪具獄上府¶吏以
邀求不厭欲致之死君爭之不聼則請自對獄與吏¶辯
<pb:KR4d0226_WYG_092-9b>
代民死民乃得免嵗大疫多治藥劑分遣醫者散之村¶
落自為詩以勸之頼以活者甚衆及代去民或畫像祠
之¶監察御史陳公舉善聞其賢薦之朝而君自從吏部
選授<md:KR4d0226_SBCK_092-6b>¶福建路安撫司幹辦公事以去㑹丞相史公再入
薦一時¶名士數人君復與焉有㫖召對君辭不獲乃入
見首陳人¶君之道與天同方天心至公故人君之心不
可以有一毫¶之私因歴引時事以質之言甚剴切上皆
然之差監登聞¶檢院未幾除將作監主簿㝷改太常居
<pb:KR4d0226_WYG_092-10a>
頃之有所不樂因¶謁告歸省請得奉祠終養除知南康
軍事將行而&KR0476;内艱¶未終制有詔舉材堪刺舉者吏部
尚書鄭公丙以君對然¶君已不及聞矣其卒以淳熈九
年六月乙丑享年五十有¶五積官至朝散郎君為人外
和内剛平居恂恂如不能言¶者而遇事立㫁毅然有不
可犯之色事繼母承順不違兄¶弟之間怡怡如也族黨
有貧不能自活者買田捐金以振¶業之教其子與己子
等嫁孤女多得所歸道遇弃子募人<md:KR4d0226_SBCK_092-7a>¶母之月有給焉其
<pb:KR4d0226_WYG_092-10b>
為政一主於愛民而憂國之心又甚切¶於賢材之用舎
政令之得失一有所聞憂喜之誠形于言¶色至或累日
不解然自處甚約自律甚嚴在州縣未嘗屈¶意上官在
朝廷未嘗造請當路繇踈賤一旦見天子盡言¶竭忠未
嘗少為迂囘避就之計其為學自聘君朝奉時已¶傳其
業後更從舅氏太子詹事陳公良翰受書焉聞人之¶善
必手記而心慕之其人可見雖少賤僻遠不憚其與予¶
遊相好尤篤也晚名其燕居之室曰克齋讀書其間沒
<pb:KR4d0226_WYG_092-11a>
身¶不懈後生執業就正者皆頼君知所鄉而君未嘗少
自足¶也此其志豈可量哉予前年守南康朝廷以君與
予善除¶以爲代予亦日夜望君至冀得用疲甿學子為
寄而君不¶果來當年奉使浙東聞新剡饑民轉入台境
甚衆亟以屬<md:KR4d0226_SBCK_092-7b>¶君君即慨然以為己任其得免于饑凍捐
瘠而歸者葢數¶百人然其後予以事至台則已不及見
君而哭其殯矣嗚¶呼悲夫君之配朱氏劉氏李氏皆贈
安人姜氏封安人子¶男四人繼微繼喻繼善繼周女五
<pb:KR4d0226_WYG_092-11b>
人長適范籍次許嫁商¶月卿餘尚幼君為文明白徑切
似其為人然非有故未嘗¶作今有文集十卷藏於家所
集周易大學中庸解又數十¶卷傳學者繼微等將以十
二月庚申葬君龍谷山雲溪先¶瑩之側使來請銘時予
已病歸臥故山念不得徃而祖君¶之行也乃叙其事而
銘之其詞曰¶
予悲斯人之病而莫與瘳也悼斯學之孤而莫與儔也
又¶哀君之有志而久不醻也時若可竢而君不畱也龍
<pb:KR4d0226_WYG_092-12a>
谷之¶城雲溪之宅詔彼茫茫不在斯刻<md:KR4d0226_SBCK_092-8a>¶　　　榮國夫人管氏墓誌銘¶
故參知政事㑹稽李安簡公之配曰榮國夫人姓管氏
其¶先齊大夫敬仲相桓公霸諸侯有功世祀于齊中徙
秣陵¶後避五季之亂復徙處州龍泉縣久未有顯者及
夫人之¶曽大父諱大忠以子師仁同知樞宻院事贈太
子少師始¶為郡著姓樞宻之弟師醇贈承事郎生子時
可以明經飭¶行為鄉里所宗遠近受業之士甚衆嘗有
<pb:KR4d0226_WYG_092-12b>
欲薦之朝者謝¶而不許竟不仕以卒鄉人皆以先生稱
之後亦贈承事郎¶夫人其季女也生有淑德族人稱其
婉嫕李公聞而聘之¶時公方以侍御史言事謫官貧甚
夫人入門泰然無纎芥¶不樂意後公復為時用入參侍
從出殿藩維遂登廟堂位¶亞丞相祿賜豐矣而夫人處
之以約食飲居處所以自奉<md:KR4d0226_SBCK_092-8b>¶者不少異于前日也從公
守郡輙戒家人無得買官下一¶物在宣城時巨盜猝至
攻圍甚急公方悉力拒守而夫人¶以免乳得疾危甚公
<pb:KR4d0226_WYG_092-13a>
以爲憂夫人曰死生命也公宜一意¶捍賊無念我公壯
其言厲氣循城賊為觧去及公以忤秦¶檜謫嶺外遂浮
海南居儋耳久不得還家留故里日復窮¶空夫人至斥
賣簮珥以給用度身不肉食者十餘年而亦¶無甚戚戚
也檜憾公不釋捕公子孟堅繫廷尉誣以私史¶遣吏索
其家或以告曰夫人亦且逮矣闔門□懼夫人獨¶夷然
不為動曰禍福之來非可避就自是無愧斯已矣己¶而
卒無它始夫人嫁不及舅姑以為恨嵗時祠祀齋潔嚴
<pb:KR4d0226_WYG_092-13b>
敬凡滌濯烹飪之事必身親之比老愈篤諸子女多出
元¶配黄氏夫人獨生二男二女而撫愛均一人無間言
公南<md:KR4d0226_SBCK_092-9a>¶遷時二男者皆方數嵗夫人教之學既冠皆以文
行稱公¶及見之喜曰吾自教之亦不過如是耳待諸婦
如己女遇¶左右寛而有節有所不及務掩覆之平居端
荘静一舉動¶有常度内外親黨皆法象其賢嘗從容語
諸子曰凡人處¶心宜公待物宜恕吾雖不學然於此若
有得焉行之終身¶不敢一日忘也葢李公平生以剛直
<pb:KR4d0226_WYG_092-14a>
聞晚歲遭讒去國投¶荒蹈海九死不悔而夫人之德所
以配之者如此亦可以¶無愧矣累封縉雲郡夫人以淳
熙二年二月某日薨享年¶七十有二十月丙申葬㑹稽
縣太平鄉官漾之村後以子¶孟珍請貤所遷官以益封
於是乎有榮國之贈子男五人¶孟博左宣教郎主管台
州崇道觀孟堅右宣義郎提舉淮¶東常平茶鹽公事孟
醇不仕皆先卒孟珍通直郎權發遣<md:KR4d0226_SBCK_092-9b>¶江隂軍事孟傳從
事郎浙東提舉常平司幹辦公事女五¶人長適左朝散
<pb:KR4d0226_WYG_092-14b>
郎曹粹次適登仕郎陳汝楫次適進士陸¶權之次適承
直郎沈程再適奉議郎章駒次適朝奉大夫¶潘時孫男
八人知常從事郎早卒知微從事郎知言知易¶皆承務
郎知退知孝知和皆未仕女十一人其四已適人¶曽孫
男女各一人皆幼初大理卿章貢曽公逢以女妻浙¶東
從事深知夫人行事之實既為之狀將以請銘而未有¶
所屬也曽公卒江隂使君乃以狀授熹熹既晚出又滯
窮¶鄉不及升堂盡敬以觀夫人門内之治而曽公又先
<pb:KR4d0226_WYG_092-15a>
達也¶初不敢當顧先君子實嘗為安簡公所知則義又
有不得¶辭者敬為之銘銘曰¶
婦德之美維順以柔剛以幹之其德乃修人曰夫人匪
慈<md:KR4d0226_SBCK_092-10a>¶則孝我相其中不可屈撓貧安富節執禮勝私逢世
之紛¶蹈險若夷維其堅剛以一其度俾易其艱以燕以
譽惟公¶夫人合德殊施此内而安彼外以危要其所終
兩絶慚悔¶匪篆匪辭曷詔𡨕昧¶
　　　朝請大夫李公墓碣銘
<pb:KR4d0226_WYG_092-15b>
右朝請大夫李公諱縝字伯玉濟川巨野人故駕部郎
中¶贈太子少傅諱景山之曽孫朝請大夫贈少師諱瑑
之孫¶而參知政事贈太師諱邴之嗣子也公之家自少
傅之第¶四子樂静先生諱昭玘者學於髙郵孫公覺眉
山蘇公軾¶之門文甚髙而㢘静樂道不求人知仕元祐
及建中靖國¶中為起居舎人至太師公遂以文字行中
朝有重名于政¶宣之間及叅建炎大政又以忠節為詔
所褒退而老於江<md:KR4d0226_SBCK_092-10b>¶海之上餘二十年當世益髙仰之公
<pb:KR4d0226_WYG_092-16a>
生有竒質警悟絶人¶年十二三時賦盆池詩有疑與月
相吞之句故相何㮚一¶見嗟賞既長益自植立務記覧
為詞章其言奥雅靚深有¶非一時文士所及者而深自
閉匿惟恐人之或知也性至¶孝事太師公及母和國夫
人油油翼翼無故未嘗輙去左¶右雖近出數里必取期
以還少以父任補承務郎監南嶽¶廟差充福建路轉運
司幹辦公事再除轉運司主管文字¶公以去親逺不欲
行太師公强遣之至官竟不一嵗兩易¶主管敦宗院以
<pb:KR4d0226_WYG_092-16b>
歸未幾丁内外艱服除連丐宗官舊秩及¶為崇道祠官
退處于家不復有仕進意葢方是時秦丞相¶檜當國猜
暴叵測故家大族一罹飛語無不糜碎公雖棲¶遲冗散
猶懼不得脱於是益務潛晦息絶交遊雖親戚少<md:KR4d0226_SBCK_092-11a>¶見其
面如是累年人亦莫測其意也買園居第之東結廬¶種
樹翛然其間自號萬如居士而為之傳其詞曰居士少¶
知讀書通訓詁不能洽浹如當世儒者然亦無所不讀
其¶于授受必以義接物必以誠逕情直行不屑毁譽雖
<pb:KR4d0226_WYG_092-17a>
仕宦¶連蹇不遂視一時儕輩官尊祿厚而不肯一動其
心為敦¶宗凡三十年官不易而家益貧常誦其先訓曰
與其有求¶于人何若無欲于己與其使人可賤不若以
賤自安以是¶當官及家居未嘗求人知而人之知之者
常出于意外少¶慕阮思曠向子平之為人既孤買宅東
隙地僅五畆為屋¶數楹植花數十本竹百箇而置常所
閲書數十卷朝夕徜¶徉於其間雖金石絲竹之音姬嬙
環珥之飾車馬旌旗之¶列五鼎方丈之食不以易其樂
<pb:KR4d0226_WYG_092-17b>
性懶甚不喜為文酒酣性<md:KR4d0226_SBCK_092-11b>¶發時為詩以舒懷至其行意
擊節慷慨自以為未後于古¶人性謹宻而胸次蕭然無
所適莫顧不喜與俗子語稠人¶廣坐或終日不交一談
而藜杖幅巾率然乗興訪髙人勝¶士於閒暇時談世外
法至或忘歸間問祖師西來意㫖僅¶識其趣不能悟觧
也其胸懐本趣葢如此然知公者猶以¶為文不足而實
有餘也秦丞相死衆賢稍稍登用丞相陳¶魯公雅知公
推挽甚力而不能致乃白以為通判福州事¶而公已病
<pb:KR4d0226_WYG_092-18a>
矣連帥汪公應辰亦知公賢禮敬之且不欲煩¶以事公
曰食焉而怠其事豈吾心哉力請得復奉祠以歸¶居二
年而卒時年五十有六隆興二年十二月某日也公¶娶
趙氏寳文閣待制思誠之女再娶馬氏中大夫安仁之¶
女皆封宜人子男二人諌承務郎爽慧秀發年甫十三
而<md:KR4d0226_SBCK_092-12a>¶讀書作文有兼人之功公竒愛之不幸蚤卒公哭之
哀乆¶而不能平也訥今為從事郎福州長樂縣主簿女
四人其¶壻右通直郎徐樗文林郎劉珫進士周庭實承
<pb:KR4d0226_WYG_092-18b>
信郎陳時¶可孫男一人啟宗將仕郎始公葬太師公泉
州南安縣石¶鼔山而指其北百餘歩曰此吾之所歸也
卒之明年三月¶某日訥奉公柩藏焉又集公所為文十
卷梅百詠一編藏¶于家熹之先君子太史公嘗獲從太
師公遊而辱知焉及¶熹試吏泉之屬邑又得拜公函丈
毎白事府下退輙詣公¶公必為置酒畱連竟日論説古
今商略文字皆極其趣下¶至吏道物情利病纎悉亦無
不盡至于有所難言則其悼¶嘆閔惻之情未嘗不鬱然
<pb:KR4d0226_WYG_092-19a>
見于眉睫之間熹以是知公非¶真無意于世者意公猶
且進而有為也後三十年再至温<md:KR4d0226_SBCK_092-12b>¶陵而拜公墓則其木
拱矣俯仰今昔為之流涕葢不唯荒¶&KR0196;蔓草之悲亦以
重嘆公之終不遇也於是訥狀公行來¶請銘熹不得辭
乃為銘曰¶
右史之德冲靖淵黙太師之文泆為忠勲公承厥家克
篤¶其慶惟德與文既積而盛胡不逢遇達于事功浩其
永歸¶閟此幽宫萬如之篇公實自贊銘以昭之不遐有
<pb:KR4d0226_WYG_092-19b>
歎¶
　　　夫人虞氏墓誌銘¶
建陽縣崇政鄉百樂里有君子居焉曰左宣教郎江君
諱¶琦字全叔以學行有聞所與遊多當世鉅人長者没
而徽¶猷閣直學士胡公黄實銘之其夫人虞氏亦有賢
德後公¶四十有一年卒其嗣子明將以淳熈甲辰二月
庚申朔旦¶葬于其居里普光之原而使介子嗣奉書及
承議郎同里<md:KR4d0226_SBCK_092-13a>¶賈君應之狀來請銘予家建陽崇安間距
<pb:KR4d0226_WYG_092-20a>
夫人之居不百¶里蚤得與夫人二子遊因得講聞夫人
之行事而竊髙仰¶之獨恨未及進拜堂下而夫人沒今
乃幸得託名立石以¶詔後世其何敢辭夫人諱道永字
無盡本劉氏女其父處¶士某同産有適虞君恫者自夫
人之幼而愛之携以歸鞠¶虞氏因冐其姓少長聰明識
義理不樂為世俗華靡事徃¶來兩家愛敬曲盡恩義兩
得兩家父母皆憐之擇其配以¶歸江公入門時舅姑年
皆甚髙禮法峻整諸婦少得當其¶意者獨夫人左右奉
<pb:KR4d0226_WYG_092-20b>
承禮無違者凡調胹烹飪之事既躬¶服其勞而薪火之
節亦必謹候視務為敏給以稱㣲指既¶進饋則又退屏
側立踧踖以聼惟恐少不中度至或隂儲¶它饌以備更
索雖在亂離顛沛乏絶之中亦必多方營致<md:KR4d0226_SBCK_092-13b>¶不使有纎
芥不滿之意皇舅朝奉公年九十餘每語人曰¶是善事
我其居家事夫教子皆有法度閨門之内肅然以¶莊雍
然以和江公性剛直居官遇事有可否必極力論辨¶人
有過失至面質責之夫人視其或過甚者輒從容諷觧
<pb:KR4d0226_WYG_092-21a>
江公敬焉江公沒時諸子皆幼夫人年甫四十以禮法
自¶將持守門户教督諸子親授經訓嵗時薦享細大必
親江¶公從官時先疇之入恣兄弟衣食無所問既沒夫
人命諸¶子悉推與之且别其籍曰此前人之志也虞君
老且失子¶夫人歸養益謹送其終哀戚甚葢不沭浴不
鹽酪者三年¶且為之選于宗人以奉祀而歸其貲産江
公女兄適人既¶老且貧夫人迎以歸厚其養給禮敬飭
備十五六年不少¶懈既又為之室其子焉聞人之善如
<pb:KR4d0226_WYG_092-21b>
出諸已見人疾病困<md:KR4d0226_SBCK_092-14a>¶窮閔惻調護惟恐不及性喜觀書
讀易論語得其大意下¶至練養醫藥卜筮數術無不通
曉平居處事詳練縝宻與¶人言必依于孝弟忠信詞甚
簡而理無不足族姻内外咸¶髙其行服其言有疑必就
咨焉事有難平者衆口方讙呶¶不觧有告曰夫人之言
如是則徃徃翕然以定晚學浮圖¶法一旦脱然若有㑹
於心者即屏簪珥卻酒肉布衣蔬食¶以終其身遭淳熙
慶夀恩當得封諸子言于有司將上其¶事夫人聞之曰
<pb:KR4d0226_WYG_092-22a>
吾已棄人間事何以此為且命而不謝是¶為欺君吾敢
安乎竟畱其狀不復上九年嵗在壬寅夫人¶年八十矣
一日語諸子曰我將行矣諸子驚遽呼醫進藥¶皆揮去
曰毋勞我葢甘寢六日而沒三月十五日也子男¶四人
曰渙曰明曰紹曰嗣渙紹早卒明嗣皆以文行知名<md:KR4d0226_SBCK_092-14b>¶嘗
以選士貢京師孫男五人女四人賈君所狀夫人之行¶
如此大抵予所逮聞也葢嘗竊謂夫人資稟髙明器宇
恢¶廓凛然有烈丈夫之操使其生於治古禮義隆治之
<pb:KR4d0226_WYG_092-22b>
時習¶聞姆師之誦以盡夫人倫物理之精㣲則其所以
自立于¶世者詎止於此然今以其所就而論之則為子
孝為婦順¶為妻正為母慈嗇于奉而豐于施厚于義而
薄于財於人¶之所以為人者亦㡬可以無憾是則可不
謂賢乎哉而世¶或以佛學稱之亦淺乎其為言矣為之
銘曰¶
士誦聖賢以沒其世孰不有聞鮮克身詣豈如夫人弗
學¶而知知之所至其行亦随俾究而窮曷内而外藉令
<pb:KR4d0226_WYG_092-23a>
不然¶亦寡其悔彼幽者禪此明者天有如不信訂此豐
鐫¶
　　　篤行趙君彦遠墓碣銘<md:KR4d0226_SBCK_092-15a>¶淳熈四年冬十有二月戊寅崇道趙公善應卒于餘干
私¶第之正寢明年葬縣東北華林岡後六年今少傅福
國陳¶公乃大書其碣之首曰皇宋篤行趙君彦遠之墓
於是趙¶公嗣子汝愚方以敷文閣待制知福州充福建
路安撫使¶涕泣手䟽使人奉其書及故荆州牧張侯栻
<pb:KR4d0226_WYG_092-23b>
鄂州守羅君¶願所序行實若狀兩通致之新安朱熹曰
請得銘而刻于¶下方熹竊惟念平日所聞太宗皇帝之
元子漢恭憲王實¶以至德髙行為宋太伯後世雖屬籍
䟽遠爵秩寖㣲然猶¶多法象其賢者葢歴七世而得公
則又以孝友仁厚被服¶儒雅克篤于家而聞于邦卓然
為宗室儀表雖士大夫之¶賢而有禮者皆自以為不及
益教其子移孝為忠對䇿庭¶中無所諱避天子異之擢
以為天下第一後歴館閣侍從<md:KR4d0226_SBCK_092-15b>¶奉使典州皆以風節惠
<pb:KR4d0226_WYG_092-24a>
愛有聞于時然天下不以賢其子¶而曰子直之能為此
嗟乃其父之教也嗚呼其真可謂篤¶行君子者矣陳公
之目之也豈虗也哉是法宜銘顧陳公¶書法之嚴已足
傳世而熹愚賤又所不當得為既禮辭不¶獲命則敬考
其書而悉次第之葢公之曽大父曰開府儀¶同三司建
寧軍節度使建國公仲企者恭憲王之曽孫也¶實生東
頭供奉官士慮供奉生成忠郎不求成忠娶濟陽¶晁氏
生公公生于政和戊戌卒時年六十自建炎初補承¶信
<pb:KR4d0226_WYG_092-24b>
郎八遷至修武郎歴監秀州崇德饒州餘干安仁縣景¶
德鎮之酒税潭州南嶽廟江南西路兵馬都監主管台
州¶崇道觀卒後五年汝愚逢宗祀恩始更贈為通直郎
公資¶純篤孝謹少時父病訪醫行禱暑不觧帯遭䘮不
内勺飲<md:KR4d0226_SBCK_092-16a>¶既殯居廬歠粥既葬乃食菜果終䘮比御猶弗
入也事母¶益兢兢致養嘗以寒夜遠歸從者將扣門公
遽止之曰毋¶恐吾母為也露坐逹旦門啟而入以母畏
雷夜或聞雷必¶披衣走其所視門隙有光則扣而入否
<pb:KR4d0226_WYG_092-25a>
則屏立以待官薄¶食貧諸弟未製衣不敢製已製矣未
服不敢服雖一瓜果¶必相待共嘗之諸妹遠嫁者極力
致之相與娱侍親側内¶外諸孫合貴賤且百口菜&KR0245;䟽
食恩意均洽人無間言從¶姊妹之遠而貧者亦以令分
俸給之遭母䘮時年五十有¶五矣始侍疾時嘗刺血和
藥以進至是哭泣嘔血毁瘠柴¶立終日俯首柩旁聞雷
猶起側立垂涕凡食之可于口者¶不必酒肉衣之適于
體者不必華采聲之悦于耳者不必¶音樂皆弗忍以身
<pb:KR4d0226_WYG_092-25b>
接雖其哭泣有時而哀痛之心無時忘<md:KR4d0226_SBCK_092-16b>¶也三年之外生
朝必哭于廟有欲為禮者號泣向之其後¶累年言毎及
親猶未嘗不揮涕晉陵尤袤延之見而歎曰¶古君子也
父以肺疾終終身不忍以諸肺為羞母生嵗值¶卯謂兎
神亦終身不食也墓户有不能事其母者觀公¶之為惕
然悔悟遂以孝稱識度超曠不計有無平居自奉¶甚約
而汲汲然惟以愛人及物為事故人許珪死家貧女¶無
所歸公即聘以為次子婦嘗與台人蔣彛者同僚後至
<pb:KR4d0226_WYG_092-26a>
其鄉首問之則死乆矣貧不克葬而子亦謀食于外即
徃¶哭之還其子予貲使葬它若是者不勝紀道見病者
必收¶養躬為煮藥比瘉或觧衣遺之嵗饑設器于庭毎
食先舎¶其半家人繼之則取以濟饑者其用心之㣲宻
至于夏不¶去草冬不破壌懼百蟲之游且蟄者失其所
也為人謙和<md:KR4d0226_SBCK_092-17a>¶坦易與人語惟恐失詞色至誼有不可則
奮然無所顧雖¶以公族䟽遠流落江湖而憂國之深如
在廊廟聞當世進¶一善人行一善政則喜不自勝聞遠
<pb:KR4d0226_WYG_092-26b>
近或水旱則憂見顔¶色辛巳江淮之警為流涕不食者
數日同僚有㑹飲者公¶獨悵然北望曰此豈諸君樂飲
時耶衆為失色罷去好讀¶書所藏至三萬卷所著有唐
書錄遺三十卷幸庵見聞錄¶二卷台州勸諭婚葬文一
卷居家不設條約於子弟無所¶程督而躬行之實所漸
漬而興起者甚衆居常稱曰欲學¶聖賢當消客氣灑掃
應對是其入處也汝愚從屬籍冠多¶士國朝故事所未
有人為公喜而公處之如平時及聞其¶入館適與莆田
<pb:KR4d0226_WYG_092-27a>
林光朝謙之同舎然後喜可知也於其守¶上饒而來迎
也故不徃一日呼二田夫肩輿潛入其境訪<md:KR4d0226_SBCK_092-17b>¶問民情閲
信宿意無所忤因稍進至近郊人始知之其為¶人大畧
如此顧宗室之在右列者例不得為要官故其事¶業無
以見于世至其潛德隠行與其志念之精㣲則人又¶有
不得而言者嗚呼其真可謂篤行君子矣陳公之目之¶
也豈虗也哉其配令人李氏丞相文正公七世孫家號
西¶李司馬公所謂能守先法久而不衰者也方承平時
<pb:KR4d0226_WYG_092-27b>
宫宅¶婚姻皆勲侯貴戚公父子獨再世娶儒家令人明
達剛果¶居家以孝聞既嫁事姑如母嘗刲股以愈其疾
公罷崇德¶歸時晁夫人尚無恙篋有餘金將出以獻而
探之不獲葢¶令人已奉而致之姑矣服飾之具擇其新
美以奉公諸妹¶而躬取其故敝者公既勤其家不吝一
錢而令人安貧自¶力所以成公之志為多先公十二年
卒葬縣西雕峯距公<md:KR4d0226_SBCK_092-18a>¶墓三十里所子男四人汝愚既為
時名卿次汝拙承信郎¶汝魯保義郎汝□未仕亦皆斤
<pb:KR4d0226_WYG_092-28a>
斤謹質能守其家法女三¶人長適宣教郎逢維石次適
將仕郎路希傅季未行也孫¶男十二人女七人而其長
曰崇憲亦舉進士中其科云熹¶聞公之名葢久而不及
識居常以為恨今乃獲叙德美以¶贊誄事而附于陳公
所書之石則既幸甚然毎讀行實之¶書而于吕伯恭之
言又未嘗不廢卷太息也因頗采其¶意銘以系焉銘曰¶
漢邸之别去本而支心融迹冺世莫予知建土分封再
世¶弗振逮公而顯匪爵其仁孝不老衰惠不約弛忠不
<pb:KR4d0226_WYG_092-28b>
遠忘¶以畀厥子篤行之表華林之臯惟其不愧日遠彌
髙嗟爾¶後人益謹毋怠出者難工德友所戒<md:KR4d0226_SBCK_092-18b>¶　　　廸功郎致仕王君墓碣銘¶
淳熙十有一年秋八月廸功郎致仕番陽王君彦暉卒
冬¶十月葬其家山先塋之右既卒哭其子安墨衰絰走
謁予¶于建安潭溪之上拜泣且言曰安不天徃嵗失吾
母東萊¶先生既不鄙辱而銘之今重不幸而失吾父則
東萊亦既¶沒矣兄弟聚謀大懼不朽之託無所歸敢使
<pb:KR4d0226_WYG_092-29a>
安也介東¶萊之文以為重而謀于下執事惟吾子之有
以哀之也予¶以病衰久廢筆硯四方知舊文字之屬所
拒者無慮數十¶家既以例謝不能而視安之來布衣蔬
食重趼十舎踰越¶險阻蒙犯霜雪所以不死其親之意
有非人所及者不忍¶使之徒手而歸也且吾伯恭父之
病矣而亦既銘其母焉¶我其得辭之耶則應曰諾於是
安乃出其友安遠節度掌<md:KR4d0226_SBCK_092-19a>¶書記章洙之狀以視予曰王
氏唐末避地始為饒州德興¶人中有名申甫者以能雅
<pb:KR4d0226_WYG_092-29b>
歌補郡博士弟子員晚嵗教授¶縣東三十里所曰柘溪
者樂其山水之勝卻諸生嵗時脯¶脩而易其地以居焉
生四子其仲曰畿隠居自放里人髙¶之其後子孫益蕃
昌遂盡有柘溪地人因以里名其家畿¶生之純之純生
居立君居立之子也字子充少孤自植立¶以勤儉持家
娶程氏生四男子曰賔曰安曰憲曰宗皆教¶之學斥家
貲為市書史聘師儒日釀黍為具博延四方名¶士使與
之接雖殫貨詘力不計既而安業獨先就鄉里父¶兄賢
<pb:KR4d0226_WYG_092-30a>
之多遣子弟從之遊郡有司亦以其程試應書再送¶禮
部未第㑹天子奉觴德夀宫勞賜耆老而君夫婦皆以¶
安故相先後得官封君卒時年七十有二四子皆儼然
服<md:KR4d0226_SBCK_092-19b>¶儒冠獨兩女前卒而孫男女已十有四人矣君性脩
潔嚴¶重不苟所至必拂拭正席乃坐及將去猶徘徊周
視乃行¶生平謹禮比老益䖍鄉隣慶弔必先雖幼賤必
躬造族姻¶有䘮戒門内毋食肉以屬親䟽為日久近有差
輕財好施¶樂成人之美人有未善苟知之必告雖以賈
<pb:KR4d0226_WYG_092-30b>
憎不自悔更¶為竊歎如已憂其嫁姜氏二女事則伯恭
父已書之程氏¶之墓矣葢君之志而其室有以相之也
予雖不及識王君¶然既嘉其子之能脩身以幸于先生
君子也又哀其能始¶終勤劇以覬顯其親于無窮也而
既諾之矣今又觀于王¶君之行事如此葢亦庶乎孔子
所謂十室之忠信者是以¶三復其書而歎息焉因輯其
事而詩之俾歸刻墓上既以¶表王君之徳而又申伯恭
父之遺意以厲其後之人其詩<md:KR4d0226_SBCK_092-20a>¶曰
<pb:KR4d0226_WYG_092-31a>
鹿鳴先生詩禮傳荒此柘溪祀邈綿逮君教子子能賢
千¶里丐我銘君阡至哉我友授子言皇皇業業無窮年
眇思¶所屬非華軒有能力此榮其先¶
　　　通判恭州江君墓誌銘¶
君諱介字邦直姓江氏曽大父時大父夢符父衍世居
徽¶之婺源未有仕者至君始居饒之德興以鄉舉中第
至通¶朝籍而贈其父宣教郎遂為德興人君少頴悟年
十五六¶治舉子業鄉先生亟稱之君不自多一日讀程
<pb:KR4d0226_WYG_092-31b>
子書至水¶清性善之説喟然太息視平日所學不過為
利祿有不足¶為者亟走謁衢州徐先生誠叟以書道其
所志而請業焉¶徐讀書喜謂其徒曰此可與共學矣居
數年而歸更以其<md:KR4d0226_SBCK_092-20b>¶説授學者多所興起初仕廸功郎興
國軍司户參軍先是¶受俸米者率倍其劵君獨不取其
予人也亦然郡將試以¶難事又皆從容以决遂以廉吏
薦之陞從事郎調隆興府¶進賢令將行㑹天旱民饑度
比至官且不及事亟移文喻¶民廣殖牟麥民知君之愛
<pb:KR4d0226_WYG_092-32a>
已也聞其且至争相扶𢹂拜迎¶馬首既至不暇燕饗倍
道趨府極陳所以拯救之䇿甚備¶富民舒氏當出糓餘
萬斛以糶而自請以緡錢輸府冀得¶免糶規賞君争之
力帥守龔公茂良不悦而君執義愈堅¶龔公始悟從君
計而君不俟報已先喻舒氏出其糓矣視¶饑民尤困憊
者收養療治頼以全活者甚衆既而旁邑官¶吏多以救
饑受賞或喻君盍自言君曰民饑而令食之猶¶子饑而
母乳之也敢幸賞乎㑹詔蠲民田半租君白部使<md:KR4d0226_SBCK_092-21a>¶者程
<pb:KR4d0226_WYG_092-32b>
公大昌曰常時輸租雖合勺之畸亦必使就盈數今¶若
但減其半則全户輸一升者名減五合而實猶輸一升¶
也若自全户三升以下悉蠲之則貧民被實惠矣程公
以¶君語聞詔從之程公喜舉酒屬君曰君宰百里而惠
加一¶路可謂仁人之言矣君始至官有㫖新沿道廐置
時民方¶饑瘁聞是令下欲相率逃去君喻以不得已之
故且相率¶温户金伐道旁木徹廢佛屋以助其役民喜
趨事而執牽¶者亦便安之未㡬宻院又頒新圖漕臺趣
<pb:KR4d0226_WYG_092-33a>
使改為甚亟君¶言前役未既後役復興民且不堪况廣
西之馬嵗不過三¶十綱綱不過五十疋新圖乃度為容
二百四十疋者亦何¶為乎且馬之息耗在芻秣之盈虗
今不察兵吏之盜其廪¶而必病民以豐其屋尤非分之
所安也使者是其言縣得<md:KR4d0226_SBCK_092-21b>¶罷役而旁邑亦有頼以免者
天子以連嵗旱饑詔吏勅民¶修築陂塘以為之備吏惰
不供而畏罪以希賞至有未嘗¶一施畚鍤而以訖事告
者君獨出入阡陌推上德意喻民¶以利害之實而身勸
<pb:KR4d0226_WYG_092-33b>
督之民感君誠意作治如法後雖惡¶嵗猶得半稔君又
深以獄事為已憂籍逃田收其租為繫¶囚食飲醫藥之
費言于憲臺而刻其事于石暇日延見學¶子教以孝弟
忠信亹亹不倦且祠唐故隠者崔君于學以¶風勵之改
宣教郎知興國軍永興縣事君舊為郡掾習知¶其俗到
官移書諸臺為陳五事一曰税重之弊二曰准衣¶之弊
三曰續起上供之弊四曰累年不放水旱之弊五曰¶魚
池𣙜税之弊其言明白懇切覧者動心然卒無有能行
<pb:KR4d0226_WYG_092-34a>
之者盗劫民尹惠政家殺其奴而逸尉恐負課脅惠政
使<md:KR4d0226_SBCK_092-22a>¶自誣為殺奴者知君不可欺賂吏移鞫軍獄君條其
可疑¶者九事毅然以去畱争之惠政乃得免永興田多
水少君¶以水種豐㓙不可期則兼課陸種立賞勸募父
老傳誦至¶于感泣天申錫宴舊例百物皆取之民吏縁
為姦費且數¶倍君白太守和市予直民甚便之郡當通
衢使客接踵而¶力役不均有一嵗而數役者有終身不
一行者君至始為¶籍以均之他所以便民者多此類也
<pb:KR4d0226_WYG_092-34b>
轉奉議郎四川總領¶司主管文字總領主餉大軍平時
未嘗與民事至是東川¶大饑君言于其長太府卿李公
昌圖請得庫之羨錢徃賑¶之李公以為然得緡錢五十
四萬以行漕米勸分極力拯¶救既又盡蠲被災郡縣田
租而以所賫官錢代輸水浮陸¶走衝冒暑暍至感疾以
歸而果合昌普廣安數郡之民爭<md:KR4d0226_SBCK_092-22b>¶繪像立祠以報其德
金川民千餘家以負茶租逮繫笞箠¶十餘年不得釋君
一旦白除之無不鼔舞感泣而去遂寧¶守李公燾聞之
<pb:KR4d0226_WYG_092-35a>
以書遺君曰公兩邑之政可比古之循吏¶而見于文字
者又皆如絲麻穀粟之有用于世今來佐饋¶軍而幕府
施設有忠厚之稱葢賢者之助多矣秩滿將歸¶而諸使
者畱之使從外銓調補通判恭州事非其志也因¶以檄
書至武昌已事而歸舟次江陵則不幸而以疾卒矣¶卒
時年五十八淳熙十年十二月二十一日也君為人誠¶
慤敦重不妄言笑意所與合開心見誠即與異趣雖對
之¶終日如未嘗有人少時貧窶裋褐不完而處之怡然
<pb:KR4d0226_WYG_092-35b>
不妄¶以一毫取諸人也䘮親毁瘠甚事兄敬愛有過人
者自奉¶省約而周贍族姻甚厚徐先生之䘮為位以哭
遇諱日為<md:KR4d0226_SBCK_092-23a>¶却酒肉以報居官廉直不可屈撓孜孜焉以
愛民為事興¶利除害如已嗜欲至于身之利害則未嘗
有毫髪顧藉意¶也於上官有所不合争辨反復詞㫖慷
慨始雖小忤然以¶其發于誠心卒多聴納或遂為知己
如龔公尤相愛重還¶朝欲薦之廹銓法當試邑不果君
於聼訟折獄察見底藴¶而風喻開誘卒多歸于仁恕所
<pb:KR4d0226_WYG_092-36a>
治兩邑獄空皆嵗餘它日¶道出其境民老稚相携持羅
拜道周有屑涕扶輿而不去¶者送之或越境而後反君
為文不務雕刻而辨説縱横詞¶氣卓犖曲盡事理有玉
汝堂集藏于家君之配孺人胡氏¶子男四人元恭仲恭
叔恭懿恭女二人其壻舒竦汪升之¶也君卒之明年元
恭等乃克以君柩還里中又明年二月¶壬戌遂反葬于
婺源瀛山大田之原元恭以予之與君善<md:KR4d0226_SBCK_092-23b>¶也使君門人
程端蒙狀其行事來拜泣請銘其事皆予素¶所聞者且
<pb:KR4d0226_WYG_092-36b>
哀君之命止于此而不得盡其用以厚其澤于¶吾民也
為之銘曰¶
學以為己仕以為人廉直不撓有志必伸惠滿一同溢
於¶四隣士飽餘功野殍懐仁才雄氣剛一言萬鈞退省
其私¶嗛嗛恂恂宜登天朝正色垂紳攖鱗折角卒惠我
民云胡¶不弔隕于中身欲考其德訂此墓文¶
　　　從事郎監潭州南嶽廟劉君墓誌銘¶
淳熈十二年夏六月二十三日從事郎監潭州南嶽廟
<pb:KR4d0226_WYG_092-37a>
建¶安劉君平甫卒于家予徃哭之再三其兄子學雅與
諸孤¶學古等遂以墓銘為請予初嘗受學于平甫先君
子之門¶因得與平甫相長大其後平甫諸兄遊宦四方
平甫多家<md:KR4d0226_SBCK_092-24a>¶居不從以故予與平甫又獨得久相與於今
四十有餘年¶矣然予長平甫八九嵗又以勞悴早衰而
平甫優游彊健¶雖少年有不及豈意今乃反哭平甫而
遂銘其藏哉顧與¶平甫遊最久而知之深莫如予者不
忍辭也平甫名玶建¶之崇安縣人屏山先生諱子翬之
<pb:KR4d0226_WYG_092-37b>
子而贈太師文安忠顯¶公之孫也忠顯公以忠義死國
著名靖康建炎之間國史¶有傳生三子長曰寳文閣直
學士贈少傅諱子羽而屏山¶先生其季也少嘗一仕為
莆陽郡丞秩滿即稱疾奉祠以¶歸樂道著書十有七年
而卒其書皆傳世平甫以少傅公¶幼子為之後補官餘
三十年未嘗一日仕州縣雖其邂¶逅不遭事有適相似者
抑其家法之傳亦有自也葢平甫¶自始仕即為南嶽祠
官嘗調諸路提㸃坑冶鑄錢司幹辦<md:KR4d0226_SBCK_092-24b>¶公事福建路安撫
<pb:KR4d0226_WYG_092-38a>
司凖備差遣皆未及赴而以省員罷最¶後從兄忠肅公
强使出為注官得邵武軍司户參軍則平¶甫山林之趣
已成不能俯首從吏役矣亦㑹忠肅公薨平¶甫遂决長
徃之計力請諸公復得為祠官超然自放以殁¶其身葢
其年少時氣甚豪自再直廢省即自知其不偶而¶先廬
屏山之下前帶潭溪舘宇靚深竹樹䝉宻顧而樂之¶不
忍去也因以暇日廣其觀游種木䟽泉上下澗谷竟日¶
不厭自以為退隠于家兼農圃漁樵之役而随緣閲世
<pb:KR4d0226_WYG_092-38b>
復¶善修身又庶㡬古人日損日益之意則自名其室曰
七者¶之寮而刻文壁間以志其目中葬其妻武夷東南
十里許¶即預卜夀藏其旁因山田闢臺舘以逹于溪上
良辰勝日¶徃來兩山之間弦琴觴酒屬客賦詩其樂雖
與人同而其<md:KR4d0226_SBCK_092-25a>¶習聞先君子之遺風餘韻與夫當世之儒
先長者之雅致¶冺然有以㑹于其心而適于其身至于
不知爵祿之可懐¶勢利之可悦則人有所不能及也天
資孝友事世母慶國¶夫人及忠肅公甚謹服其䘮皆過
<pb:KR4d0226_WYG_092-39a>
禮嗣主家政聚族衆多¶而法度修整㤙意均洽少有逸
才而不肯事舉子業賦詩¶甚敏而工然亦未嘗深畱意
也為人簡易跌宕衣冠食飲¶取具無所擇而蒐輯先世
遺文軼事纎悉無遺聚書教子¶校讐課督皆有程品為
州縣董社倉斂散為帥司賑貧民¶舉子者詢究利病鈎
校簿書其夙夜之勤居官者有不及¶鄉人德之而論者
於是乃知平甫非漠然無意于世者扵¶其死也莫不哀
之以為使得試用所立當何如也平甫娶¶同郡范氏直
<pb:KR4d0226_WYG_092-39b>
秘閣如圭之女無子而撫愛諸子如己出事<md:KR4d0226_SBCK_092-25b>¶慶國夫人
孝愛尤篤苟可以已其疾雖體膚無所愛也先¶平甫十
六年卒平甫有六男七女學古廸功郎泉州同安¶縣主
簿學博將仕郎學圃尚幼而學正學箕學稼皆出為¶諸
兄後其次女亦嫁而夭云平甫卒時年四十八葬以是¶
嵗十二月十二日墓在范夫人塋東十有八歩其銘曰¶
嗚呼平甫寧其材之不信而不忍其志之詘也寧其躬
之¶不燕而不忘其鄉之䘏也幔亭之南其川奫淪岡&KR0886;
<pb:KR4d0226_WYG_092-40a>
崒也¶生樂其遊死銘其丘彌百世而不歿也¶
　　　贑州趙使君墓碣銘¶
淳熈十二年十一月某日知贑州軍州事朝請郎趙公
某¶卒于官明年二月某日歸葬所居邵武軍城西南樵
嵐山¶其友沅州吕使君勝已實銘其行内壙中而其弟
善傑以<md:KR4d0226_SBCK_092-26a>¶書來曰仲兄之志葢嘗欲有以自見于當世今
不幸早死¶未有以償其平日之願士友之相知者莫不
痛之其所以¶告諸幽者既雖幸有沅州之文矣而所以
<pb:KR4d0226_WYG_092-40b>
表其墓上使百¶世之下過者讀之而想見其為人則未
有託也仲氏蚤從¶張荆州遊而晚交于子子其哀之予
發書慨然曰吾交于¶佐卿固久而自其守贑知之始深
今其弟以是為屬其何¶可辭盖始佐卿赴鎮時嘗以書
來問政所宜先予以所聞¶告之佐卿至官未幾徃來者
稱其政不容口久之乃來告¶曰曏所聞者至是訪之皆
如言既一二罷行之矣顧所以¶病吾民者猶不止于是
也如某事如某事吾代而歸將以¶告于上而革之則一
<pb:KR4d0226_WYG_092-41a>
方永乆之利也予聞之喜甚葢不獨¶為佐卿喜又為贑
人喜也然未乆而聞佐卿之訃則又為<md:KR4d0226_SBCK_092-26b>¶之悲嘆出涕而
不能已佐卿素彊健至是暴得疾頃刻遂¶不可救州人
聞之驚怖啼號老稚相扶携走哭府下皆失¶聲退相與
畫其象而祠之嗚呼此豈人力之可為者耶因¶考吕使
君所記則曰公六世祖商恭靖王某我宋太宗皇¶帝之
第(闕/)子也曽祖仲(闕/)開府儀同三司贈太師追封成¶王
祖士訔舉進士中第未仕而卒父不衰武經郎福建兵
<pb:KR4d0226_WYG_092-41b>
馬鈐轄贈朝散郎母滿氏太碩人鈐轄公恬淡寡欲太
碩¶人名家子有賢行閨門肅穆為士大夫所稱公天資
闓爽¶好學遊庠序有聲名同業者皆自以為不及以宗
室子試¶有司連中其科初補承節郎改授左承務郎知
南劍州將¶樂縣丞簽書武安軍判官㕔公事差通判鎮
江府未赴改¶知泰州徙知常德府以家難不行及是為
贑州踰年年甫<md:KR4d0226_SBCK_092-27a>¶五十有二而遂以卒嗚呼是可哀已其
佐湖南軍時帥張¶公孝祥深知之沈公介亦竒其材遂
<pb:KR4d0226_WYG_092-42a>
與轉運副使黄公鈞¶合章薦之為郡奉法愛民以勤儉
自約飭不妄費公家一¶錢干請無所應雖有挾而至者
不為動也在贑遇旱禱祠¶賑貸必盡其力節逰宴罷土
木勸民藝麥瀦水寛諸縣逋¶負損市人酒課人甚便之
常時州郡别以使臣掌牙兵公¶罷之而歸其職于兵官
責以嚴紀律謹訓練未㡬營部肅¶然吏士皆可用鮮犯
禁者舉吏必先寒畯權貴請屬皆置¶不問吏服其公於
是州人相率以其治行數十言於使者¶之臺公聞亟喻
<pb:KR4d0226_WYG_092-42b>
止之曰太守德薄政荒不能布宣聖天子¶寛大之詔使
旱至此父老不以為有罪則已幸矣何善之¶可稱父老
其亟歸教子弟孝於親弟於長忍小忿敦大信<md:KR4d0226_SBCK_092-27b>¶使太守
之政為能善其俗者則父老之賜厚矣天暑道逺¶毋苦
父老為也聞者感嘆益相告戒毋違公令在長沙從¶張
敬夫遊受其學以歸其後待次遭憂閒居累年㝷繹舊¶
聞講習不倦而尤究心于易築室所居之南朝夕讀書
其¶間䟽泉種樹有以自樂其於進退得失之際有未数
<pb:KR4d0226_WYG_092-43a>
數然¶者人亦不意其夀之不永而遂葬于此也初娶王
氏福建¶安撫參議康功之女再娶黄氏湖南轉運判官
洧之女皆¶先卒子男一人汝掖尚幼公沒三年太碩人
故康寧而伯¶氏龍閣公数典巨藩亦以寛惠見紀葢其
家法傳有自云¶予惟公之志雖未克大施于時而二邦
之政所以及人者¶已廣以其地逺且無門人故吏之記
故不得書其與予書¶諭贑事者又逸不存而不得附見
以俟後之君子則予於<md:KR4d0226_SBCK_092-28a>¶此不獨為公恨之又為贑人恨
<pb:KR4d0226_WYG_092-43b>
也為書其事使以刻于其¶碣且為之銘銘曰¶
於皇上聖哀此下民吏壅其流澤唫以屯惟時若人有
聞¶于古肆其所臨霂若膏雨章貢之間禾黍油油公胡
遽歸¶樵嵐之丘我銘其阡用勸來者毋以惠文易此章
甫¶
　　　郭德誼墓銘¶
東陽郭君德誼之墓新安朱熹銘之其詞曰¶
才百夫之特而身不階于一命志四方之遠而行不出
<pb:KR4d0226_WYG_092-44a>
乎¶一鄉然而子弟服師儒之訓州閭識孫弟之方霍然
其變¶豪俠之窟煥乎其闢理義之場是則其思百世而
長勿替¶䋲之有永彌昌¶
　　　夫人許氏墓碣銘<md:KR4d0226_SBCK_092-28b>¶夫人許氏其先太岳之後在三代為姜姓國于陳鄭之
間¶其後子孫居髙陽者為望族中徙丹陽又徙永嘉至
唐宋¶有令瓌者仕江右為集賢院學士貶山陽令謫居
建州闗¶𨽻鎮因家所謂梧桐村者闗𨽻今為政和縣而
<pb:KR4d0226_WYG_092-44b>
梧桐之許¶特盛其散漫四出者無慮數百家猶以天祐
保大譜牒相¶傳世次可考夫人父名瓞娶同郡丘氏亦儒
門令¶族故夫人生而静淑治絲枲鍼縷皆過人生十九
年嫁邑¶士黄君朝佐嫁八年而卒嘗生一女失之又生
一男曰石¶纔二嵗而夫人屬疾自度且不起指以屬其
姑曰新婦即¶死願以是兒為託然教之必嚴勿以無母
而厚于慈也¶使其幸而有立則新婦為不亡矣既而石
長遊太學有聲¶稱遂擢進士甲科以歸中外長老始相
<pb:KR4d0226_WYG_092-45a>
與傳誦夫人臨絶<md:KR4d0226_SBCK_092-29a>¶之言而歎其識之遠也夫人始葬屋
山之東遭亂不保再¶遷得某鄉某里延福僧舍之左石
嘗教授某州學又教授¶敦宗院丞紹興之上虞年甫若
干以末疾致其事自從政¶郎特遷通直郎賜緋衣銀魚
以還故里予一日過之見其¶病雖廢而神氣不衰出故
鄂州教授吳君特所狀夫人世¶系行實一通泣語予曰
石生不幸不及識吾母無以觧終¶身之憂猶冀行身不
辱有以卒顯吾親于無窮也今病若¶此恐乂不克其志
<pb:KR4d0226_WYG_092-45b>
且墓道之銘未立吾子其有以哀之語¶未既復感慨嗚
咽泣數行下予亦悲不能仰視亟許諾受¶書而出不忍
無以慰其心也乃序而銘之銘曰¶
夫人系家出髙陽世祀有牒存餘唐睨化㒺怛音琅琅
教¶而弗愛後以昌賢乎孝哉兩弗忘我最其實崇斯岡<md:KR4d0226_SBCK_092-29b>¶　　　潘氏婦墓誌銘¶
新海門尉金華潘友恭以書來曰友恭少受室于穀熟
之¶王氏于今十有五年矣與之俱從家君以適南海而
<pb:KR4d0226_WYG_092-46a>
不幸¶疾病以沒二親哭之過時而哀友恭亦不自勝其
悲也惟¶王氏婦自居家時事親孝親愛之年十有九而
嫁移所以¶事親者事舅姑舅姑亦愛之處娣姒長幼之
間肅穆無間¶言御下寛而有節為人簡静莊重恭儉信
實於婦功不少¶懈然不務為纂組華靡之習所以謹嫌
微安貧約又有人¶所難者喜讀論語大學中庸孟子諸
書略通大義毎語人¶曰吾嘗自省終日之間承上接下
幸無一失然後得以退¶休而少安此意日新而未巳也
<pb:KR4d0226_WYG_092-46b>
淳熈丙午某月某日卒年¶甫三十有三今將以其柩歸
葬㑹稽上虞之徐山惟先生<md:KR4d0226_SBCK_092-30a>¶幸哀而與之銘則猶足以
少慰也王氏曽祖甡光祿大夫¶祖令洙朝議大夫父琮
奉議郎母孺人潘氏王氏歸友恭¶生子曰履孫用家君
奏補將仕郎年十有三矣予昔從友¶恭尊君湖南公遊
見其施于官者治友恭兄弟皆來學見¶其飭于身者嚴
履孫七嵗侍立王父之旁見其視聼專一¶而進趨有度
今讀友恭之書而以是質之知其婦之賢不¶疑也為之
<pb:KR4d0226_WYG_092-47a>
最其語而銘之曰¶
越江之潯徐山之阜孰藏斯丘恭叔之婦匪婦則然是
實¶良友我銘畀之百世其久¶
　　　宣教郎方君墓誌銘¶
予始仕為泉州同安主簿得莆田方君德明而代之一
見¶傾倒如舊相識既去聲問徃來無虗月閒以其詩遺
予語<md:KR4d0226_SBCK_092-30b>¶亦清麗奥博非常人所及也予後數以檄書徃來
莆中君¶必為予置酒畱連欵曲其後數年予以病不能
<pb:KR4d0226_WYG_092-47b>
事奉祠里¶中而君來為建獄掾又得相見握手道舊如
平生懽又二¶十年而予復以事至莆則君塜上之木已
拱矣其子注來¶見且為予泣出君州里世系官閥之狀
一通請銘君墓予¶固悲君之不遇而又歎交舊之零落
盖凡三十餘年之間¶而同安寮友所繼所同無一人在
則不忍辭而受其書以¶歸顧以病未及作而注數使來
請其詞益悲乃出其書而¶叙之葢方氏之先有諱某者
始家莆田六子官皆通顯遂¶為郡著姓君其第五子禮
<pb:KR4d0226_WYG_092-48a>
部郎中仁達之八世孫也父諱¶某母林氏君諱士端少
苦學年十八以鄉薦試南省不刋¶益務記覧不耑為舉
子業以授室宗邸補登仕郎試吏部<md:KR4d0226_SBCK_092-31a>¶復髙選授右廸功
郎調主同安簿攝尉得盜當受賞棄不¶顧遂為建寧府
左司理參軍改宣教郎知福州福清縣事¶福清故號難
治令多以罪去君始至慨然以公勤自勵曰¶是豈不可
為哉然不一嵗竟亦以公事免君不戚戚歸家¶日治具
召賔友飲酒賦詩以相娱樂後雖以㤙得還舊秩¶而君
<pb:KR4d0226_WYG_092-48b>
已無復仕宦意矣乾道六年閏月八日遂以疾卒年¶四
十五夫人濮國趙氏武略大夫士㚍之女後君三年亦¶
卒淳熙乙未乃得合葬于楓嶺三山之原子男三人注
清¶汪皆業進士而清嘗以承節郎試禮部與汪皆蚤卒
女四¶人其壻林瓘林叔子鄭鐸季未行也孫男女各四
人皆幼¶嗚呼君之才不後人而仕竟不偶既退而休矣
又不得永¶終夀考以遂其優游閒適之願是可悲夫為
之銘曰<md:KR4d0226_SBCK_092-31b>¶
<pb:KR4d0226_WYG_092-49a>
猗君之才足以自奮仕而不遭樂亦無悶乗除有數奚
又¶不年尚覆來者百世之延¶¶
　
　
　
　
　
　
<pb:KR4d0226_WYG_092-49b>
　
　
　
　
　
　
　
　晦庵集卷九十二
<md:KR4d0226_SBCK_092-32a>¶
<pb:KR4d0226_WYG_093-1a>
欽定四庫全書
　晦庵集卷
