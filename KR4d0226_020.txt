# -*- mode: mandoku-view -*-
#+TITLE: 晦庵集
#+DATE: 2015-09-23 10:22:16
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 20

<md:KR4d0226_SBCK_020-4a>¶
過乳香度牒錢一萬
餘貫凑糴軍糧¶支遣官兵及撥到賑糶米五萬石又拖
<pb:KR4d0226_WYG_020-6a>
欠兩年上供折帛¶月樁等錢共九萬三千四百一十六
貫石匹兩然後遺民¶復得存活以至今日今兹不幸復
罹枯旱之災又䝉御筆¶深詔守臣精加祈禱而熹奉職
無狀無以感格幽明祈禱¶兩月殊無應效今則早田十
損七八晚田亦未可知正使¶幸得薄收其數亦不能當
早田之一二訪問耆老皆云乾¶道七年之旱雖不止於
如此然當時承屢豐之後富家猶¶有蓄積人情未至驚
憂又以朝廷散利薄征賑給之後而<md:KR4d0226_SBCK_020-4b>¶人民猶不免於流
<pb:KR4d0226_WYG_020-6b>
移殍死閭井蕭條至今未復况今民間¶蓄積不及往時
人情已甚憂懼目下軍糧便缺支遣計料¶見管常平米
斛斗亦恐將來不足賑濟支用若不瀝懇先¶事奏聞竊
恐將來流殍之禍及它意外之憂又有甚於前¶日除已
具錄奏聞許依分數放免租税更令轉運常平兩¶司多
撥錢米應副軍糧凖備賑濟外(云云/)¶
　　　申南康旱傷乞倚閣夏税狀¶
熹昨為本軍今年災傷至重奏截留兩年上供米斛已
<pb:KR4d0226_WYG_020-7a>
䝉¶支撥淳熈六年未起米五千石充軍糧及賑糶等支
用本¶軍除已恭禀施行訖今來檢放旱傷秋苗通計不
止七分¶除已一面儹具奏聞外竊見本軍今年所理夏
税緣自省¶限起催以來即苦旱乾人戸車水救田日不
暇給憂勞愁<md:KR4d0226_SBCK_020-5a>¶歎實與常歲不同遂不敢嚴督諸縣依限
催理只令勸諭¶人户自行輸納至今截日方據納到絹
九千四百匹錢一¶萬六千七百三十五貫二百五十九
文省其絹一面支裝¶起發所有見錢竊緣本軍别無儲
<pb:KR4d0226_WYG_020-7b>
積可備賑糶不免擅行¶兑借并未起淳熈六年折帛錢
七千三百一十九貫二百¶九十六文省通前兩項共錢
二萬四千五十二貫五百五¶十文省趂此米價未起之
間收糴米斛約計可得一萬一¶千五百七十餘石賑糶
饑民却俟糶畢收簇元錢節次起¶發其餘人戸所欠錢
絹數目尚多而民間自今以往饑餓¶寒凍之憂日甚一
日漸次無力可以供輸熹誠不忍更行¶催督以速其流
離轉死之禍除已具錄奏聞乞賜許將本¶軍今年人戸
<pb:KR4d0226_WYG_020-8a>
未納夏税錢帛權行倚閣令候來年蠶麥成<md:KR4d0226_SBCK_020-5b>¶熟却隨新
税帶納庶幾饑饉餘民得保生業不勝萬幸所¶有熹輙
將上供官錢兑借糴米之罪亦已具奏恭俟朝典¶併乞
施行¶
　　　乞住招軍買軍器罷新寨狀¶
具位¶
熹照對本軍見凖上司備凖朝省指揮招填缺額禁軍
及¶抛買軍器物料并向來申請乞行省罷管下都昌縣
<pb:KR4d0226_WYG_020-8b>
剙置¶新寨逐項利害除已具公狀申聞外合行供禀者¶
　一凖安撫司備凖樞密院劄子立定本軍軍額招填
　　禁¶軍共五百人今照本軍舊管禁軍額數至多蓋
　　緣承¶平之際戸口繁多投募者衆州郡又未有諸
　　色上供¶及揀汰歸正使臣軍員倉庫充溢足以支
　　遣近年以<md:KR4d0226_SBCK_020-6a>¶來税重民貧戸口逃散已是無人應募
　　州郡上供之¶額既重冗食之數又多並無留州得
　　用錢米可以養¶贍所以招收常不及額猶尚支遣
<pb:KR4d0226_WYG_020-9a>
　　不足䝉朝廷察見¶上件事理於淳熈七年内已降
　　指揮權以二百人為¶額今來又凖上項指揮照應
　　見管二百人外尚缺三¶百人雖已遵依分委兵官
　　招收緣本軍僻陋小郡戸¶口不多目今雖是荒年
　　尚乃無人應募設若有人應¶募其添招禁軍三百
　　人每年合用糧米五千四百石¶料錢八百六十四
　　貫文省春冬衣絹一千三百五十¶匹紬一百五十
　　匹綿四千五百兩衣錢七百六十五¶貫委是數目
<pb:KR4d0226_WYG_020-9b>
　　浩瀚即無合撥窠名可以支遣况當荒¶歉之後税
　　苗蠲放殆盡見在人數尚且支給不行若<md:KR4d0226_SBCK_020-6b>¶不申陳
　　竊慮虚負稽緩之責欲望鈞慈特賜敷奏乞¶依元
　　降指揮且以二百人為額如以州郡武備不備¶必
　　欲招足元數亦乞限一年添招十人庶幾數十年¶
　　間漸還舊貫而州郡得以漸次措畫不致違悞¶
　一凖轉運司備凖樞密院行下抛買第十一料至十
　　五¶料甲葉牛皮數竊緣郡境民貧不堪搔擾十一
<pb:KR4d0226_WYG_020-10a>
　　至十¶五料節次具申未敢行下收買獨十四料幸
　　䝉漕司¶申奏蠲免而又已有抛買第十五料指揮
　　竊緣本軍¶三縣去歲大旱民間貧困異於常時官
　　司夏秋二税¶檢放倚閣無可催理逐月官兵請俸
　　尚且積壓無可¶支遣今來雖是漸次起催新税然
　　旱荒之後民氣未¶蘓尤當存恤撫摩庶幾不至流
　　散若更分抛下縣催<md:KR4d0226_SBCK_020-7a>¶督買發官司初無合破官錢
　　不過科擾取辦上件軍¶器既未有急切用處徒爾
<pb:KR4d0226_WYG_020-10b>
　　驅逐饑民使之逃亡失業¶因致死亡有負朝廷救
　　荒䘏民之意事屬不便欲望¶鈞慈軫念特賜敷奏
　　權與蠲免候二三年後年糓豐¶熟却令漸次收買
　　起發施行¶
　一照對本軍淳熈五年内䝉提刑司奏請於管下都
　　昌¶縣剙置營寨招刺軍兵彈壓盜賊已行依應旋
　　招到¶軍兵二十名及於管下巡檢司各差撥兵士
　　十名并¶於本軍添差兵官内差委一員專一在寨
<pb:KR4d0226_WYG_020-11a>
　　統轄教閲¶今照都昌為邑百餘里見有棠隂四望
　　松門楮溪大¶孤山五寨土軍額管四五百人縣郭
　　又有弓手八十¶人足可彈壓盜賊當時止緣盜徒
　　倪四等乘船經過<md:KR4d0226_SBCK_020-7b>¶縣岸提刑髙公泗一時申請添
　　置此寨見在縣郭當¶五寨之中而與尉司相去僅
　　百餘步委是虚設徒費¶帑廩昨來備述利害及以
　　本軍匱乏無以贍給累具¶申陳乞行省罷此寨欲
　　將招到軍兵併歸四望山寨¶填補闕額之數未䝉
<pb:KR4d0226_WYG_020-11b>
　　行下欲望鈞慈特賜敷奏依所¶乞施行¶
　　　乞除豁經總制錢及月樁錢狀¶
熹照對本軍去歲旱傷至重檢放秋苗八分以上及䝉
朝¶省行下將第三等以下人戸夏税畸零倚閣是致經
總制¶錢收趂不及合行除豁及月樁錢無從樁辦不能
如額已¶嘗具申總領轉運提刑司照㑹乞行除豁無收
經總制錢¶及乞據實樁到月樁錢數起發除别具狀供
申尚書省乞<md:KR4d0226_SBCK_020-8a>¶賜敷奏外今具事節合行申稟者
<pb:KR4d0226_WYG_020-12a>
　一經總制錢年額係於夏秋二税内收趂緣本軍去
　　年¶分檢放過苗米三萬七千四百五十石一斗二
　　升三¶合一勺紐計無收經總制勘合頭子錢六千
　　三百七¶十二貫一百一十七文省及依凖淳熈七
　　年十月二¶十六日聖㫖指揮倚閣本年第三等以
　　下人戸未納¶畸零夏税折帛錢二萬三千三百一
　　十五貫四百六¶十五文本色絹三千八百一十六
　　匹九尺六寸紐計¶無收經總制勘合頭子錢二千
<pb:KR4d0226_WYG_020-12b>
　　九百二十五貫八百¶四十七文二項共合除放經
　　總制錢九千二百九十¶七貫九百六十四文其苗
　　米上所收經總制頭子勘¶合等錢遵從淳熈四年
　　戸部韓尚書申明已得指揮<md:KR4d0226_SBCK_020-8b>¶並合隨苗除放其夏
　　税畸零錢帛既已倚閣亦無合¶收經總制勘合頭
　　子錢數目合依例除豁方欲具申¶乞下總所并憲
　　司照㑹今㑹得池州近以旱傷申請¶已奉聖㫖除
　　豁檢放苗米上無收經總制錢况本軍¶旱傷尤甚
<pb:KR4d0226_WYG_020-13a>
　　既檢放秋苗外又䝉倚閣第三等以下畸¶零夏税
　　所有上項經總制錢委實無所從出欲望鈞¶慈矜
　　察特賜敷奏於本軍淳熈七年分合發經總制¶錢
　　内除豁前項放免無收錢九千二百九十七貫九¶
　　百六十四文仍乞行下憲司總所及本軍照㑹¶
　一本軍月樁錢係於夏秋二税并場務出納錢物收
　　到¶頭子經總制無額錢及酒税課利分𨽻樁辦緣
　　去歲¶旱傷之故苗米放及八分三等夏税亦復倚
<pb:KR4d0226_WYG_020-13b>
　　閣自九<md:KR4d0226_SBCK_020-9a>¶月十二月終月額共合樁辦一萬四千五
　　百三十三¶貫九百一十二文除已據實收樁到錢
　　將新補舊遞¶互儹那共計一萬三千九百一十三
　　貫五百四十七¶文節次起發外尚有六百二十貫
　　三百六十五文及¶今年正月以後合發錢數目今
　　空竭無可樁辦欲望¶鈞慈特賜敷奏將淳熈七年
　　九月至十二月終收趂¶不足月樁錢六百二十貫
　　三百六十五文特賜蠲免¶外所是淳熈八年正月
<pb:KR4d0226_WYG_020-14a>
　　以後合發月樁錢數亦乞行¶下淮東總領所照會
　　據本軍每月實樁到錢數起發¶候向去年歲豐熟
　　民力稍蘓即依舊數發納¶
　　　申修白鹿洞書院狀¶
具位<md:KR4d0226_SBCK_020-9b>¶　契勘廬山白鹿洞舊屬江州今𨽻本軍去城十有餘
　里¶元係唐朝李渤隱居之所南唐之世因建書院買
　田以¶給生徒立師以掌教導號為國學四方之士多
<pb:KR4d0226_WYG_020-14b>
　來受業¶其後出為世用名跡章顯者甚衆至國初時
　學徒猶數¶十百人太宗皇帝聞之賜以監書又以其
　洞主明起為¶蔡州褒信縣主簿以旌勸之其後既有
　軍學而洞之書¶院遂廢累年於今基地埋沒近因搜
　訪乃復得之竊惟¶廬山山水之勝甲於東南老佛之
　居以百十數中間雖¶有廢壊今日鮮不興葺獨此一
　洞乃前賢舊隠儒學精¶舍又䝉聖朝恩賜褒顯所以
　惠養一方之士德意甚厚¶顧乃廢壊不修至於如此
<pb:KR4d0226_WYG_020-15a>
　長民之吏不得不任其責除¶己一面計置量行修立
　外竊緣上件書院功役雖小然<md:KR4d0226_SBCK_020-10a>¶其名額具載國典則
　其事體似亦非輕若不申明乞賜¶行下竊慮歲久復
　至埋沒須至申聞者¶
右謹具申尚書省及尚書禮部伏乞鈞㫖檢會太平興
國¶年中節次指揮行下照㑹庶幾官吏有所遵守久遠
不至¶堙沒謹狀¶
　　小貼子
<pb:KR4d0226_WYG_020-15b>
　契勘本軍已有軍學可以養士其白鹿洞所立書院
　¶不過小屋三五間姑以表識舊跡使不至於荒廢堙
　沒而¶己不敢妄有破費官錢傷耗民力伏乞鈞照¶
　　　乞支錢米修築石隄劄子¶
照對本軍邊臨大江舊有石砌隄寨堰住西灣水汊藏
泊¶舟船每歲江西諸州錢糧綱運并商𣙜舟船浮江上
下並<md:KR4d0226_SBCK_020-10b>¶於寨内抛泊或值風濤大作亦免沉溺之患公私
兩便自¶紹興以來不暇開修逐年風浪衝擊砌石損動
<pb:KR4d0226_WYG_020-16a>
往往多被¶回運空綱偷般壓船前去以致寨内水汊沙
土填塞積歲¶之久不復開浚重載舟船不免於石寨外
江心排泊沿岸¶石磊不堪繫纜每有大風震作漂溺人
船不容拯救前後¶抛失官私錢物不可勝計本軍慮其
所用工料錢米無所¶從出又恐土石一興有妨農作緣
此坐視不敢申請今緣¶本軍旱傷至重細民闕食檢凖
紹興重修常平免役令諸¶災傷監司隨所分州縣有興
工役而可以募人者雖非農¶田水利(謂如城隍道路隄/岸土工及種林木)
<pb:KR4d0226_WYG_020-16b>
(之/類)各預行檢計工料錢穀之數¶具利害奏聞本軍已委
星子知縣王文林司戸毛迪功躬¶親詣地頭逐一從實
檢計到開修石寨去處合用工料等<md:KR4d0226_SBCK_020-11a>¶錢五千三百七貫
一百二文米四百五十六石四斗五升¶本軍已行具申
轉運使衙取撥窠名錢米雇募人工修葺¶去後近凖使
司回牒止撥到移用錢一千貫文米五百石¶今照先委
星子知縣王文林司戸毛迪功檢計工料錢米¶並是實
用之數本軍今不敢全乞取撥望止乞更行增撥¶錢米
<pb:KR4d0226_WYG_020-17a>
付本軍支散自餘少缺之數本軍自行計置貼助使¶司
撥到錢米趂此天氣和暖雇募人工開修不唯官私舟¶
船得免風濤之患且使饑民就役不致缺食須至申禀
者¶
　　　乞催修石隄劄子¶
熹照對本軍臨江石砌隄岸自紹興以來被風浪衝擊
損¶壊及港汊堙塞稍自江水退落不堪住泊舟船已嘗
具利¶害申禀乞行計料開修已䝉委官相度開具合用
<pb:KR4d0226_WYG_020-17b>
工食錢<md:KR4d0226_SBCK_020-11b>¶米供申去訖未䝉行下緣目今水涸正是併工
開修之際¶若是蹉時向後寒凍工匠艱辛除别具公狀
申呈欲望台¶慈早賜申奏仍乞行下逐旋取撥窠名錢
米一面趂時用¶工開修施行實為公私久遠利濟之惠¶
　　　論都昌創寨劄子¶
熹竊見自古建立州縣與安頓營寨去處不同州縣須
得¶山水環聚地土寛平可容官府民居去處而未必要
害營¶寨即須相度地勢果是盜賊來往所必經由之地
<pb:KR4d0226_WYG_020-18a>
可以卓¶望邀截不容走透方為要害然後建立此事理
之必然也¶故古人於此二者經度安置各有所處未嘗
差互其州縣¶去處雖非要害然既有官府民居倉庫刑
獄則亦不可無¶備故逐縣皆有尉司弓級大者百餘人
小者不下數十人<md:KR4d0226_SBCK_020-12a>¶與營寨土軍表裏防䕶其用意亦備
詳而深遠矣若以州¶縣去處瀕江帶河恐有姦人不測
侵犯便為要害則凡州¶縣少不近水設使果是要害去
處其縣道亦有弓手足得¶防䕶不必更於弓手之外立
<pb:KR4d0226_WYG_020-18b>
寨招兵然後可以守也本軍¶都昌縣者地實瀕江然上
有棠隂木門四望下有楮溪大¶孤山大小五寨近者四
五十里遠者亦不過百餘里逐處¶可以卓望把截是為
要害其縣郭去處正在五寨之間又¶有尉司弓級額管
七十五人四至八到在隆興饒江三州¶星子建昌兩縣
之間即與淮南州郡並無連接去處百十¶年來除李成
大盜横流之後不聞曾有盜賊直犯縣邑只¶於淳熈四
年因有散亡窮冦三人匿跡舟中經由縣步初¶未嘗敢
<pb:KR4d0226_WYG_020-19a>
上岸作過却被尉司弓級緝捉驚趕即時竄逸是<md:KR4d0226_SBCK_020-12b>¶時偶
有饒州職官沿檄到縣中路得於傳聞意謂本縣已¶被
焚刼遂張皇其事妄申憲司一時慿信便將官吏對移¶
奏稱都昌縣接連淮南而南康管内都無一兵乞創此
寨¶以天子使者持斧逐捕之威而為窮寇三人驚駭擾
亂至¶於如此固己可笑又况初不計筭增兵百人一歲
所費為¶米一千八百石錢五百餘貫絹五百匹綿一千
五百兩使¶州縣何所從出亦不審慮兵官一員禁軍百
<pb:KR4d0226_WYG_020-19b>
人出在外縣¶使聽何人節制於民有無搔擾致誤朝廷
降此指揮自今¶觀之利害得失昭然可見人無愚智莫
不知之故本軍昨¶來輙具申陳乞行廢罷今幸朝廷行
下使司相度竊計必¶䝉洞照底裏力賜主張使邑屋無
侵擾之虞州郡免供億¶之費遂除一方永久之害然熹
愚慮尚恐州縣官員解事<md:KR4d0226_SBCK_020-13a>¶者少而便文自營之私勝觀
望畏怯之習深既不明形制¶要害之緩急又不察公私
事力之有無但恐廢罷之後萬¶一復有衝突或能累已
<pb:KR4d0226_WYG_020-20a>
又見元係憲司陳請不無觀望之¶意雖到地頭相度往
往不能盡公竭慮而偷為一切首䑕¶之計或稱實係要
害去處見有招到軍兵造到寨屋難以¶廢罷上誤鈞聽
則熹請有以折之夫地勢要害衣糧耗費¶種種利害熹
前已詳言之矣請更以一事論之今所置寨¶正在本縣
尉司之南數十步間若以弓手為不足恃則廢¶弓手而
專募寨兵可也今置寨以來弓手之巡警未嘗敢¶廢近
又會合外縣捉獲但淳莊賊而所招新兵者飽食安¶坐
<pb:KR4d0226_WYG_020-20b>
未嘗少立功効及至本軍行下督責巡尉之際其軍兵¶
反教寨官申稱當來置寨只為防獲縣郭不合下鄉巡
捕<md:KR4d0226_SBCK_020-13b>¶其無用如此但能在縣生事擾民詞訴不絶州郡相
去既¶遠縣官莫敢誰何若不早行廢罷向後郡縣民間
之害將¶有不可勝言者若䝉察此利害數端之實許行
廢罷其見¶招軍兵數目不多自可撥𨽻諸寨填補闕額
見造之屋其¶數亦少自可就近撥充弓手營房他無所
用也豈可明知¶其傷財害民有損無益而但為此羸卒
<pb:KR4d0226_WYG_020-21a>
數人破屋數間之¶故留此巨害之根以貽患於無窮乎
夫論事不論其利害¶之實而欲因陋就簡偷合取容以
徇目前一切之計此乃¶世俗淺陋之常談宜不足以惑
髙明之聽然熹之愚亦有¶不能無過計之憂者故敢復
盡其言以煩執事伏惟幸垂¶察焉其或議者尚慮復有
前日舟中三人之盜而不可以¶無備則望鈞慈更垂體
察只勒本縣立限招足闕額弓手<md:KR4d0226_SBCK_020-14a>¶而更於額外增置二
十五人凑足一百人亦足以增重形¶勢防衛不虞而弓
<pb:KR4d0226_WYG_020-21b>
手係屬本縣縣尉知縣等級相承名分¶素定易為拘轄
比之立寨招軍利害蓋萬萬不侔矣其都¶昌縣與諸寨
相去遠近里數形勢今并彩畫成圖連粘在¶前乞賜鈞
覽干冐威尊皇恐死罪¶
　　　申免移軍治狀¶
凖安撫轉運使衙牒備凖尚書省劄子新差知袁州曹
大¶夫奏乞將南康軍移治湖口縣撥𨽻彭澤縣及都昌
縣依¶舊成三邑却將星子建昌縣撥𨽻江州事除已移
<pb:KR4d0226_WYG_020-22a>
牒諸司¶從長相度經久可行利便修寫同銜檢狀連書
施行外牒¶軍詳此從長相度有無利害具狀供申所凖
前項使牒指¶揮本軍檢會昨淳熈三年内凖安撫提刑
轉運提舉使衙<md:KR4d0226_SBCK_020-14b>¶牒二月二十六日尚書省劄子戸部申
凖都省批下白¶劄子乞將南康軍建昌縣𨽻江州而復
以江州湖口縣𨽻¶南康軍或建昌縣若還𨽻隆興府事
牒本軍契勘建昌縣¶湖口縣坐落去處并各縣抵接本
軍水陸界分地里遠近¶相度經久可行利便具狀供申
<pb:KR4d0226_WYG_020-22b>
本軍已行取㑹逐縣具利¶害回報及塌畫地圖送簽㕔
集衆官會議合依建昌縣士¶民比建昌水陸地界至江
州皆遠至南康皆近陳乞仍舊¶𨽻屬本軍為便事理保
明具申安撫提刑轉運提舉使衙¶照會施行去訖今又
凖上項指揮本軍今相度開具下項¶須至申聞者¶
　一本軍自太平興國七年始建軍治至建炎間李成
　　賊¶馬殘破其元建軍額案牘不存㝷照圖經及簽
　　判㕔<md:KR4d0226_SBCK_020-15a>¶舊題名記并詢訪士民檢到皇宋咸平本軍
<pb:KR4d0226_WYG_020-23a>
　　判官兼¶通判余致堯撰新剏利民橋記見得自太
　　平興國六¶年相國張齊賢轉漕江表以其地在廬
　　山之陽彭蠡¶匯澤直注于是每春江水漲洲沈島
　　沒䖍吉撫筠洪¶諸城軍實萬艘浮江而下或天鼓
　　噫氣怒濤沃空篙¶工棹郎摧檣是慮指斯邑也為
　　拯溺之地公於是度¶其便則泝流之要衝相其宜
　　則上游之樞會非鳴鼓¶角樹牧帥以守兹土則觀
　　風之政幾致闕如由是紀¶事實以入奏請改其邑
<pb:KR4d0226_WYG_020-23b>
　　為軍太宗皇帝嘉其言曰俞¶南方之俗其在康哉
　　可賜名南康軍自是之後幾二¶百年至紹興以來
　　復建軍治及諸倉庫郡官廨舍兩¶獄諸軍營房洎
　　至成就所費不貲若一旦棄而不用<md:KR4d0226_SBCK_020-15b>¶徙置它所必
　　須剙建軍治城壁及諸帑廩郡官廨舍¶兩獄諸軍
　　營房不知所費從何取撥而湖口縣治地¶勢窄狹
　　前近大江後逼髙山亦無建立軍壘去處今¶欲剙
　　建軍壘必須占奪民間田地搔擾不細以此論¶之
<pb:KR4d0226_WYG_020-24a>
　　移治之説彼此公私有害無利灼然可見¶
　一星子縣係本軍見今治所地瘠民貧昨因經界之
　　後¶二税愈重倍於它邑自辛卯大旱之後民力未
　　甦幸¶而輸納水陸皆便朝至暮歸無諸枉費然而
　　民間未¶免猶有愁歎若𨽻江州則陸路一百二十
　　里而水路¶順流一百二十里至湖口縣入泝流四
　　十里至江州¶泝流一里折二里通二百里輸送期
　　會轉見遙遠以¶此論之則割𨽻江州於民有害於
<pb:KR4d0226_WYG_020-24b>
　　官無利灼然可見<md:KR4d0226_SBCK_020-16a>¶　一建昌縣元申據進士熊望之等并父老及税户傅
　　政¶等連狀本縣陸路至江州二百八十里至南康
　　一百¶三十里水路至本縣三百里去江州則又一
　　百二十¶里到湖口縣湖口縣又泝流而上八十里
　　方到江州¶又必經由南康軍湖口縣兩處口岸不
　　無阻節見今¶江州係駐劄去處一有所科近縣則
　　便遠處則不便¶且如德安縣乃江州屬邑之遠者
<pb:KR4d0226_WYG_020-25a>
　　尚不過一百二十¶里本縣去在德安縣之南又六
　　十里且以馬料微事¶言之隨税髙下均科本縣水
　　行五百餘里方至江州¶如陸程則南去鄉分到本
　　縣又百餘里往返有六百¶里之遠動經旬日若中
　　等之家科藁二百束毎人止¶負兩束以人數較之
　　動費百夫上等人戸則又不止<md:KR4d0226_SBCK_020-16b>¶百夫若令人戸就
　　縣交納亦有般擔縻費官司解發¶亦不過取辦於
　　民本縣既遠於德安縣况連丁大旱¶之後人民流
<pb:KR4d0226_WYG_020-25b>
　　移未盡全復若更以𨽻江州豈特流移¶之家不歸
　　而見在人户亦必逃移竊以普天之下莫¶非王土
　　江之東西亦皆王民萬一必欲撥𨽻民間豈¶敢固
　　違然望之等伏見朝廷清明四方無虞東西兩¶路
　　之民各安其業與其有所改易不若仍舊貫為安¶
　　陳乞備申朝省詳酌利害施行以便民情本軍今
　　來¶相度建昌縣昨來所申事理委得允當以此論
　　之則¶割𨽻江州於民有害於官無利灼然可見
<pb:KR4d0226_WYG_020-26a>
　一本軍逐年起發上供經總制月樁等錢及支遣官
　　兵¶衣糧百色支費全仰三邑樁辦而建昌星子應
　　辦不<md:KR4d0226_SBCK_020-17a>¶啻過半今來若將撥𨽻它州則所餘都昌地
　　瘠人貧¶歲多旱歉催科稍急則有逃徙之患財計
　　實無所出¶雖以湖口彭澤兩縣改𨽻本軍名為依
　　舊三縣而湖¶口彭澤所入亦少不足裨補且以苗
　　米論之星子湖¶口各止六千僅可相當而建昌秋
　　苗二萬彭澤所入¶約計不及其半今欲以二縣二
<pb:KR4d0226_WYG_020-26b>
　　州夏秋二税及諸色¶歲計之目依各縣元數令逐
　　州承認惟上供之數或¶可隨縣改割至於養贍在
　　軍官吏軍兵支用之數不¶知何從而出以此論之
　　以建昌星子𨽻江州以湖口¶彭澤𨽻本軍於官有
　　害於民無利灼然可見¶
右本軍相度利害於前又詳建議之人首尾陳述畧無
義¶理其言江南分東西路實以江西為界者今契勘江
西一<md:KR4d0226_SBCK_020-17b>¶路自隆興府撫州建昌軍皆在江西之東若如議
<pb:KR4d0226_WYG_020-27a>
者之言¶則此一府一州一軍盡合移治江西之西而其
諸縣亦合¶改𨽻江南東路矣又江州南康疆境交互奔
走期會民頗¶難之又有風濤之險監司巡歴民戸輸送
往來每以為艱¶今契勘星子建昌兩縣民戸輸送地里
遠近如前所陳若¶以議者之言便行改割則是使之捨
近就遠去易就難與¶其所陳事理利害正相違背兼本
軍所管都昌一縣雖是¶隔江然人戸輸納不過苗米一
項最為麤重自來久例又¶只在本縣交納裝綱起發人
<pb:KR4d0226_WYG_020-27b>
戸即無往來之阻至於移動¶一軍城壁官舍倉庫營寨
所費浩瀚度須用數萬緡而起¶遣一縣民居屋舍及占
奪其地使之蕩析流離不得安其¶生業尤非細事而議
者率爾言之僅同兒戯不知今日民<md:KR4d0226_SBCK_020-18a>¶力凋敝州縣空竭
之際如何計置得上件錢物給此支用¶而勞民動衆為
此有害無利之舉其説竊恐難以施行徒¶然煩費文移
動搖物議使一境軍民日夕憂惶不遑寧處¶極為非便
謹具申監司衙欲望詳酌早賜奏聞寢罷前件¶指揮以
<pb:KR4d0226_WYG_020-28a>
安一郡軍民之心不勝幸甚伏候台㫖¶
　　小貼子¶
　契勘本軍建昌縣陸路至本軍經渉江州德安縣界
　而¶小路直至本軍不隔外州其隔江州界分去處初
　亦無¶甚利害只是德安縣遞鋪兵士以非本軍所轄
　尋常不¶肯傳送本軍及建昌縣文字有此一節小小
　利害然亦¶須别有措置豈有為此之故而輕移一軍
　遽割四縣之¶理今若將德安一縣遞角文字特令兩
<pb:KR4d0226_WYG_020-28b>
　州巡轄使臣通<md:KR4d0226_SBCK_020-18b>¶行㸃檢則郵傳亦自不至阻滯併乞
　台照¶
　　　論馬辛獄情劄子¶
熹契勘本軍軍院昨凖使帖押下承局馬辛根勘凌犯
階¶級情罪依條施行已據本院勘到招伏情節依條合
徒二¶年配鄰州熹竊詳本人所犯却因發覺方彦故違
使司元¶降約束私買板木遂致争閙若便依條斷罪竊
恐情輕法¶重或非台慈之本意未敢便行決遣亦不敢
<pb:KR4d0226_WYG_020-29a>
輙具公狀申¶陳敢以此私於下執事欲望矜察行下稍
從寛典不勝幸¶甚熹以亟遣遞筒未暇别紙布謝悃併
乞台照¶
　　　論南康移治利害劄子¶
熹輙有愚懇仰瀆台聽近凖安撫衙牒備承使司公文
差¶委池州余推官前來相度曹大夫者所陳移治湖口
改割<md:KR4d0226_SBCK_020-19a>¶兩縣事本軍已遵依行下兩縣相度去訖然其事
理實有¶不難知者本軍建立二百餘年兵火之餘掃地
<pb:KR4d0226_WYG_020-29b>
赤立今又¶五十餘年官府民居方稍就緒然猶頗有未
圓備處若更¶遷徙必致狼狽兼今來民力已極困弊官
司尤覺煎熬移¶治所費少亦不下數萬緡不知何所從
出又聞湖口地步¶窄狹目今為縣尚且費力若欲改建
軍壘城壁官府倉庫¶牢獄所占地步計須十倍於前未
知何處可以安頓設使¶可以安頓亦必起遣居民毁拆
其屋占奪其地乃可營建¶不知今日幸無迫切利害何
必為此以動搖人心為國取¶怨此移治不便之説也至
<pb:KR4d0226_WYG_020-30a>
於改割兩縣則兩縣距今南康¶治所道里近而去江州
治所道里遠南康財賦取辦於建¶昌星子者過半而湖
口彭澤二縣所入不足以補其數雖<md:KR4d0226_SBCK_020-19b>¶上供歲額或可隨
縣改割而本軍官兵吏員廩禄不知何¶所從出此割縣
不便之説也竊意此事終久决難施行而¶徒煩費文移
動搖衆聽使兩處軍民之情疑慮惶惑不安¶厥居極為
非便熹衰病之餘扶曳來此旦夕即為引去之¶計視此
不啻如傳舍豈有毫髮顧戀之心特以既荷聖恩¶彊畀
<pb:KR4d0226_WYG_020-30b>
民社既未能有以使其人安於田里而無愁嘆之聲¶誠
不忍更使復為庸人淺議所擾故敢直以己意干昧申¶
呈其詳見於公狀欲乞台覽早賜奏陳寢罷其説以安
兩¶處軍民之心不勝幸甚¶
　　　論阿梁獄情劄子¶
熹照對本軍阿梁之獄節次審詞互有同異須至依條
再¶行推鞫然以愚見本人審詞雖非實情然且只據其
所通<md:KR4d0226_SBCK_020-20a>¶情理亦不可恕不必再行推鞫盡如前後累勘所
<pb:KR4d0226_WYG_020-31a>
招然後¶可殺也蓋阿梁與葉勝私通致葉勝因其夫病
而手殺之¶雖使阿梁全然不知殺害之情究其所因已
絶人理况已¶明知殺意當時自合出門聲呌或密投隣
里以求救援今¶乃抱兒立於門外半時之久以俟其夫
之死及見其夫之¶出聞其夫之聲知其事之不成然後
隨聲呌呼以求救只¶此一節其情葢已灼然可見不必
同謀共殺然後可寘極¶典也夫人道莫大於三綱而夫
婦為之首今阿梁所犯窮¶凶極惡人理之所不容據其
<pb:KR4d0226_WYG_020-31b>
審詞自合誅死無足憐者本¶軍雖已具申乞行推鞫然
熹愚意欲望使司詳此情節别¶具奏聞乞降睿㫖只依
元降指揮處斬施行不惟得以蚤¶正典刑使姦凶之人
不得以遷延幸免亦以聳動羣聽使<md:KR4d0226_SBCK_020-20b>¶衆著於人倫之義
於以弼成聖教實非小補熹以人微職¶賤不敢頻有奏
陳敢以此私於執事伏惟鈞照¶
　　　論木炭利害劄子一¶
熹輙有愚懇仰瀆台聽伏見管下都昌縣人戸夏税錢
<pb:KR4d0226_WYG_020-32a>
内¶一項科折木炭自來只用本色備船裝載赴監送納
自紹¶興二十四年提㸃韓寳文任内因納炭稽遲追典
押取問¶偶一時懼罪自行供認乞每秤折納價錢二百
六十文省¶解發赴監自行置場買炭考之縣吏每税錢
二十文折木¶炭一秤以税錢則例言之夏税見錢一貫
五十文合折絹¶一匹官交價錢六貫文省若折木炭合
管炭五十二秤半¶每炭一秤官交正錢二百六十文省
共錢一十三貫六百¶五十文已上以兩項價錢比並則
<pb:KR4d0226_WYG_020-32b>
木炭錢多於折絹價錢<md:KR4d0226_SBCK_020-21a>¶七貫六百五十文係争一倍以
上數目已極懸絶况都昌¶民戸逐年長養園林採柴燒
炭每斤直錢五文至六文止¶若比倣折納價錢又幾三
倍所以民力重困多掛欠籍追¶逮督迫幾不聊生今來
人户乞依祖來舊例備本色自雇¶船裝載赴監送納獲
鈔銷注誠為便利民戸所陳大略如¶此所有曲折具干
公牘敢乞台慈詳酌俯從所請庶幾疲¶瘵之民得以少
蘓實出使臺之惠不勝幸甚冐昧台嚴不¶勝悚仄
<pb:KR4d0226_WYG_020-33a>
　　小貼子¶
　上件所陳乞納本色木炭事或以為不若比附納絹
　量¶減價錢却從使司置場收買尤為利便更乞台慈
　詢究¶詳酌施行<md:KR4d0226_SBCK_020-21b>¶　　　論木炭錢利害劄子二¶
照對本軍管下都昌縣人戸舊例送納本色木炭赴使
司¶交納紹興十五年間使司行下每秤折納價錢一百
五十¶文足續又每秤至二百六十文省契勘其炭係以
<pb:KR4d0226_WYG_020-33b>
絹税紐¶折今來所納價錢比之折絹計多一倍以上委
是太重民¶力不堪昨據人戸陳訴己曾具申使司乞納
本色未䝉行¶下不免具申朝廷今凖省劄已送使司指
定竊念本軍地¶狹民貧税額偏重而折納炭錢比於納
絹計增一倍以上¶比於本色計增三倍以上農桑之家
有本無錢送納累年¶委實困弊欲望台慈仰體聖朝勤
恤民隱之意特賜詳酌¶許依所乞送納本色不勝幸甚
干冐台嚴俯伏俟罪
<pb:KR4d0226_WYG_020-34a>
　　　論木炭錢利害劄子三<md:KR4d0226_SBCK_020-22a>¶熹昨日伏䝉面諭許賜行下究實都昌木炭價錢利害
特¶與蠲減仰見仁人君子所以愛民之實不為苟悦於
一時¶而所以為之計慮深遠如此感幸歎息無以為喻
適凖使¶帖謹已遵禀施行續當條上然熹竊伏思之復
有一説上¶可以推廣台慈矜恤之惠而下不至於多失
有司經常之¶入敢預言之以俟采擇謹按木炭本以税
絹紐計納本色¶比之納絹所費已增一倍之數折納價
<pb:KR4d0226_WYG_020-34b>
錢比之納絹所費¶又增三倍之數反覆紐折至於數倍
上違法意下損民力¶本軍三縣皆受其弊然二縣距使
臺為遠津般本色其費¶不貲故雖價錢稍重而不敢深
以為苦都昌則距使臺甚¶近而津般不難故獨願納本
色而深以價錢之重為病要¶之以錢比絹而論之則三
縣之事體初不異也熹前者妄<md:KR4d0226_SBCK_020-22b>¶論未能及此向若使司
直從所請令納本色則熹不及有¶所議矣今乃幸䝉矜
念更令究實却與蠲減是以熹得以¶復有所言欲望台
<pb:KR4d0226_WYG_020-35a>
慈更賜詳酌三縣第三等戸一槩重行¶蠲減其上兩等
人戸却令且依舊送納庶幾一郡細民均¶被大賜而上
兩等戸事力稍重猶可不至大叚狼狽兼亦¶不至多費
使司財計免致别有經畫實為利便須至申禀¶者¶
　　　乞聽從民便送納錢絹劄子¶
熹近者兩具劄目陳乞宫廟差遣恭想已徹鈞聽外服
下¶僚不敢數以寒暄浮禮仰塵威重兹乃復有愚悃輙
冐布¶之熹束髮讀書不親世務加以疾病益復懶廢兹
<pb:KR4d0226_WYG_020-35b>
䝉誤恩¶起家試郡觸事昏塞不知所為近因奉行近降
指揮令上<md:KR4d0226_SBCK_020-23a>¶三等戸税絹畸零文尺凑鈔送納本色外下
戸不成端匹¶税絹每尺並以一百文足折價從便獨鈔
送納節次據本¶軍下戸陳訴乞依舊凑納本色熹初不
知利害曲折只見¶朝廷指揮之意本為優恤下戸但行
喻遣催促送納自後¶㸃檢得見納到數目大叚稀少遂
行詢問乃知本軍絹價¶每匹不過三貫文足今令上三
等戸得納本色而下戸却¶令一尺折錢一百文足即納
<pb:KR4d0226_WYG_020-36a>
一匹計成四貫文足委是折¶錢太多所輸反重於上户
所以下户不願折納而熹昏愚¶不能加意詢訪及時申
明致此違慢已從本軍具狀申尚¶書省欲乞許從民便
送納錢絹敢乞鈞慈早賜敷奏行下¶以慿遵守催督免
致拖欠為公私久遠之害所有熹申明¶後時上誤國計
亦乞明賜黜責以為守臣慢令廢職之戒<md:KR4d0226_SBCK_020-23b>¶干冐鈞聽伏
深恐懼¶
　　小貼子
<pb:KR4d0226_WYG_020-36b>
　熹所申事理緣今夏税末限將滿欲乞鈞慈詳酌徑
　自¶朝廷施行庶幾猶可及事若送戸部行遣往還動
　淹旬¶月州縣之吏無所禀承則懦者不敢督趣必至
　於闕供¶强者不恤有無必至於病民矣為乞垂念¶
　熹又竊詳今者所降指揮它州未聞有以為病而申
　陳¶者或是本處絹價髙貴今得例從低估民間實以
　為便¶故熹所申亦不敢乞減所定錢數只乞許從民
　便則價¶貴處人自納錢價賤處人自納絹兩不相妨
<pb:KR4d0226_WYG_020-37a>
　各得其便¶伏乞鈞照¶
　　　乞禁保甲擅關集劄子<md:KR4d0226_SBCK_020-24a>¶契勘保甲之法什伍其民使之守䕶里閭覺察姦盜誠
古¶今不易之良法也然既許其蓄藏兵仗備置金鼓則
其節¶制階級似亦不可不嚴竊見目今見行條法累降
指揮但¶有團結教習之文初無戒令紏禁之法鄉里豪
右平居挾¶財恃力已不可制一旦籍此尺寸之權妄以
關集教閲為¶名聚衆弄兵凌弱暴寡拒捍官司何所不
<pb:KR4d0226_WYG_020-37b>
至如本軍都昌¶縣劉邦逵等只緣劉彦才争競聞得官
司追呼遂於盛夏¶輙行關集鳴鑼持仗過都越保欲以
報復怨仇抗禦捕吏¶向非託於保甲之名安敢公然如
此熹除已將劉邦逵等¶依相毆報寃為名結集徒黨立
社法等第决配編管外仍¶具利害申使司欲望台慈詳
酌特賜行下約束施行區區¶之懐别有愚見更望使司
特賜敷奏明降指揮今後應保<md:KR4d0226_SBCK_020-24b>¶甲首領等人輙以關集
教習為名聚衆弄兵欲以恐脅官¶私報怨拒捕者比凡
<pb:KR4d0226_WYG_020-38a>
人之法特加一等收罪庶幾豪强知¶畏不致夤緣敗壊
良法委實利便須至申禀者¶
　　　乞保明减星子縣税劄子¶
熹昨日方遣人具劄目申禀想徹台聽適所遣陳乞減
星¶子税人回齎到省劄一道謹復專人申納乞賜台念
保明¶回申不勝幸甚其間上供對補之説竊謂若本不
虧上供¶元額即初無可申請若有别色可以對補即亦
不須申請¶今有司之吝至乃以此為問則蠲減之恩似
<pb:KR4d0226_WYG_020-38b>
已無復可望¶然邑人緣此陳乞往來計會亦已薄有所
費其心不能無¶僥倖於萬一而熹元奏固已有謂如䝉
施行不唯今日見¶存人戸得保生業而已逃未復願耕
無田之人必將有扶<md:KR4d0226_SBCK_020-25a>¶老携㓜而至者不數十年生齒日
繁墾田日廣向來樁閣¶之數亦可漸次起理以復承平
之舊者似己預為今日解¶紛之地欲望台慈頗采其意
特為申述使得不為刀筆所¶沮而早得䝉被堯舜之澤
熹與邑人千萬幸甚干冐威尊¶無任戰悚
<pb:KR4d0226_WYG_020-39a>
　　小貼子¶
　上件文字欲乞不别委官看詳徑從使司保明回申
　幸¶甚¶
　　　報經總制錢數目劄子(按坊場敗闕下/有一本有體字)¶
熹照對近凖使司公牒依凖總領使所牒催發本軍去
歲¶未發錢四千六百餘貫并今年未發錢三萬九千五
百四¶十餘貫謹按去年錢内合除豁坊場敗闕減下錢
一千四<md:KR4d0226_SBCK_020-25b>¶百四十貫三百餘文僧道免丁比額不敷錢一
<pb:KR4d0226_WYG_020-39b>
百六十四¶貫六百餘文截使招軍造甲經總制錢一千
八百九十五¶貫文及已申及乞理折曹秉義等税錢九
百九貫餘文共¶計登四千四百九貫三百四十五文省
外實催到茶租錢¶二百八貫已差衙前蕭彦押發别無
未起之數節次具申¶總領所照會去訖所是今來錢除
已起發春季外未發錢¶數内亦有合除豁坊場敗闕體
減下錢僧道免丁比額不¶敷錢共登一千九百一十三
貫七百九十文自餘合催錢¶數緣本軍今年夏初以來
<pb:KR4d0226_WYG_020-40a>
田禾便遭枯旱今則秋苗已放¶八分已上民間目下已
自闕食兼淳熈七年第三等以下¶未納畸零夏税己䝉
上司備奉聖㫖行下權行倚閣今來¶正税既無所入其
經總制等錢亦别無合收窠名官錢可<md:KR4d0226_SBCK_020-26a>¶以樁辦所有秋
季經總制等錢係據實收到錢七千四百¶六十三貫二
十四文省差衙前王溥管押外有冬季錢數¶當在來年
正月起發本軍亦緣旱傷人户艱於輸納兼凖¶近降指
揮住閣夏税官物竊恐將來施下合發錢數虚負¶罪戻
<pb:KR4d0226_WYG_020-40b>
已節次具申朝廷并上司乞賜敷奏將合趂經總制¶錢容
本軍據所屬實收到錢數批歴入帳拘收起發免以¶遞
年季分比虧去訖除已别具公狀供申外今䝉使司所¶
追都吏以下欲望台慈存留催發官物干冐威嚴不勝
惶¶恐之至¶
　　　乞減移用錢額劄子¶
熹契勘本軍財賦匱乏官兵支遣常是不足逐時全仰
酒¶税課利分𨽻相助近自乾道九年内䝉使司於經常
<pb:KR4d0226_WYG_020-41a>
分𨽻<md:KR4d0226_SBCK_020-26b>¶錢數之外創立名色每月抛移用額錢一千二百
餘貫均¶於城下及兩縣酒税務趂辦自此之後酒税所
收課利除¶樁移用錢外諸司所得分𨽻錢數不多致本
軍財計轉見¶闕乏支之不行兼近年以來沿流州軍收
税太重商旅稀¶疎又為諸軍差出軍兵販賣物色齎到
戸部總所歴頭不¶許州縣收税場務愈見虧欠州縣愈
見窘闕只如本軍見¶今拖欠使司移用錢四箇月無以
起解今有公狀具申欲¶望台慈矜憐特賜於元抛移用
<pb:KR4d0226_WYG_020-41b>
額錢上重賜裁減行下樁¶辦非獨場務可以補解逋欠
亦於本軍不無少有補助干¶冐威嚴不任悚慄¶
　　小貼子¶
　照對州縣財計取辦於税務税務課額仰給於客旅
　然<md:KR4d0226_SBCK_020-27a>¶則客旅雖非農民之比亦官司財用取資不宜重
　困使¶其望風畏避而不敢出於其塗也今者本軍得
　䝉使司¶蠲減苗米水脚錢每石至一百三十九文農
　民固已幸¶甚獨往來商旅州郡場務以課額浩大不
<pb:KR4d0226_WYG_020-42a>
　容優恤若䝉¶台慈詳察將上件移用無名之額痛賜
　裁減使州郡得¶以約束務官輕減商税招邀客旅令
　得通行是亦使司¶久遠大利之源不必竭取於一時
　然後為快也¶
　　　乞行遣攔米官吏劄子¶
熹已具申禀未行之間復有危懇重凂鈞聽熹昨嘗妄
以¶隣路遏糴利害申聞已䝉聖㫖特賜指揮近得彼路
諸司¶文移始許通放而屬縣下吏乃敢蔑視朝廷號令
<pb:KR4d0226_WYG_020-42b>
帶領吏¶卒公肆拘攔至於越境釘㫁陂口以絶往來之
路正復戰<md:KR4d0226_SBCK_020-27b>¶國相傾之世不至於此雖己移書彼郡及諸
監司請照條¶令按劾尚恐未以為意不免具狀申省乞
賜約束欲望鈞¶慈矜憐早賜行遣不勝幸甚熹干冐非
一罪無所逃伏紙¶不勝戰栗俟罪之至¶
　　　乞申明閉糴指揮劄子¶
熹輙有迫切之懇仰干鈞聽本軍地瘠民貧米穀不多
遞¶年雖是豐熟亦仰上流州軍客船販米糶糴食用今
<pb:KR4d0226_WYG_020-43a>
年遭¶此大旱檢放七分以上而上流儘有得熟去處顧
乃循習¶舊弊公然遏糴以致米船不通細民闕食本軍
竊慮無以¶賑糶支遣遂逐急那兑諸色官錢差人前去
收糴米斛今¶據差去人申己糴到米而諸處官司出牓
禁約不許放行¶竊慮客販不通官糴又阻境内饑民日
就狼狽除已移文<md:KR4d0226_SBCK_020-28a>¶諸處官司請照累降指揮疾速放行
及不許阻節客旅外¶更欲具奏及申尚書省又慮遽失
隣援之驩向後别致邀¶阻反為深害謹密具此申禀欲
<pb:KR4d0226_WYG_020-43b>
望鈞慈特賜矜察早為敷¶奏特降睿㫖檢舉舊法遍下
諸路嚴行約束但使公私米¶糓遠近通行則沿流荒旱
州軍自當不至闕食非獨此邦¶之幸而已干冐威尊伏
增震悚¶
　　小貼子¶
　照對本軍勸諭上户賑糶近十萬石其間多有有錢
　無¶米之人亦須上流收糴若彼沿路阻節米船不通
　即此¶勸諭之數盡失指凖民命所繫為害非輕伏乞
<pb:KR4d0226_WYG_020-44a>
　鈞慈深¶賜留念¶
　　　乞撥兩年苗税劄子<md:KR4d0226_SBCK_020-28b>¶熹昨曾具奏及申尚書省約計本軍今秋放旱外三分
苗¶米一萬三千九百五十五石及去年零欠綱運米五
千餘¶石乞賜截撥下本軍充軍糧支遣今續據管内三
縣申到¶檢放實數多是全户乾死所傷不啻八九分若
依元數必¶取三分苗米即恐人户無從輸納必致逃移
其去年殘欠¶初意亦候今冬催理填納今既災傷如此
<pb:KR4d0226_WYG_020-44b>
亦非并督舊逋¶之時以此計之即熹前奏所乞兩項米
數正使便䝉聖恩¶許賜截撥然皆已難作十分指凖未
䝉哀憐則其狼狽又¶將有不可勝言者蓋嘗竊謂有軍
則糧决不可以不足既¶旱則税决不可以不放此二者
皆必然之理也但在今日¶欲取足軍糧則民已無食更
責其税必有逃移死亡之憂¶欲盡放民税則有軍而無
糧民亦將有不能保其安者二<md:KR4d0226_SBCK_020-29a>¶者之為利害其交相代
又如此然就其一端而論之則闕¶軍食之禍淺而易見
<pb:KR4d0226_WYG_020-45a>
不放税之禍深而難知故今州縣之¶吏不過且救目前
為應文逃責之計掩蔽災傷阻遏披訴¶務以餉軍不闕
為先務至於民不堪命而流殍死亡皆不¶暇恤殊不知
民既死徙閭井蕭條田園蕪没或數十年而¶戸口賦税
無以復於其舊積其所失比之全放一年之税¶何止倍
蓰且如本軍乾道七年歲嘗大侵流殍滿道至今¶十年
而流庸尚有未安集者田土尚有未開墾者今者不¶幸
復遭此旱計其分數乃或甚於彼時民尚無以為食若
<pb:KR4d0226_WYG_020-45b>
復責以輸納租税將來之患必當有甚於前不知更費
幾¶年功夫可得復似今日此尤不可不深慮者也然非
朝廷¶察此利害之幾有以給其軍食使之得以盡實檢
放而無<md:KR4d0226_SBCK_020-29b>¶乏供之患則難知之深害未弭而目前立至之
禍已不可¶免此熹之所以不敢避僭瀆之罪復論前奏
之未審者仰¶冀鈞慈深加憐察特賜敷奏且依所乞截
留兩項米斛外¶更令帥漕兩司同共相度别行應副則
闔郡軍民死生而¶骨肉矣如䝉留念更望早賜行下以
<pb:KR4d0226_WYG_020-46a>
安其心熹無任惶恐¶俟命之至¶
　　小貼子¶
　熹所申禀只為乞撥六年殘欠及七年放外兩項米
　斛¶又恐朝廷怪其檢放分數之多故其妄言遂至覼
　縷誠¶不能無草野倨侮之嫌然其區區之心實欲深
　為國家¶生聚教訓恢復久遠之計若熹之私則去替
　不遠疾病¶侵陵罪戾孤蹤日俟譴斥决非久於此者
　亦何必曲沽<md:KR4d0226_SBCK_020-30a>¶民譽過為身謀以罔朝聽而陷於不測
<pb:KR4d0226_WYG_020-46b>
　之誅伏惟鈞慈¶深賜洞察¶
　　　與執政劄子¶
熹瞻望台躔久不申起居之問下情第切宗仰比以災
旱¶告急于朝竊計已䝉鈞念惟是疎拙素不更事重此
困迫¶不無煩擾今復有劄子二通申禀放税乞米及隣
境閉糴¶事而熹疾病之餘不堪扶曳輙有私懇仰瀆威
尊敢望鈞¶慈并為敷奏乞從所請千萬之幸熹頻有干
慁不敢累幅¶以勞侍史并乞鈞照
<pb:KR4d0226_WYG_020-47a>
　　　乞以泗水侯從祀先聖狀¶
　照對本軍昨因修葺軍學照得從祀神位名號差舛
　¶曾具狀申尚書禮部續凖本部符降到見行從祀神
　位名<md:KR4d0226_SBCK_020-30b>¶號本軍謹已遵依彩畵題寫奉安訖熹恭覩崇
　寧元年¶二月二十五日詔追封孔鯉為泗水侯孔伋
　為沂水侯¶今按本部降到神位名號其泗水侯獨未
　得在從祀之¶列蓋嘗考之論語伯魚過庭親承詩禮
　之訓先望又嘗¶使為周南召南之學其才雖曰不及
<pb:KR4d0226_WYG_020-47b>
　顔淵然亦不應盡¶出七十子之下竊意當來禮官一
　時討論偶失編載非¶固有所取舍升黜於其間也熹
　愚欲望朝廷特賜詳酌¶將泗水侯列於從祀位在七
　十子之後沂水侯之前庶¶幾孔門之賢悉登祀典有
　以仰稱崇寧聖詔褒崇之意¶須至申聞者¶
右謹具申尚書省伏乞照會施行謹狀¶
　　　乞頒降禮書狀<md:KR4d0226_SBCK_020-31a>¶　照會政和五禮新儀州郡元有給降印本兵火以來
<pb:KR4d0226_WYG_020-48a>
　往¶往散失目今州縣春秋釋奠祈報社稷及祀風雨
　雷師¶壇壝器服之度升降跪起之節無所據依循習
　茍簡而¶臣民之家冠昏喪祭亦無頒降禮文可以遵
　守無以仰¶稱國家欽崇祀典防範民彛之意須至申
　聞者¶
右謹具申行在尚書禮部欲乞特賜申明檢㑹政和五
禮¶新儀内州縣臣民合行禮制鏤板行下諸路州軍其
壇壝¶器服制度亦乞彩畵圖本詳著大小髙低廣狹淺
<pb:KR4d0226_WYG_020-48b>
深尺寸¶行下以慿遵守¶
　　　小貼子¶
　契勘王公以下冠昏喪祭之禮鄂州見有印本但恐
　其¶間或有謬誤只乞行下取索精加校勘印造給降
　不<md:KR4d0226_SBCK_020-31b>¶須别行鏤版其州縣祭禮及壇壝器服制度即乞
　檢會抄¶寫圖畵别為一本鏤版行下¶
　　　乞增修禮書狀¶
伏見本軍昨凖尚書禮部符下政和五禮祭祀儀式竊
<pb:KR4d0226_WYG_020-49a>
嘗¶㕘攷其間頗有未詳備處方欲具狀申審今覩進奏
官報¶近者判部侍講侍郎奏請編類州縣臣民禮儀鏤
版頒降¶己奉聖㫖依奏此誠化民善俗之本天下幸甚
然熹竊慮¶其間未詳備處將來奉行或致牴牾今具如
後須至申聞¶者¶
　一所凖行下釋奠禮儀熹按其神位除正配三位外
　　有¶殿上兩廊從祀未見位號名數不委新儀全書
　　有無¶具載欲乞討論并賜行下然按祀令二月八
<pb:KR4d0226_WYG_020-49b>
　　月上丁<md:KR4d0226_SBCK_020-32a>¶釋奠文宣王以兖國公鄒國公配牲共用
　　羊一豕一¶白幣三而已今其所祀乃近一百餘位
　　一羊一豕無¶緣可以徧及又州縣廟學窄狹祭器
　　獻官多不及數¶往往不能一一分獻其為欺慢莫
　　甚於斯竊欲更乞¶相度申明許令州學免祭兩廊
　　諸位縣學并免殿上¶十位庶幾事力相稱儀物周
　　備可以盡其誠敬¶
　　熹又按行下釋奠行事儀引三獻官詣舒王神位
<pb:KR4d0226_WYG_020-50a>
　　前¶一節係政和間所定後來靖康年中已有指揮
　　追貶¶王安石爵秩停罷配享訖今來上件儀注尚
　　仍舊文¶竊慮州縣奉行反致疑惑亦合申明改正
　　并乞台照¶
　一所凖行下釋奠陳設儀云設著尊四犧尊四為二
　　重¶在殿之東南隅北向西上(配位即於正/位酌尊之東)著尊在
　　前皆<md:KR4d0226_SBCK_020-32b>¶有坫加勺羃為酌尊(著尊一實明水為上尊/餘實泛齊初獻酌之犧)
　　(尊一實明水為¶上尊餘/實醴齊亞終獻酌之)熹按後章行事儀云初獻
<pb:KR4d0226_WYG_020-50b>
　　酌犧尊之¶泛齊亞終獻酌象尊之醴齊與此不恊
　　竊疑兩處必¶有一誤尋考祭社稷祀風雨雷師陳
　　設犧皆設犧尊¶象尊為酌尊乃知正是此章之誤
　　其著字當作犧字¶犧字當作象字又既云北向則
　　是犧尊在北象尊在¶南所云在前亦是重複倒置
　　欲乞申明改正行下¶
　一所凖行下釋奠祭祀陳設章皆云又設太尊二山
　　尊¶二在神位前(太尊一實泛齊山尊一實/醴齊各以一尊實明水)著尊二
<pb:KR4d0226_WYG_020-51a>
　　犧尊¶二象二壺尊六(著尊一實盎齊犧尊一實醍/齊象尊一實沈齊各以一尊)
　　(實明水壺¶尊三實元酒三實三酒明水/元酒皆在上五齊三酒皆以本處酒充)在殿下皆
　　北向西¶上(内祭社稷儀/云南向東上)加羃五齊三酒皆設而不
　　酌熹按此<md:KR4d0226_SBCK_020-33a>¶太尊山尊乃是都共設於殿之前楹壇
　　之南面其北¶更容獻官拜跪酌獻非是逐位之前
　　各設四尊所謂¶北向者恐是太尊二為一行其南
　　山尊二為一行又¶次南階下著尊二為一行又次
　　南犧尊二為一行又次南象尊二為一行又次南
<pb:KR4d0226_WYG_020-51b>
　　壺尊六為三行(其南向/者反此)¶所謂西上者謂四實元酒
　　東實五齊三酒(其東上/者反此)未¶委是否各乞討論并賜
　　行下¶
　一所凖行下州縣社稷風雨雷師壇壝制度熹按其
　　文¶有制度而無方位尋考周禮左祖右社則社稷
　　壇合¶在城西而唐開元禮祀風師於城東祀雨師
　　於城南¶未委新儀全書有無同異欲乞討論并賜
　　行下
<pb:KR4d0226_WYG_020-52a>
　一凖禮諸侯祭名山大川之在其境内者又曰山川
　<md:KR4d0226_SBCK_020-33b>¶　之神水旱疫癘之災於是乎禜之蓋以其崇髙深
　　廣能¶出雲氣為風雨以滋養潤澤乎一方也今州
　　郡封域¶不減古之諸侯而封内名山大川未有望
　　祭之禮其¶有祠廟亦是民間所立淫誣鄙野非復
　　古制顧乃舍¶其崇高深廣能出雲雨之實而傴僂
　　拜伏於土木偶¶人之前以求其所謂滋養潤澤者
　　於義既無所當又¶其牲牢器服一切循用流俗䙝
<pb:KR4d0226_WYG_020-52b>
　　味燕器於禮又無所¶稽至於有山川而無祠廟者
　　其歲時祈禱遂不復禜¶於山川而反求諸異教淫
　　祠之鬼此則尤無義理而¶習俗相承莫知其謬欲
　　乞檢照五禮新儀如已有祭¶山川禮即與編類行
　　下如有遺闕亦乞討論依放祭¶社禮儀立定時日
　　壇場方位制度并賜行下<md:KR4d0226_SBCK_020-34a>¶　一伏覩累降赦書歴代聖帝明王忠臣烈士有功及
　　民¶者竝令致祭謹按唐開元禮享先代聖王竝用
<pb:KR4d0226_WYG_020-53a>
　　禮器¶法服今即未委新儀全書有無歲時祠祭儀
　　式欲乞¶檢照討論并賜行下¶
右謹具申尚書禮部如有可採乞賜台㫖施行庶編類
成¶書之後免致疑惑復有更改謹狀¶
　　　淳熈七年三月(闕/)日¶
　　　乞加封陶威公狀¶
據都昌縣税戸董翌等狀伏覩本軍牓示詢訪先賢事
跡¶數中一項晉侍中太尉長沙陶威公興建義旗康復
<pb:KR4d0226_WYG_020-53b>
帝室¶勤勞忠順以沒其身謹按圖經公始家鄱陽後徙
潯陽見¶有遺跡在本軍都昌縣界及有廟貌在本軍城
内及都昌<md:KR4d0226_SBCK_020-34b>¶縣水旱禱禳皆有感應未委上件事跡是與
不是指實且¶翌等係都昌縣居民縣境之南北的有陶
威公廟二所其¶神聰明正直隂有所助廟貌建立年代
深遠逐時居民商¶旅祈禱無不感應及本縣管下并隣
近州縣等處遇春夏¶闕雨鄉民詣廟祈求立有感應兼
本廟邊臨滙澤大江水¶勢湍急綱運舟船往來祈禱風
<pb:KR4d0226_WYG_020-54a>
濤自然恬靜前後廟記聲¶述分明今來翌等不敢沒其
實陳乞詳酌具錄陶威公靈¶應事跡保明奏聞乞加封
號本軍所据前項狀述尋行下¶都昌縣勘會得董翌等
所陳委是著實保明申軍及繳到¶江南劉羲仲所撰公
贊曰晉太尉陶威公侃有大功於晉¶讀其書凛乎若見
其唱義於武昌破石頭斬蘓峻何其壯¶也東坡蘓公嘗
為予言威公忠義之節横秋霜而貫白日<md:KR4d0226_SBCK_020-35a>¶晉史書折翼
事豈有是乎且就其説考之威公夢生八翼¶登天門九
<pb:KR4d0226_WYG_020-54b>
重登其八閽者以杖擊之墜地折左翼及握彊¶兵居上
流潛有窺覦之志輙思折翼之祥自抑而止心之¶所寓
者為志神之所寓者為夢何自而知其然哉至其書¶梅
陶稱機神明鑒似魏武忠順勤勞似孔明豈不信哉魏¶
武起徒步唱義兵非若威公威名之著也以漢徳之深
磐¶石之固可折箠驅之以息天下之禍非若成帝削弱
之資¶也董卓之亂未必大於蘓峻魏武之功未必過於
威公保¶兖州以為固挾天子以為資其意安在則其託
<pb:KR4d0226_WYG_020-55a>
興復以為¶名是乃窺漢之計也名莫大乎忠孝分莫大
乎君臣若魏¶武無忠臣之節其所謂機神明鑒者姦雄
耳威公豈其比¶乎始蘓峻之禍賊將害其子者馮鐡也
馮鐡奔石勒為戍<md:KR4d0226_SBCK_020-35b>¶將石勒畏威公之彊殺馮鐡石勒自
以為一時豪傑標置¶二劉之間俯視曹孟徳司馬仲達
而氣出其右顧畏威公¶如此威公沒距今幾千年所在
廟祀之都昌縣南北廟為¶尤盛廟屢廢而屢興由其有
功徳於斯民者厚也又繳到¶近世撫州布衣吳澥所著
<pb:KR4d0226_WYG_020-55b>
辯論曰卓哉陶士行之獨立也¶方魏晉之際浮虚之俗
搖蕩朝野一時聞人達士名卿才¶大夫莫不陷於末流
罔知攸濟惟士行深疾時弊慨然有¶作蓄其剛毅沉厚
之氣秉其忠慤正固之節以與流俗争¶衡雖動而見尤
所向白眼一入仕途荆棘萬狀而方寸耿¶耿者未始少
渝終日運百甓於竹頭木屑間纎悉經營雖¶一束之穟
劬勞不怠當時名士觀之宜若老農俗吏無足¶比數而
士行確然為之不屑也卒能恢廓才猷立功立事<md:KR4d0226_SBCK_020-36a>¶以大
<pb:KR4d0226_WYG_020-56a>
庇斯民當晉室横流之中屹為底柱自非明智獨立¶安
能臻此哉然覽庾亮之傳應詹之書則疑侃有跋扈之¶
心觀溫嶠之舉毛寳之謀則見侃有顧望之跡比至洒
血¶成文登天折翼動可疑怪豈有是事也哉此蓋行髙
於人¶衆必非之加以蘓峻之誅庾亮恥為之屈既士行
溘先朝¶露後嗣零落而庾氏世總朝權其志一逞遂從
而誣謗之¶耳秉史筆者既有所畏何所求而不得哉是
其旁見曲出¶乃所以證成其罪也然觀士行義旗既建
<pb:KR4d0226_WYG_020-56b>
一麾東下子喪¶不臨直趨蔡洲一時勤王之師蔑有先
者暨元勲克集實¶主斯盟而退然不有旋師歸藩既坐
擁八州踞上流已重¶泰山晉輕鴻毛移其宗社曾不反
掌而臣節益脩未始擅¶作威福以自封殖朝廷憚其勲
名每加疑備而士行泰然<md:KR4d0226_SBCK_020-36b>¶曾不少芥胸次及末年卧疾
封府庫而登舟舉愆期而自¶代視去方伯之重不啻脱
屣其臣節終始夷險無一可訾¶窮晉二百年間卓然獨
出不忠之迹果安在哉今捨其灼¶然之實而信其似是
<pb:KR4d0226_WYG_020-57a>
之虚豈可謂善觀史也哉嗟乎自古¶欲誣人而不得者
必汙以閨房之事以其難明故也今晉¶史欲誣士行而
乃以夢寐之祥是其難明殆又甚於閨房¶哉然不知士
行而實懐異志則如此夢寐之祥正合自知¶耳人安得
而知之晉史以此待士行其智果不得與小兒¶等其説
固不待攻而自破云本軍今檢凖乾道重修令諸¶道釋
神祠祈禱靈應宜加官爵封號廟額者州具實事狀¶申
轉運司本司驗實保明及詳本縣繳到文字所以發明
<pb:KR4d0226_WYG_020-57b>
公之心迹尤為明白有補名教理宜褒顯而公位登三
事<md:KR4d0226_SBCK_020-37a>¶爵冠五等當時所以品節尊名者亦已稱其行事之
實今¶据士民陳請在前欲乞朝廷詳酌採其行事特賜
廟額以¶表忠義更不别賜爵號須至申聞者右謹具申
轉運使衙¶伏乞照會詳酌前項所申事理依條施行伏
候台㫖
<pb:KR4d0226_WYG_020-58a>
考異¶
脩白鹿洞書院　基地(一作/基坵)¶
脩築石隄　　　種林木(種下一/有植字)¶
禁保甲　　　　豪右(一作/豪民)<md:KR4d0226_SBCK_020-37b>¶　
　
　
　
<pb:KR4d0226_WYG_020-58b>
　
　
　
　
　
　
　
　晦菴集巻二十

<pb:KR4d0226_WYG_021-1a>
欽定四庫全書
　晦庵集卷二十¶一　　　　　宋　朱子　撰
　　
