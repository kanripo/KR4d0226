# -*- mode: mandoku-view -*-
#+TITLE: 晦庵集
#+DATE: 2015-09-23 10:22:37
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 71

<md:KR4d0226_SBCK_071-1a>¶
　記和靖先生五事¶
學者所以學為人也蓋尹和靖語徐丈見尹和靖問曰
某¶有意於學而未知所以為問先生曰此語自好若果
有此¶意歸而求之有餘師又嘗語人曰放教虚閒自然
見道先¶生在從班時朝士迎天竺觀音於郊外先生與
<pb:KR4d0226_WYG_071-1b>
往有問何¶以迎觀音也先生曰衆人皆迎某安敢違衆
又問然則拜¶乎曰固將拜也問者曰不得已而拜之與
抑誠拜也曰彼¶亦賢者也見賢斯誠敬而拜之矣先生
日誦金剛經一卷¶曰是其母所訓不敢違也徐丈語及
蘇氏使民戰栗義問¶曰如何先生艴然曰訓經而欲新
竒無所不至矣<md:KR4d0226_SBCK_071-1b>¶　右五事熹紹興二十一年五月謁徐丈於湖州徐丈
　¶以語熹因退而書(徐丈名度字惇/立和靖門人)
<pb:KR4d0226_WYG_071-2a>
　　　記孫覿事¶
靖康之難欽宗幸金營金人欲得某文欽宗不得已為
詔¶從臣孫覿為之隂冀覿不奉詔得以為解而覿不復
辭一¶揮立就過為貶損以媚金人而辭甚精麗如宿成
者金人¶大喜至以太宗城鹵獲婦餉之覿亦不辭其後
每語人曰¶人不勝天乆矣古今禍亂莫非天之所為而
一時之士欲¶以人力勝之是以多敗事而少成功而身
以不免焉孟子¶所謂順天者存逆天者亡者蓋謂此也
<pb:KR4d0226_WYG_071-2b>
或戲之曰然則子¶之在金營也順天為已甚矣而壽而
康也宜哉覿慙無以¶應聞者快之乙巳八月二十三日
與劉晦伯語録記此事<md:KR4d0226_SBCK_071-2a>¶因書以識云¶
　　　記林黄中辨易西銘¶
六月一日林黄中來相訪問曰向時附去易解其間恐
有¶未是處幸見諭予應之曰大凡解經但令綱領是當
即一¶句一義之間雖有小失亦無甚害侍郎所著却是
大綱領¶處有可疑者林問如何是大綱領處可疑予曰繫
<pb:KR4d0226_WYG_071-3a>
辭所謂¶易有太極是生兩儀兩儀生四象四象生八卦
此是聖人¶作易綱領次第惟邵康節見得分明今侍郎
乃以六畫之¶卦為太極中含二體為兩儀又取二互體
通為四象又顛¶倒㸔二體及互體通為八卦若論太極
則一畫亦未有何¶處便有六畫底卦來如此恐倒説了
兼若如此即是太極¶包兩儀兩儀包四象四象包八卦
與聖人所謂生者意思<md:KR4d0226_SBCK_071-2b>¶不同矣林曰惟其包之是以能
生之包之與生實一義爾¶予曰包如人之懐子子在母
<pb:KR4d0226_WYG_071-3b>
中生如人之生子子在母外¶恐不同也林曰公言太極
一畫亦無即是無極矣聖人明¶言易有太極而公言易
無太極何耶予曰太極乃兩儀四¶象八卦之理不可謂
無但未有形象之可言爾故自此而¶生一隂一陽乃為
兩儀而四象八卦又是從此生皆有自¶然次第不由人
力安排然自孔子以來亦無一人見得至¶邵康節然後
明其説極有條理意趣可玩恐未可忽更詳¶之林云著
此書正欲攻康節爾予笑語之曰康節未易攻¶侍郎且
<pb:KR4d0226_WYG_071-4a>
更子細若此論不改恐終為有識者所笑也林艴¶然曰
正要人笑又論西銘予曰無可疑處却是侍郎未曉¶其
文義所以不免致疑其餘未暇悉辨只大君者吾父母<md:KR4d0226_SBCK_071-3a>¶宗子一句全錯讀了尤為明白本文之意蓋曰人皆天
地¶之子而大君乃其適長子所謂宗子有君道者也故
曰大¶君者乃吾父母之宗子爾非如侍郎所説既為父
母又降¶而為子也林曰宗子如何是適長子予曰此正
以繼禰之¶宗為喻爾繼禰之宗兄弟宗之非父母之適
<pb:KR4d0226_WYG_071-4b>
長子而何此¶事他人容或不曉侍郎以禮學名家豈不
曉乎林乃俛首¶無説而去然意象殊不平(黄中西銘説/曰近世士人)
(尊横渠西銘過於六經子讀而疑之¶試發難以質焉易/曰乾健也坤順也乾為天為父坤為地為母是以順健)
(之至性而有天地父母之大功其稱名也¶小其取類也/大此之謂也今西銘云乾為父坤為母是以乾坤為天)
(地之號名則非易之本義矣既曰乾為父坤為¶母則所/謂予兹藐然乃混然中處者於伏羲八卦文王六十四)
(卦為何等名稱象類乎方太檏之未散也老耼謂之¶混/然成列莊子謂之混沌是混然無間不可得而名言者)
(也既已判為兩儀則輕清者上為天重濁者下為地人/居¶其中與禽獸草木同然而生猶有别也安得與天父)
(地母混然中處乎又曰天地之塞吾其體天地之帥吾/其性此<md:KR4d0226_SBCK_071-3b>¶其語脉出於孟子孟子言浩然之氣養而勿害)
<pb:KR4d0226_WYG_071-5a>
(則塞乎天地之間又言志氣之帥也故志至焉氣次焉/今舍氣而言¶體則又非孟子之本義矣其意蓋竊取於)
(浮屠所謂佛身充滿法界之説然彼言佛身謂道體也/道之為體擴而充¶之雖滿於法界可也今言吾體則七)
(尺之軀爾謂充塞乎天地不亦妄乎至言天地之帥吾/其性尤無所依據孟子¶以志為帥者謂氣猶三軍聽命)
(於志惟志所之爾今舍志而言性則人生而静未嘗感/物而動者焉得以議其所之¶乎其所統帥何如也况於)
(父天母地而以吾為之帥則惟子言而莫之違矣不亦/妄乎又曰民吾同胞物吾與也犬¶君者吾父母宗子也)
(其大臣宗子之家相也若以其並生乎天地之間則民/物皆吾同胞也今謂物吾與者其與同¶胞何所辨乎與)
(之為名從何立也若言大君者吾父母宗子也其以大/君為父母乎為宗子乎書曰惟天地萬物父¶母惟人萬)
(物之靈亶聰明作元后元后作民父母兹固西銘所本/以立其説者也然一以為父母一以為宗子何其¶親踈)
<pb:KR4d0226_WYG_071-5b>
(厚薄尊卑之不倫也其亦不思甚矣父母可降而為宗/子乎宗子可升而為父母乎是其易位亂倫名教之大)¶
(賊也學者將何取焉又言其大臣宗子之家相也則宗/子有相而父母無之非特無相亦無父母矣可不悲哉)
(孟子¶曰楊氏為我是無君也墨氏兼愛是無父也無父/無君是禽獸也若邪説誣民充塞仁義將有率獸食人)
(之事予於¶西銘亦云尊/西銘者其不可以無辨)予還自臨安客有問此曲折者
事之既<md:KR4d0226_SBCK_071-4a>¶往本無足言而恐學者疑於邵張之學也因命
皃輩錄此¶以示之客因有問者曰太極之論則聞之矣
宗子之云殆¶即莊生所謂知天子與我皆天之所子者
子不引之以為¶夫子之助何耶予應之曰莊生知天子
<pb:KR4d0226_WYG_071-6a>
與我皆天之所子¶而不知其適庶少長之别知擎跽曲
拳為人臣之禮而不¶知天理之所自來故常以其不可
行於世者為内直而與¶天為徒常以其不得已而强為
者為外曲而與人為徒若¶如其言則是臣之視其君隂
固以為無異於吾之等夷而¶陽為是不情者以虚尊之
也孟子所謂楊氏為我是無君¶也正謂此爾其與張子
之言理一而分殊者豈可同年而¶語哉昔予書宋君事
後當發此意因復并記其説以俟同¶志考焉<md:KR4d0226_SBCK_071-4b>¶
<pb:KR4d0226_WYG_071-6b>
　　　記濓溪傳¶
戊申六月在玉山邂逅洪景盧内翰借得所脩國史中
有¶濓溪程張等傳盡載太極圖説蓋濓溪於是始得立
傳作¶史者於此為有功矣然此説本語首句但云無極
而太極¶今傳所載乃云自無極而為太極不知其何所
据而増此¶自為二字也夫以本文之意親切渾全明白
如此而淺見¶之士猶或妄有譏議若増此字其為前賢
之累啓後學之¶疑益以甚矣謂當請而改之而或者以
<pb:KR4d0226_WYG_071-7a>
為不可昔蘇子容¶特以為父辨謗之故請刪國史所記
草頭木脚之語而神¶祖猶俯從之况此乃百世道術淵
源之所繫耶正當援此¶為例則無不可改之理矣¶
　　　記旌儒廟碑隂語<md:KR4d0226_SBCK_071-5a>¶歐陽叔弼作集古録目云旌儒廟者秦所坑諸儒之廟
也¶杜佑以為儒者不居其位而是非當世以自取禍及
引後¶漢錮黨之事以横議激訐為戒刻於廟碑之隂予
以為佑¶之識趣如此此其所以役於伾文之黨而取隨
<pb:KR4d0226_WYG_071-7b>
人執下之¶譏也叔弼之為此書但記姓名事目年月州
里而獨於此¶詳著其語豈亦有所病於其言歟抑以為
是而存之也¶
　　　偶讀謾記¶
吴執中傳在徽録八十八卷國史九十三卷與其家傳
皆¶相應但家傳云公縁㣲病踰月不對已有間之者一
日面¶奏論列邊防利害及於一二大臣上不説翌日落
職知滁¶州(大觀三年十月/二十五日告下)又載十月二十二日奉聖㫖
<pb:KR4d0226_WYG_071-8a>
吳執中初¶除中憲議論剛正凡所陳述殊無顧忌頗有
古直之操遂<md:KR4d0226_SBCK_071-5b>¶降詔襃之厥後僅兩月餘日並無建明一
日進對奏陳論¶列殊無根柢惑於邪説頓失所守可落
職知和州替蔡嶷¶仍放謝辭限日下出國門其蔡嶷别
與差遣(此必見/省劄)而傳¶云先是蔡京忌張康國引執中居
言路執中論劉炳兄弟¶不葬親成服宋喬年父子過惡相
繼罷黜炳與喬年皆京黨¶也及上語執政嘉其不阿康
國奏意在逐臣已而言康國¶之章果上上怒執中懐讒
<pb:KR4d0226_WYG_071-8b>
出知滁州(此事不知何据但語意向背不倫執中本¶是/京引居言路使攻康國則不應先攻京黨而)
(後及康/國也)又家傳云政和改元星文¶示變公以為推尋厥
咎之由實自蔡京始因列其命令不¶信刑罰失中公帑
空虚民力困匱農桑失業貨財不通而¶窮荒無用之地
追討興建無已之罪請降京五官以太子¶少保退居于
杭又載御筆云比以舊弼蔡京擅作威福傲<md:KR4d0226_SBCK_071-6a>¶睨弗悛屢
致人言褫官斥外申嚴邦憲足示誡懲尚慮怨¶仇乗時
騁忿据摭舊事論列未休下石相擠彈擊不已務¶快復
<pb:KR4d0226_WYG_071-9a>
讎之私忿不思體貌之前規致矯枉過中疾惡已甚¶宜
俾寛宥曲示始終咨爾臺僚明聽朕命(大觀/四年)而傳云彗¶
星見上察京姦狀欲逐之言者交論京不已執中上章
謂¶進退大臣當存體貌於是為京降詔而京得不重貶
(此與家傳¶亦不同然執中後以不論張商英/貶黜則非蔡氏之黨矣未知本傳何据書此)執中嘗舉
游酢自¶代又嘗差同開封尹一孝壽鞠陳正彚告變事
執中平心¶以處得罪者自以為不寃嘗論花石綱詔即
罷之後每有¶所須索必戒左右曰毋令吳某知翰林學
<pb:KR4d0226_WYG_071-9b>
士張閣等出守¶杭州陛辭日乞領花石綱事自是應奉
愈熾不可捄矣嘗¶論郭天信過惡而言者以為與商英
皆天信所薦與吕惠<md:KR4d0226_SBCK_071-6b>¶卿為友婿惠卿遭時得君所薦無
不㧞用執中在選調未¶嘗附麗以圖進取(並家/傳)御筆云
卿前日上殿奏陳曽任學¶事見今放罷姓名可親書實
封進入臣伏奉御封(云云/)右¶臣昨靣奏係是提舉荆湖
南學事胡安國謹具奏聞(一孝之一/¶字一本空)¶
執中子巖夫政和七年十一月除考功郎官出太師魯
<pb:KR4d0226_WYG_071-10a>
公¶京門余深嘗於彭世英家見其議蔡卞謚文正議¶
魏徵以小戴禮綜類不倫更作類禮二十篇數年而成
太¶宗美其書録寘内府今此書不復見甚可惜也¶
王彦霖行蔡確詞乃邵武大乾高宇所為其家尚有遺
藳¶(方伯謨/嘗見之)¶
乙卯十一月四日詹元善説去年見李兼濟説壽皇曽
遣<md:KR4d0226_SBCK_071-7a>¶一小璫以中原事問平江何蓑衣蓑衣授以紙筆口
誦數¶語令書以進曰賀新郎賀新郎孫男拖白不終塲
<pb:KR4d0226_WYG_071-10b>
不終塲¶未便休雄豪分裂争王侯争王侯閙啾啾也須
還我一百¶州壽皇以示兼濟之父秀叔參政後數年金
儲允恭死金¶主雍亦斃而孫璟襲位即所謂孫男者也
豈璟將不終而¶中原分裂河南北將復我也耶元善又
見異書云火龍變¶化丹蛇騰青羊躑躅烏犍耕𤣥豨衝
突蒼鼠平亦莫詳其¶為何等語也姑并記此三年而後
出之¶
釋氏有清草堂者有名叢林間其始學時若無所入有
<pb:KR4d0226_WYG_071-11a>
告¶之者曰子不見猫之捕鼠乎四足据地首尾一直目
睛不¶瞬心無它念唯其不動動則䑕無所逃矣清用其
言乃有¶所入彼之所學雖與吾異然其所以得之者則
無彼此之<md:KR4d0226_SBCK_071-7b>¶殊學者宜以是而自警也¶
閩中人李復字履中及識横渠先生紹聖間為西邊使
者¶愽記能文今信州有潏水集者即其文也其間有論
孟子¶養氣者動必由理故仰不愧於天俯不怍於地無
憂無懼¶其氣豈不充乎故曰是集義所生者舍是則明
<pb:KR4d0226_WYG_071-11b>
有人非幽¶有鬼責自歉於中氣為之䘮矣故曰無是餒
也此語雖踈¶然却得其大㫖近世諸儒之論多以過高
而失之甚者流¶於老莊而不知不若此説之為得也惜
其亂於詩文愽雜¶之中學者或不之讀故表而出之¶
蜀人馮當可之文號縉雲集集中有封事末云臣前所
言¶望陛下移蹕建康選將練卒用張浚劉錡總統諸軍
節用¶損已以充軍費皆事也非事之本也惟陛下逺便
佞踈近<md:KR4d0226_SBCK_071-8a>¶習清心寡欲以臨事變此興事造業之根本洪
<pb:KR4d0226_WYG_071-12a>
範所謂皇¶建其有極者也此紹興庚辰辛巳之間所上
其謀畫議論¶皆竒偉的當而所論皇建有極又深明治
本而略識經意¶古今論洪範者少能及也余嘗作皇極
辯與之暗合因筆¶其語以證余説舊見汪端明嘗稱其
人甚敬重之今果不¶謬云¶
説文䏌振䏌也從肉入聲許訖反東坡疑從入無縁為
䏌¶聲而謂舞必八人為列乃謂佾即䏌字從八從肉今
按此¶乃説文之誤東坡疑之是也而其所以為説則非
<pb:KR4d0226_WYG_071-12b>
若以八¶字為今而從肉兮省聲則正得許訖切矣䏌又
從人乃為¶䏌字蓋振則人之振䏌也然今説文不見佾
字坡云有之¶未詳其説每詳䏌字即肸字故説文但有
䏌字而别無肸<md:KR4d0226_SBCK_071-8b>¶字坡疑佾即䏌字亦非也班史武紀謂
云㞕然如有聞亦¶肸蠁之義也¶
東坡又云宋書樂志論房中樂非后妃事蓋周禮注誤
極¶有理(當/考)武庚即是禄父東坡以為兩人恐别有據(已/上)
(並見泉州¶舶司/所刻雪堂帖)
<pb:KR4d0226_WYG_071-13a>
東坡手書煑猪肉法引孟子曰心勿忘勿助長知前輩
讀¶此皆依古注勿正為句絶非獨程先生也作正心者
其始¶於王氏乎然文勢亦或有之未可直以為非故予
於集註¶兩存之¶
㑹稽官書板本有子華子者云是程本字子華者所作
即¶孔子所與傾葢而語者好竒之士多喜稱之以予觀
之其¶詞故為艱澁而理實淺近其體務為高古而氣實
輕浮其<md:KR4d0226_SBCK_071-9a>¶理多取佛老醫卜之言其語多用左傳班史中
<pb:KR4d0226_WYG_071-13b>
字其粉飾¶塗澤俯仰態度但如近年後生巧於模擬變
撰者所為不¶惟决非先秦古書亦非百十年前文字也
原其所以祗因¶家語等書有孔子與程子傾葢而語一
事而不見其所語¶者為何説故好事者妄意此人既為
先聖所予必是當時¶賢者可以假託聲勢眩惑世人遂
偽造此書以傳合之正¶如麻衣道者本無言語祗因小
説有陳希夷問錢若水骨¶法一事遂為南康軍戴師愈
者偽造正易心法之書以託¶之也麻衣易予亦嘗辯之
<pb:KR4d0226_WYG_071-14a>
矣然戴生朴陋予嘗識之其書¶鄙俚不足惑人此子華
子者計必一能文之士所作其言¶精麗過麻衣易逺甚
如論河圖之二與四抱九而上躋六¶與八蹈一而下沈
五居其中據三持七巧亦甚矣唯其甚<md:KR4d0226_SBCK_071-9b>¶巧所以知其非
古書也又以洛書為河圖亦仍劉牧之謬¶尤足以見其
為近世之作或云王銍性之姚寛令威多作¶贋書二人
皆居越中恐出其手然又恐非其所能及如子¶華子者
今亦未暇詳論其言之得失但觀其書數篇與前¶後三
<pb:KR4d0226_WYG_071-14b>
序皆一手文字其前一篇託為劉向而殊不類向它¶書
後二篇乃無名氏歳月而皆託為之號類若世之匿名¶
書者至其首篇風輪水樞之云正是並縁釋氏之説其
卒¶章宗君二祥蒲璧等事皆剽剥它書傅㑹為説其自
叙出¶處又與孔叢子載子順事略相似(孔叢亦/偽書也)又言有
大造於¶趙宗者即指程嬰而言以左傳考之趙&KR0203;既死
其家内亂¶朔之諸弟或放或死而朔之妻乃晉君之女
故武從其母¶畜於公宫安得所謂大夫屠岸賈者興兵
<pb:KR4d0226_WYG_071-15a>
以滅趙氏而嬰<md:KR4d0226_SBCK_071-10a>¶與杵臼以死衛之云哉且其曰有大造
者又用吕相絶秦¶語其不足信明甚而近歳以來老成
該洽之士亦或信之¶固已可恠至引其説以自證其姓
氏之所從出則又誣其¶祖矣大抵學不知本而眩於多
愛又每務欲出於衆人之¶所不知者以為博是以其弊
必至於此可不戒哉¶
或云程邑在雍州之東二十里王季所居又引蘇黄門
詩¶説周之程邑漢扶風安陵縣也予按雍州之境東自
<pb:KR4d0226_WYG_071-15b>
西河¶西距黒水延袤數千里不知所謂州東二十里者
自何處¶計此里數若指豐鎬而言則經傳初不明言其
為雍州治¶所又按漢志安陵在長安北四十里不應言
東又按皇矣¶之詩此詩乃是文王克密之後所作亦不
得為王季所居¶也然意此語必有自來但州字當是衍
文耳所謂雍者乃<md:KR4d0226_SBCK_071-10b>¶扶風之雍縣其地亦在長安之北計
與安陵相去不逺故¶得引以相明唯王季之云恐别有
所據然亦未知其與詩¶説孰為得失也(當考/)
<pb:KR4d0226_WYG_071-16a>
上虞餘姚二邑皆以舜名而上虞村落又有號百官俗
傳¶百官牛羊之處也或謂四旁多舜事迹疑其子孫所
封理¶或有之然不可考矣大抵地名古迹亦多沿襲訛
謬如子¶華子後序乃言鬼谷子所居在今信州貴溪縣
葢其圖經¶之説如此豈有此理哉以它書攷之地名鬼
谷者凡數處¶疑特俚俗相傳物鬽之區爾未必儀秦之
師所居也上虞¶旁邑嵊縣有戈過二姓即少康所滅羿
浞之黨其子孫乃¶聚於一邑又近禹葬之地不知其何
<pb:KR4d0226_WYG_071-16b>
故也¶
俚俗相傳疫疾能傳染人有病此者鄰里斷絶不通訊
問<md:KR4d0226_SBCK_071-11a>¶甚者雖骨肉至親亦或委之而去傷俗害理莫此為
甚或¶者惡其如此遂著書以曉之謂疫無傳染不須畏
避其意¶善矣然其實不然是以聞者莫之信也予嘗以
為誣之以¶無染而不必避不若告之以雖有染而不當
避也葢曰無¶染而不須避者以利害言也曰雖染而不
當避者以恩義¶言也告之以利害則彼之不避者信吾
<pb:KR4d0226_WYG_071-17a>
不染之無害而已¶不知恩義之為重也一有染焉則吾
説將不見信而彼之¶避也唯恐其不速矣告之以恩義
則彼之不避者知恩義¶之為重而不忍避也知恩義之
為重而不忍避則雖有染¶者亦知吾言之無所欺而信
此理之不可違矣抑染與不¶染似亦係乎人心之邪正
氣體之虚實不可一槩論也吾¶外大父祝公少時鄰里
有全家病疫者人莫敢親公為煑<md:KR4d0226_SBCK_071-11b>¶粥藥日走其家遍飲
病者而後歸劉賓之官永嘉時郡中¶大疫賔之日徧走
<pb:KR4d0226_WYG_071-17b>
視親為診脉候其寒温人與藥餌訖事¶而去不復盥手
人以為難後皆無恙云¶
沙隨有活人書辨當求之¶
嚴州王君儀能以易言禍福其術略如徐復林瑀之説
以¶一卦直一年嘗言紹興壬戌太母當還其後果然人
問其¶故則曰是年晉卦直事有受兹介福于其王母之
文也予¶謂此亦小數之偶中耳若遂以君儀為知易則
吾不知其¶説也沙隨春秋例説滕子來朝為自貶而用
<pb:KR4d0226_WYG_071-18a>
小國之禮如¶鄭人争承之比最為精當但朝桓公者邾
牟葛稱人穀鄧¶書名又有不可通者而諸儒之説亦莫
之能明也¶
孟子决汝漢排淮泗而注之江此但作文取其字數以
足<md:KR4d0226_SBCK_071-12a>¶對偶而云耳若以水路之實論之便有不通而亦初
無所¶害於理也説者見其不通便欲强為之説然亦徒
為穿鑿¶而卒不能使之通也如沈存中引李習之來南
録云自淮¶㳂流至於高郵乃泝于江因謂淮泗入江乃
<pb:KR4d0226_WYG_071-18b>
禹之舊迹故¶道宛然但今江淮已深不能至高郵耳此
説甚似其實非¶也按禹貢淮水出桐栢㑹泗沂以入於
海故以小江而列¶於四瀆正以其能專逹于海耳若如
此説則禹貢當云南¶入于江不應言東入于海而淮亦
不得為瀆矣且習之沿¶泝二字似亦未當葢古今往來
淮南只行邗溝運河皆築¶埭置閘儲閉潮汐以通漕運
非流水也若使當時自有禹¶迹故道可通舟楫則不須
更開運河矣故自淮至高郵不¶得為沿自高郵以入江
<pb:KR4d0226_WYG_071-19a>
不得為泝而習之又有自淮順潮<md:KR4d0226_SBCK_071-12b>¶入新浦之言則是入
運河時偶隨淮潮而入有似於沿意¶其過高郵後又迎
江潮而出故復有似於泝而察之不審¶致此謬誤今人
以是而説孟子是以誤而益誤也(今按來南録中¶無/此語未詳其故)近
世又有立説以為淮泗本不入江當洪水横¶流之時排
退淮泗然後能决汝漢以入江此説尤巧而尤¶不通葢
汝水入淮泗水亦入淮三水合而為一若排退淮¶泗則
汝水亦見排退而愈不得入江矣漢水自嶓冡過襄¶陽
<pb:KR4d0226_WYG_071-19b>
南流至漢陽軍乃入于江淮自桐栢東流㑹汝水泗水¶
以入于海淮漢之間自有大山自唐鄧光黄以下至於
潜¶霍地勢隔驀雖使淮泗横流亦與江漢不相干涉不
待排¶退二水而後漢得入江也大抵孟子之言只是行
文之失¶無害於義理不必曲為之説閑費心力也<md:KR4d0226_SBCK_071-13a>¶春秋上辛雩季辛又雩公羊為昭公聚衆以攻季氏此
説¶非是昭公失民已乆安能聚衆不過得游手聚觀之
人耳¶又安能逐季氏(闕/)昭公季氏事見左氏傳極有首
<pb:KR4d0226_WYG_071-20a>
尾公羊¶子特傳聞想料之言爾何足為据或者乃信其
説以解春¶秋既為謬誤又欲引之以解論語樊遲從遊
舞雩之下一¶叚問答以為為昭公逐季氏而發者則又
誤之甚矣此弊¶葢原於蘇氏問社之説而近世又増廣
之也嘗見徐端立¶文説曽以蘇説問尹和靖和靖正色
乆之乃言曰解經而¶欲新竒何所不至聞之令人悚然
汗下¶
或説魚麗詩云罶笱也笱者寡婦之器也寡婦得魚而
<pb:KR4d0226_WYG_071-20b>
不¶為富彊所奪則是太平之象而可告功於神明也此
因小¶序而失之固為無理然專以笱為寡婦之器似亦
未然葢<md:KR4d0226_SBCK_071-13b>¶聚石為梁必有笱以承其闕空乃可得魚凡取
魚者皆然¶非但寡婦也但笱易成而易用雖寡婦亦能
置之故以為¶寡婦之笱它人則取魚之器尚多不專用
笱耳非謂它人¶不得用笱而唯寡婦得用亦非謂寡婦
只得用笱而不得¶更以它物取魚也谷風小弁之詩皆
曰無逝我梁無發我¶笱豈寡婦之作也哉
<pb:KR4d0226_WYG_071-21a>
打字今浙西呼如謫耿切之聲亦有用去聲處大抵方
言¶多有自來亦有暗合古語者如浙人謂不為弗又或
轉而¶為否(呼若/甫云)閩人有謂口為苦走為祖者皆合古韻
此類尚¶多不能盡舉也¶
附子今人未嘗不服但熟即已疾生則殺人耳漢淳于
衍¶毒殺許后葢生用也果爾則雖平人亦不免况乳婦
乎或<md:KR4d0226_SBCK_071-14a>¶者乃以今人有新産而以附子愈疾者遂疑漢史
之誤過矣¶予嘗中烏喙毒始時頭岑岑然乆之加煩懑
<pb:KR4d0226_WYG_071-21b>
正如許后之證¶當時在深山中不能得藥須臾通身皆
黒勢甚危惡意必死¶矣偶記漢質帝語得水尚可活亟
令多汲新水連飲之遂大¶嘔洩而解此亦不可不知也¶
或謂李華著論廢卜故終失節王涯首議搉茶後亦得
禍至¶如近歳茶商作賊殺人甚衆皆涯之罪也予謂廢
卜固其所¶見之謬然與失節事不相類搉茶固為有罪
然甘露之變死¶者十餘族豈皆𣙜茶所至且今村民争
田争水刼取穀粟以¶致殺傷者多矣又可追咎神農后
<pb:KR4d0226_WYG_071-22a>
稷耶大抵論事只當言其¶理之是非不當計其事之利
害此等議論雖欲因事設為警¶戒然其勢將有所窮反
使世人并與正理而疑之非小失也<md:KR4d0226_SBCK_071-14b>¶韋蘇州集載秦系
詩自署東海釣客試秘書省校書郎而¶詩有乆卧雲間
已息機青袍忽著狎鷗飛之句葢系嘗隱¶泉州九日山
故有東海之號青袍忽著自謂其新授校書¶郎爾故韋
和詩云知掩山扉二十秋魚須翠碧弄床頭正¶答其意
也或者乃謂青袍翠碧皆為韋發既失詩意又謂¶唐刺
<pb:KR4d0226_WYG_071-22b>
史不借服色則又誤矣牛叢對宣宗云臣今服緋是¶刺
史所借而白樂天忠州被召時詩言之極詳何考之不¶
審耶韋蘇州事迹王厚叔序中考之已詳近年姚令威
又¶作後序於厚叔外又増補二事然皆失之其一以韋
贈人¶詩有少年遊太學之句遂謂韋嘗遊太學不知韋
詩所云¶乃是謂所贈之人也其一以韋有分竹守南譙
之句遂謂¶韋嘗守亳不知南譙乃滁州也其説之誤正
與青袍者相<md:KR4d0226_SBCK_071-15a>¶似夸多之弊至於如此事雖不急亦可戒
<pb:KR4d0226_WYG_071-23a>
也¶
或説説大人則藐之以藐為自小之意云説大人時當
如¶子弟之對父兄恬然泰然説盡道理不作大事看非
謂小¶視大人也此説甚恠下文更説不行如吾何畏彼
哉一句¶不知却如何説人皆知其不可而或者信之葢
正理不明¶而先入為主故其惑如此亦非止此一條也¶
或云舊見水懴言有行者盗常住食物而變為饑鬼者
初¶不之信近見夷堅志亦有此事乃信理有可推者人
<pb:KR4d0226_WYG_071-23b>
理耳若¶鬼神仙佛事非理可䆒予謂二事一律妄則皆
妄真則皆¶真今乃疑其一於前而信其一於後何耶天
下之事巨細¶幽明莫不有理未有無理之事無事之理
不可以内外言¶也若有不可推者則豈理之謂哉或又
云莊列釋氏皆有<md:KR4d0226_SBCK_071-15b>¶大過人者但為從别路去故不可與
校是非予謂既云别¶路則須自有正路只此正路别路
之間便有是非可校何¶言不可耶¶
或讀闗雎問其訓詁名物皆不能言便説樂而不淫哀
<pb:KR4d0226_WYG_071-24a>
而¶不傷云云者余告之曰若如此讀詩則只消此八字
更添¶思無邪三字成十一字後便無話可説三百五篇
皆成查¶滓矣因記得頃年汪端明説沈元用問尹和靖
伊川先生¶易傳何處是切要處尹云體用一源顯微無
間此是最切¶要處後舉似李先生先生曰尹説固好然
須是看得六十¶四卦三百八十四爻都有下落處方始
説得此話若學者¶未曽子細理㑹便與他如此説豈不
悮它余聞之悚然始¶知前日空言無實全不濟事自此
<pb:KR4d0226_WYG_071-24b>
讀書益加詳細云<md:KR4d0226_SBCK_071-16a>¶艮下坎上其卦為蹇蹇難也西南隂方平易之地東北
陽¶方險阻之處當蹇之時利趨平易而不利走險阻又
利見¶大人以濟蹇而守正則吉故筮得此卦其占如此
以彖傳¶言之云易本義合如此¶
禮書此書異時必有兩本其㨿周禮分經傳不多取國
語¶雜書迂僻蔓衍之説吾書也其黜周禮使事無統紀
合經¶傳使書無間别多取國語雜記之言使傳者疑而
<pb:KR4d0226_WYG_071-25a>
習者蔽¶非吾書也劉原父嘗病何休以不修春秋百二
十國寳書¶三禮春秋而予反病三書之不傳不得深探
聖人筆削之¶意也異時此書别本必將出於信饒之間
石橋之野故箱¶敗簏之間其亦足以為予筆削之助乎
十月十八夜因讀¶余正父修禮而書<md:KR4d0226_SBCK_071-16b>¶　　　讀雜書偶記三事¶
周公玉堂雜記記中朝舊典待詔宣召學士有茶酒接
坐¶之禮今待詔廷參賛喝禮與院吏雖小不同而平時
<pb:KR4d0226_WYG_071-25b>
視之¶全與吏等無由待以茶酒予謂唐用待詔如王伾
王叔文¶輩雖姦邪小人然皆畧知文義可兼太子侍讀
能預公卿¶議論則其選與今固不同矣計祖宗時所用
之人亦必稍¶加甄擇未至如今日之猥賤此其待遇之
禮所以異也又¶自記其當制時有縣伯進封郡侯者院
吏寫云某郡進封¶開國侯當為正之予謂此正縁待詔
不知文義故煩學士¶㸃檢爾予嘗受詔奨諭其首云省
奏詞免某官已依所乞¶事具悉者其失正類此而當時
<pb:KR4d0226_WYG_071-26a>
學士不之省也又記親祠¶之禮至尊升輅則以學士為
執綏官一節甚詳予按曲禮<md:KR4d0226_SBCK_071-17a>¶少儀等書及先儒説綏安
也升車者執之以為安也故執¶綏乃乗車者之事非僕
御之職也葢君車已駕則僕者負¶良綏取貳綏以先升
(良綏君所執以升者貳綏亦/曰散綏御者所執以升者也)既升然¶後以良綏授君君
正立執之以升立於左方僕執轡立於¶車中以御勇力
之士升立於御之右以備非常周禮大馭¶諸右等官即
其職也故開元開寳政和禮書親祠乗輅皆¶以太僕卿
<pb:KR4d0226_WYG_071-26b>
為御千牛將軍為右蓋放周禮而國史所記國¶初時事
猶云奚嶼攝大僕卿備顧問當時中御立乗之禮¶不知
其如何然猶未有執綏之名也今乃條勑差執綏官¶而
以綵繩維於箱柱不知自何時失之甚可笑也又至尊¶
不立乗而設倚以坐不以千牛陪乗而同時降勑差帯
甲¶内侍二人立於御坐之旁凡此既皆失禮而刑餘共
載乃<md:KR4d0226_SBCK_071-17b>¶袁盎所為變色者尤為乖戾不知厯幾何時禮官
皆不能¶正儒臣為執綏者亦莫覺其謬而方且夸以為
<pb:KR4d0226_WYG_071-27a>
榮何哉¶
　　　記尚書三義¶
堯典卒章我其試哉女于時觀厥刑于二女皆堯言也
釐¶降二女于媯汭嬪于虞乃史氏記堯下嫁二女于媯
水之¶旁而為婦於虞氏耳帝曰欽哉者戒敕二女之言
猶所謂¶往之女家必敬必戒者也今自孔傳及諸家皆
失之殊不¶成文理也¶
舜典肆覲東后五玉三帛二生一死贄便當屬此文下
<pb:KR4d0226_WYG_071-27b>
言¶其見東方諸侯而使各以其物為贄也其下乃云協
時月¶正日同律度量衡修五禮如五器乃得事之序而
文勢亦¶順如亦齊同之義卒乃復者言既訖事而旋反
二句皆張<md:KR4d0226_SBCK_071-18a>¶子説也¶
棐本木名而借為匪字顔師古註漢書云棐古匪字通
用¶是也天畏匪忱猶曰天難謀爾孔傳訓作輔字殊無
義理¶嘗疑今孔傳并序皆不類西京文字氣象未必真
安國所¶作只與孔叢子同是一手偽書蓋其言多相表
<pb:KR4d0226_WYG_071-28a>
裏而訓詁¶亦多出小爾雅也此事先儒所未言而予獨
疑之未敢必¶其然也姑識其説以俟知者¶
　　　記潏水集二事¶
　同州韓城縣北有安國嶺東西四十餘里東臨大河
　瀕¶河有禹廟在山斷河出處禹鑿龍門起於唐張仁
　愿所¶築東受降城之東自北而南至此山盡兩岸石
　壁峭立¶大河盤束於山硤間千數百里至此山開岸
　濶豁然奔放<md:KR4d0226_SBCK_071-18b>¶怒氣噴風聲如萬雷廟像豕首而冕服
<pb:KR4d0226_WYG_071-28b>
　舊傳鯀入羽淵¶化為黄熊又云鯀為𤣥熊熊首類豕
　肖像以此而廟乃¶稱禹甚非也然鄉人不敢以豕肉
　薦必致神怒大風發¶屋㧞木百里被害¶
舊説禹鑿龍門而不詳言其所以鑿誦説相傳但謂因
舊¶修闢去其齟齬以决水勢而已今詳此説則謂受降
以東¶至於龍門皆是禹所新鑿若果如此則禹未鑿時
河之故¶道不知却在何處而李氏此説又何所攷也李
氏之學極¶博所論禹像豕首當是鯀廟為黄熊之像而
<pb:KR4d0226_WYG_071-29a>
不攷漢書説¶啓母石處注中言禹亦嘗變熊則俚俗相
傳塑禹像為豕¶首自不足恠也¶
　邢恕奏乞下熙河路打造船五百隻於黄河順流放
　下<md:KR4d0226_SBCK_071-19a>¶至㑹州西小河内藏住熈河路漕使李復奏竊知
　邢恕¶欲用此船載兵順流而下取興州契勘㑹州之
　西小河¶鹹水其濶不及一丈深止於一二尺豈能藏
　船黄河過¶㑹州入韋精山石硤險窄自上乗流直下
　高數十尺船¶豈可過至西安州之東大河分為六七
<pb:KR4d0226_WYG_071-29b>
　道散流謂之南¶山逆流數十里方再合逆溜水淺灘
　不勝舟載此聲若¶出必為夏國侮笑事遂寢¶
邢恕之䇿果如李復之言可謂妄矣然禹貢所言雍州
貢¶賦之路亦曰浮于積石至于龍門西河㑹于渭汭則
古来¶此處河道固通舟楫如恕䇿矣復之言乃如此何
也復集¶中記事甚多特此二條與禹貢相闗故録之以
備參攷云¶
　　　記山海經<md:KR4d0226_SBCK_071-19b>¶
<pb:KR4d0226_WYG_071-30a>
浙江出三天子都在其東(按地理志浙江出新安黟縣/南蠻中東入縣今錢塘浙江)¶
(是/也)在閩西北入海餘暨南(餘暨縣屬㑹/稽為永興縣)廬江¶出三天子
都入江彭澤西(彭澤今彭蠡也/在潯陽彭澤縣)一曰天子鄣¶右出山海
經第十三卷按山海經唯此數卷所記頗得古¶今山川
形勢之實而無荒誕譎恠之詞然諸經皆莫之考¶而其
它卷謬悠之説則往往誦而傳之雖陶公不免也此¶數
語者又為得今江浙形勢之實但經中浙字漢志注中¶
作淛蓋字之誤石林已嘗辨之(更檢/)注中龜中字羅端
<pb:KR4d0226_WYG_071-30b>
良¶所著歙浦志乃作率山未知孰是廬江得名不知何
義其¶入江處西有大山亦以廬名説者便謂即是三天
子都此¶固非是然其名之相因則似不無説也都一作
鄣亦未詳¶其孰是但廬江出丹陽郡陵陽縣而其旁縣
有以鄣名者<md:KR4d0226_SBCK_071-20a>¶則疑作鄣為是也予嘗讀山海諸篇記諸
異物飛走之類¶多云東向或云東首皆為一定而不易
之形疑本依圖畵¶而為之非實紀載此處有此物也古
人有圖畵之學如九¶歌天問皆其類
<pb:KR4d0226_WYG_071-31a>
　　　記三苖¶
頃在湖南見説溪洞蠻猺畧有四種曰獠曰犵曰狑而
其¶最輕捷者曰猫近年數出剽掠為邊患者多此種也
豈三¶苖氏之遺民乎古字少而多通用然則所謂三苖
者亦當¶正作猫字耳詹元善説苖民之國三徙其都初
在今之筠¶州次在今之興國軍皆在深山中人不可入
而已亦難出¶最後在今之武昌縣則據江山之險可以
四出為㓂而人¶不得而近之矣未及問其所據聊併記
<pb:KR4d0226_WYG_071-31b>
于此云<md:KR4d0226_SBCK_071-20b>¶　　　考韓文公與大顛書¶
今按杭本不知何人所注疑袁自書也更以䟦尾參之
其¶記歐公之語不謬矣而東坡雜説乃云韓退之喜大
顛如¶喜澄觀文暢意非信佛法也而或者妄撰退之與
大顛書¶其詞凡鄙雖退之家奴僕亦無此語今一士人
又於其末¶妄題云歐陽永叔謂此文非退之不能作又
誣永叔矣蘇¶公此語蓋但見集註之出於或人而未見
<pb:KR4d0226_WYG_071-32a>
䟦尾之為歐公¶親筆也二公皆號一代文宗而其去取
不同如此覧者不¶能無惑然方氏盡載歐語而畧不及
蘇説其意可見至呂¶伯恭乃於文鑑特著蘇説以備乙
覧則其同異之間又益¶後人之惑矣以余攷之所傳三
書最後一篇實有不成文¶理處但深味其間語意一二
文勢抑揚則恐歐袁方意誠<md:KR4d0226_SBCK_071-21a>¶不為過但意或是舊本亡
逸僧徒所記不真致有脱誤歐¶公特觀其大槩故但取
其所可取而未暇及其所可疑蘇¶公乃覺其所可疑然
<pb:KR4d0226_WYG_071-32b>
亦不能察其為誤而直斥以為凡鄙¶所以其論雖各有
以而皆未能無所未盡也若乃後之君¶子則又往往不
能究其本根其附歐説者既未必深知其¶所以為可信
其主蘇氏者亦未必果以其説為然也徒幸¶其言可為
韓公解紛若有補於世教故特表而出之耳皆¶非可與
言事而求是者也至如方氏雖附歐説然亦未免¶曲為
韓諱殊不知其言既曰乆聞道徳側承道高又曰所¶示
廣大深逈非造次可諭又曰論甚宏博安得謂初無崇
<pb:KR4d0226_WYG_071-33a>
信其説之意耶韓公之事余於答孟簡書已論其詳矣
故¶不復論特從方本載此三書於别集并録歐公二語
而附<md:KR4d0226_SBCK_071-21b>¶蘇説方説於其後且為全載書文於此而考其同
異訂其¶謬誤如左方以為讀者以此觀之則其决為韓
公之文而¶非它人之所能作無疑矣¶
　愈啓孟夏漸熱惟道體和安愈弊劣無謂坐事貶官
　到¶此乆聞道徳竊思見顔縁昨來未獲叅謁倘能暫
　垂見¶過實為至幸已帖縣令具人船奉迎日乆竚瞻
<pb:KR4d0226_WYG_071-33b>
　不宣某¶白¶
　愈啓海上窮處無與話言側承道高思獲披接專輒
　¶有此咨屈倘恵能降諭(惠字疑衍或下有然/字而并在能字之下)非所敢
　望也¶至此三日却歸高居亦無不可旦夕渇望不宣
　某白¶
　愈啓惠勻至辱答問珍悚無已所示廣大深逈非造
　次¶可諭易大傳曰書不盡言言不盡意然則聖人之
　意其<md:KR4d0226_SBCK_071-22a>¶終不可得而見耶如此而論讀來一百遍(一字/疑衍)
<pb:KR4d0226_WYG_071-34a>
　(蘇氏所謂凡鄙/¶蓋指此等處耳)不如親顔色隨問而對之易了此旬
　來晴明旦¶夕不甚熱儻能乗閑一訪幸甚旦夕馳望¶
　愈聞道無凝滯行止繫縳茍非所戀著則山林閑寂
　與¶城郭無異大顛師論甚宏愽而必守山林義不至
　城郭¶自激修行獨立空曠無累之地者非通道也勞
　於一水¶安於所識道固如是(識疑當作適猶言便也/雖適之安之語用字畧)
　(同言一水雖勞而既¶來則當隨其所便無處不安/也道固如是即所以結上文道無凝滯之意也)不
　宣某頓首(韓公¶之於大顛既聞其/語而為禮益恭如此)
<pb:KR4d0226_WYG_071-34b>
　　　攷歐陽文忠公事蹟¶
余讀廬陵歐文新本觀其附録所載行狀謚議二刻四
傳¶皆以先後為次而此事蹟者獨居其後豈以公諸子
之所<md:KR4d0226_SBCK_071-22b>¶為而不敢以先於韓吴諸公及一二史臣之作耶
此其用¶意已精而為法亦嚴矣然綜其實則事蹟云者
正行狀之¶底本而碑志四傳所繇出也向使直指先後
之次而以冠¶於附録之篇則彼數書者皆可見其因革
損益之次第矣¶是亦豈不可耶間又從鄉人李氏得書
<pb:KR4d0226_WYG_071-35a>
一編凡十六條皆¶記公事大畧與此篇相出入疑即其
初定之草藁顧其標¶題乃讀公所自記而凡公字皆以
丹筆圍之此則雖未必¶然然於此本亦有可相發明者
因畧考其異同有無之互¶見者具列於左方¶
經術¶
　李本云公嘗謂世之學者好以新意傳注諸經而常
　力¶詆先儒先儒於經不能無失而其所得者固多矣
　正其<md:KR4d0226_SBCK_071-23a>¶失可也力詆之不可也其語在詩譜後序又謂
<pb:KR4d0226_WYG_071-35b>
　前儒注¶諸經唯其所得之多故能獨出諸家而行於
　後世而後¶之學者各持好勝之心務欲掩人而揚已
　故不止正其¶所失雖其是者一切易以已説欲盡廢
　前人而自成一¶家於是至於以是為非牽彊為説多
　所乖繆則并其書¶不為人所取此學者之大患也故
　公作詩本義止百餘¶篇而已其餘二百篇無所改易
　曰毛鄭之説是也復何¶云乎又其作易童子問正王
　弼之失者纔數十事耳其¶極論繫辭非聖人之書然
<pb:KR4d0226_WYG_071-36a>
　亦多使學者擇取其是而捨¶其非可也便以為聖人
　之作不敢取捨而盡信之則不¶可也其公心通論常
　如此(此與定本大㫖不異但書先後詳畧有不同者/繫辭之説¶則疑其諸子不敢力主而復自刪之)
　(也/)<md:KR4d0226_SBCK_071-23b>¶　　　醉翁亭記¶
　李本未有此體下有醉翁亭在瑯琊山寺側記成刻
　石¶逺近争傳疲於模打山僧云寺庫有氊打碑用盡
　至取¶僧堂卧氊給用凡商賈來供施者亦多求其本
<pb:KR4d0226_WYG_071-36b>
　僧問作¶何用皆云所過闗征以贈監官可以免税乃
　屬於公作¶集古録目序之上(此條疑以其/不急而刪去)¶
　　　修五代史¶
　李本亂世之書也下有吾用春秋之法師其意不襲
　¶其文十三字又其事偹下有議者以謂公不下司馬
　遷又¶謂筆力馳騁相上下而無駁雜之説至於本紀
　立法精¶宻則又遷所不及也亦嘗自謂我作伶官傳
　豈下滑稽¶也(議者以下疑以不欲/凌跨古人而刪之)<md:KR4d0226_SBCK_071-24a>¶
<pb:KR4d0226_WYG_071-37a>
平心無怨惡¶
　李本云公自言學道三十年所得者平心無怨惡爾
　¶初以范希文事得罪于呂公坐黨人逺貶三峽流落
　累年¶比呂公罷相公始被進擢及後為范公作神道
　碑言西¶事時呂公擢用希文盛稱二公之賢能釋私
　憾而共力¶於國家希文子純仁大以為不然刻石時
　輒削去此一¶節云我父至死未嘗解仇公嘆曰我亦
　得罪於呂丞相¶者惟其言公所以信於後世也吾嘗
<pb:KR4d0226_WYG_071-37b>
　聞范公平生自言¶無怨惡於一人兼其與呂公解仇
　書見在贅集中豈有¶父自言無怨惡於一人而其子
　不使解仇於地下乎父¶子之性相逺如此信乎堯朱
　善惡異也公為潁州時呂¶公之子公著為通判為人
　有賢行而深自晦黙時人未<md:KR4d0226_SBCK_071-24b>¶甚知公後還朝力薦之
　(奏疏具/集中)由是漸見擢用陳恭公¶執中素不善公其知
　陳州時公自潁移南京過陳陳拒¶而不見公後還朝
　作學士陳為首相公遂不造其門已¶而陳出知亳州
<pb:KR4d0226_WYG_071-38a>
　尋還使相換觀文公當草制陳自謂必¶不得好詞及
　制出詞甚美至云杜門却掃善避權勢以¶逺嫌處事
　執心不為毁譽而更守陳大驚喜曰使與我¶相知深
　者不能道此此得我之實也手録一本寄其門¶下客
　李師中曰吾恨不早識此人(此段疑避呂范二家子/弟因并陳恭公事¶而去)
　(之竊謂於此尤可以見歐范之存/心與呂陳之悔過恐皆不可遺也)¶
惟稱蘇梅¶
　李本自以為不及下有二人因此名重天下公惟嘗
<pb:KR4d0226_WYG_071-38b>
　因¶醉戯親客曰廬山高它人作不得唯韓退之作得
　琵琶<md:KR4d0226_SBCK_071-25a>¶前引退之作不得唯杜子美作得後引子美作
　不得唯¶太白作得公詩播人口者甚多唯此三篇其
　尤自喜者¶也(此叚恐嫌於/誇而去之)¶
修唐書¶
　李本此段不同者三一則首云公於修唐書最後至
　局¶專修紀志而已列傳則宋尚書祁所修也朝廷以
　一書¶出於兩手體不能一遂詔公看詳列傳令刪修
<pb:KR4d0226_WYG_071-39a>
　為一體¶二則列官最高者一人下有姓名云某等奉
　勑撰而九¶字三則書宋名下有此例皆前所未有自
　公為始也十¶一字乃屬於宋相聞之之上(此但差詳/疑定本欲)
　(刪以從/簡耳)¶
不從范公之辟¶
　李本大同小異今不復著<md:KR4d0226_SBCK_071-25b>¶議不廢麟州及許耕棄地¶
　李本大同而文差畧今亦不著
<pb:KR4d0226_WYG_071-39b>
不誅保州脅從之兵¶
　李本首著為政仁恕之語大抵與定本别段㫖意畧
　同¶其末乃云其為河北轉運使時所活二千餘人先
　是保¶州屯兵閉城叛命田况李昭亮等討之不克卒
　招降之¶既開城况等推究反者殺二千餘人投於八
　井又其次¶二千餘人不殺者分𨽻河北州軍諸事已定
　而富相出¶為宣撫使懼其復為患謀欲密委諸州守
　將同日悉誅¶之計議已定方作文書㑹公奉朝㫖權
<pb:KR4d0226_WYG_071-40a>
　知鎮府與冨公¶相遇於内黄夜半屏人以其事告公
　公大以為不可曰¶禍莫大於殺已降昨保州叛卒朝
　廷已降勑榜許以不<md:KR4d0226_SBCK_071-26a>¶死而招之八井之戮已不勝其
　怨况此二千人者本以¶脅從故得不死奈何一旦無
　辜就戮争之不能止因曰¶今無朝㫖而公以便冝處
　置若諸郡有不逹事機者以¶公擅殺不肯從命事既
　參差則必生事是欲除禍於未¶萌而反趣其為亂也
　且某至鎮州必不從命富公不得¶已遂止是時小人
<pb:KR4d0226_WYG_071-40b>
　譛言已入富范勢已難安既而富公¶大閲河北之兵
　將卒多所升黜譛者獻言富某擅命專¶權自作威福
　已收却河北軍情北兵不復知有朝廷矣¶於是京師
　禁軍亟亦大閲多所升擢而富公歸至國門¶不得入
　遂罷樞密知鄆州向若遂擅殺二千人其禍何¶可測
　也然則公之一言不獨活二千人之命亦免富公¶於
　大禍也(此比定本為詳足以盡見事之曲折又譛言/已入之下所係更重尤不可闕疑後以不欲)<md:KR4d0226_SBCK_071-26b>¶　(形迹當時聽讒之/失而刪去之也)
<pb:KR4d0226_WYG_071-41a>
春帖子¶
　李本云内臣梁寔嘗言在内中祗候見仁宗(云云/)末
　(云¶云/)是歐陽某必索文書自覽是他人當直則否也¶¶
連典大郡¶
　李本曰公嘗語人曰治民如治病彼富醫之至人家
　¶也僕馬鮮明進退有禮為人診脉按醫書述病証口
　辯如¶傾聽之可愛然病兒服藥云無效則不如貧醫
　矣貧醫¶無僕馬舉止生踈為人言脉口訥不能應對
<pb:KR4d0226_WYG_071-41b>
　病兒服藥<md:KR4d0226_SBCK_071-27a>¶云疾已愈矣則便是良醫凡治人者不問
　吏材能否施¶設何如但民稱便即是良吏故公為數
　郡不見治迹不¶求聲譽以寛簡不擾為意故所至民
　便既去民思如揚¶州南京青州皆大郡公至三五日
　間事已十減五六一¶兩月後官府閴然如僧舍或問
　公為政寛簡而事不廢¶弛者何也曰以縱為寛以畧
　為簡則弛廢而民受其弊¶矣吾之所謂寛者不為苛
　急爾所謂簡者不為繁碎爾¶識者以為知言(此比定/本語意)
<pb:KR4d0226_WYG_071-42a>
　(尤詳/備)¶
濮議初不出於公及臺諌有言公獨力辨於朝故議者
　指¶公為主議之人公未嘗自辨唯曰今人以濮議為
　非使¶我獨當其罪則韓曽二公宜有愧於我後世以
　濮議為¶是而獨稱我善則我宜愧於二公公又撰濮
　議四卷悉<md:KR4d0226_SBCK_071-27b>¶記當時論議本末甚詳又於五代史記書
　晋出帝父敬¶儒周世宗父柴守禮事及李彦詢傳發
　明人倫父子之¶道尤為詳悉(李本有之而此本無疑/公諸子後已不敢力主)
<pb:KR4d0226_WYG_071-42b>
　(其父之論/而刪之也)¶
蔡州妖尼于惠普託佛言人禍福朝中士大夫多往問
　¶之所言時有驗於是翕然共稱為神尼公既自少力
　排釋¶氏故獨以為妖嘗有一名公於廣坐中稱尼靈
　異云嘗¶有牽二牛過尼前者指示人曰二牛前世皆
　人也前者是¶一官人後者是一醫人官人嘗失入人
　死罪醫人藥悮¶殺人故皆罰為牛因各呼其前世姓
　名二牛皆應一座¶聞之皆嘆其異公獨折之曰謂尼
<pb:KR4d0226_WYG_071-43a>
　有靈能(此有/闕文)萬物之¶最靈其尤者為聰明聖智皆不
　能自知其前世而有罪¶被罰之牛乃能自知乎於是
　座人皆屈服(李本有之所謂名公者疑<md:KR4d0226_SBCK_071-28a>¶指富/公此本無者葢為賢者諱也)¶
公嘗為杜祁公墓誌云簿書出納為之條目甚密必使
　吏¶不得為姦及其施於民者則簡而易行公曰我之
　為政¶亦如此也(李本在連典大/郡之後此本無)¶
梅龍圖摯知杭州作有美堂最得登臨佳處公為之作
　記¶人謂公未嘗至杭而所記如目覽坐堂上者使之
<pb:KR4d0226_WYG_071-43b>
　為記¶未必能如是之詳也(李本在醉翁亭/記之前此本無)¶
　　右凡十六條其十二條定本有之而詳畧先後或
　¶　不同其四條則定本所無而李本有之其平心保
　　州妖¶尼三事尤非小補蓋公平生學問根源出處
　　大致言¶行本末皆已畧見於此而無遺矣(平心保/州唐書)
　　(三事亦見於張邦基¶墨莊漫録云得之公終建世/望之者則其出於公子叔弼之徒所記而學道以)
　　(下堯朱以上必是著手書<md:KR4d0226_SBCK_071-28b>¶本語無疑矣/但張誤於陳恭公以下别為一事耳)獨晚年守
　　青州時論執青¶苖一事尤足以見其剛毅大節始
<pb:KR4d0226_WYG_071-44a>
　　終一致不以既老¶而少衰而公之諸子乃有所避
　　而不敢書吳丞相作¶行狀因亦不載至韓魏公作
　　墓誌乃始見其嘗有乞¶不收息及罷提舉官之奏
　　與其辭太原有守拙循常¶之語元祐之為裕録者
　　又不載志語於附傳至葉致¶逺朱本之書出乃反
　　著其不俟報可擅止散錢而有¶特與放罪之詔又
　　至近歳洪景盧作四朝史傳乃盡¶見其以是深為
　　王安石所詆而遂决歸老之計蓋此¶一事凡更六
<pb:KR4d0226_WYG_071-44b>
　　人之手而三書闕焉幸其有肯書者然¶猶厯三手
　　越百餘年而後首末得以粗備然則士之¶制行不
　　茍合於當時而有待於後世者豈不難哉抑<md:KR4d0226_SBCK_071-29a>¶公之
　　言曰後世茍不公至今無聖賢蓋俗情之愛惡¶雖
　　有短長而公論之光明終不冺没此古之君子所¶
　　以未能以此而易彼也歟因并記其語以補此篇
　¶　之闕以為有志之士必將有感於斯焉¶
　晦庵集卷七十一<md:KR4d0226_SBCK_071-29b>¶
<pb:KR4d0226_WYG_072-1a>
欽定四庫全書
　晦庵集卷七十二　　　　　宋　¶朱子　撰
　
