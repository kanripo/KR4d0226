# -*- mode: mandoku-view -*-
#+TITLE: 晦庵集
#+DATE: 2015-09-23 10:22:19
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 33

<md:KR4d0226_SBCK_033-1a>¶
　書(汪張呂/劉問答)¶
　　　答吕伯恭¶
三山之别闊焉累年跧伏窮山不復得通左右之問而
親¶友自北來者無人不能道盛徳足以慰瞻仰也比日
冬寒¶伏惟侍奉吉慶尊候萬福熹不自知其學之未能
自信冒¶昧此來宜為有識者鄙棄而老兄不忘一日之
<pb:KR4d0226_WYG_033-1b>
雅念之過¶厚昨日韓丈出示家信見及枉誨甚勤不知
所以得此顧¶無以堪之三復愧汗無所容措區區已審
察一兩日當得¶對恐未能無負所以見期之意而心欲
一見面諭肺腑不¶知如何可得自度恐非能久於此者
故専裁此以謝盛意¶并致下懐餘惟進徳自愛為禱<md:KR4d0226_SBCK_033-1b>¶　　　答吕伯恭¶
前日因還人上狀不審達否暑氣浸劇伏惟道養有相
尊¶候萬福易傳六册今作書託劉衢州達左右此書今
<pb:KR4d0226_WYG_033-2a>
數處¶有本但皆不甚精此本讎正稍精矣須更得一言
喻書肆¶令子細依此謄寫勘覆數四為佳曲折數條别
紙具之或¶老兄能自為一讀尤善也前書所稟語錄渠
若欲之令來¶取尤幸近世道學衰息售偽假真之説肆
行而莫之禁比¶見婺中所刻無垢日新之書尤誕幻無
根甚可恠也已事¶未明無力可救但竊恐懼而已不知
老兄以為如何因書¶幸語及前此附便所予書至今未
拜領也未即承教萬望¶以時為道加重
<pb:KR4d0226_WYG_033-2b>
　　　答吕伯恭<md:KR4d0226_SBCK_033-2a>¶郎中丈伏惟安問日至熹近亦領賜書即已付便拜答
今¶有妻兄一書願為附的便有報章只託漕臺逓下建
陽可¶也右司韓丈因見為道區區幸幸昨承惠教便遽
不及拜¶狀趙卿所刻尹論甚精鄙意却於跋語有疑不
知趙守曽¶扣其説否葢尹公本是告君之言今跋但以
誨人為説恐¶不類耳又云伊川出易説七十餘家不知
伊川教人果如¶此周遮否語次試為扣之為幸謹嚴之
<pb:KR4d0226_WYG_033-3a>
誨敬聞命矣但以¶是心至者無拒而不受之理極知其
間氣質不無偏駮然¶亦未嘗不痛箴警之庶幾不負友
朋之責却聞門下多得¶文士之有時名者其議論乖僻
流聞四方大為學者心術¶之害使人憂歎不自己不知
亦嘗擿其邪偽否久欲奉聞¶復忘記今輒布之然其曲
折非面莫能究也<md:KR4d0226_SBCK_033-2b>¶　　　答吕伯恭¶
竊承進學之意甚篤深所望於左右至於見屬過勤則
<pb:KR4d0226_WYG_033-3b>
非¶區區淺陋所堪然不敢不竭所聞以塞厚意熹舊讀
程子¶之書有年矣而不得其要比因講究中庸首章之
指乃知¶所謂涵養須用敬進學則在致知者兩言雖約
其實入徳¶之門無踰於此方竊洗心以事斯語而未有
得也不敢自¶外輒以為獻以左右之明尊而行之不為
異端荒虚浮誕¶之談所遷惑不為世俗卑近茍簡之論
所拘牽加以嵗月¶久而不舍竊意其將髙明光大不可
量矣承喻所疑為賜¶甚厚所未安者别紙求教然其大
<pb:KR4d0226_WYG_033-4a>
槩則有可以一言舉者¶其病在乎畧知道體之渾然無
所不具而不知渾然無所¶不具之中精粗本末賔主内
外葢有不可以豪髪差者是<md:KR4d0226_SBCK_033-3a>¶以其言常喜合而惡離却
不知雖文理密察縷析豪分而¶初不害乎其本體之渾
然也徃年見汪丈舉張子韶語明¶道至誠無内外之句
以為至誠二字有病不若只下箇中¶字大抵近世一種
似是而非之説皆是此箇意見惟恐説¶得不鶻突真是
謾人自謾誤人自誤士大夫無意於學則¶恬不知覺有
<pb:KR4d0226_WYG_033-4b>
志於學則必入於此此熹之所以深憂永嘆¶不量輕弱
而極力以排之雖以得罪於當世而不敢辭也¶注中改
字兩説皆有之葢其初正是失於契勘凡例後來¶却因
汪丈之説更欲正名以破其惑耳然謂之因激増怒¶則
不可且如孟子平時論楊墨亦平平耳及公都子一為¶
好辯之問則遂極言之以至於禽獸葢彼之惑既愈深
則¶此之辯當愈力其禽縱低昂自有準則葢亦不期然
而然<md:KR4d0226_SBCK_033-3b>¶然禽獸之云乃其分内非因激而増之也來教又
<pb:KR4d0226_WYG_033-5a>
謂吾道¶無對不當與世俗較勝負此説美則美矣而亦
非鄙意之¶所安也夫道固無對者也然其中却著不得
許多異端邪¶説直須一一剔撥出後方曉然見得箇精
明純粹底無對¶之道若和泥合水便只著箇無對包了
竊恐此無對中却¶多藏得病痛也孟子言楊墨之道不
熄孔子之道不著而¶大易於君子小人之際其較量勝
負尤為詳密豈其未知¶無對之道邪葢無對之中有隂
則有陽有善則有惡陽消¶則隂長君子進則小人退循
<pb:KR4d0226_WYG_033-5b>
環無窮而初不害其為無對¶也况熹前説已自云非欲
較兩家已徃之勝負乃欲審學¶者今日趨向之邪正此
意尤分明也康節所著漁樵對問¶論天地自相依附形
有涯而氣無涯極有條理當時想是<md:KR4d0226_SBCK_033-4a>¶如此説故伊川然
之今欲分明即更注此段於其下如何¶科舉之教無益
誠如所喻然謂欲以此致學者而告語之¶是乃釋氏所
謂先以欲勾牽後令入佛智者無乃枉尋直¶尺之甚尤
非淺陋之所敢聞也　伊川學制固不必一二¶以循其
<pb:KR4d0226_WYG_033-6a>
跡然郡學以私試分數較計餔啜尤為猾屑似亦¶當罷
之若新除已下則上説下教使先生之説不遂終廢¶於
時乃吾伯恭之責又不特施於一州而已也¶
　　　答吕伯恭¶
示喻曲折深所望於左右顧其間有未契處不得不極
論¶以求至當之歸至於立彼我較勝負之嫌則熹雖甚
陋豈¶復以此疑於左右者哉持養斂藏之誨敢不服膺
然有所¶不得已者世衰道微邪詖交作其他紛紛者固
<pb:KR4d0226_WYG_033-6b>
所不論而<md:KR4d0226_SBCK_033-4b>¶賢如吾伯恭者亦尚安於習熟見聞之地見
人之詭經誣¶聖肆為異説而不甚以為非則如熹者誠
亦何心安於獨¶善而不為極言覈論以曉一世之昬昬
也使世有任其責¶者熹亦何苦而譊譊若是耶設使顔
子之時上無孔子則¶彼其所以明道而捄世者亦必有
道決不退然安坐陋巷¶之中以獨善其身而已故孟子
言禹稷顔子易地則皆然¶惟孟子見此道理如揚子雲
之徒葢未免將顔子只做箇¶塊然自守底好人看若近
<pb:KR4d0226_WYG_033-7a>
世則又甚焉其所論顔子者幾¶於釋老之空寂矣熹竊
謂學者固當學顔子者如克已復¶禮不遷怒貳過不伐
善施勞之類造次顛沛所不可忘但¶亦須審時措之宜
使體用兼舉無所偏廢乃為盡善若用¶有所不周則所
謂體者乃是塊然死物而已豈真所謂體<md:KR4d0226_SBCK_033-5a>¶哉觀伊川先
生十八嵗時上書所論顔子武侯所以不同¶與上蔡論
韶武異處便見聖賢之心無些私意只是畏天¶命循天
理而已此義與近世論内修外攘之説者亦相貫¶夫吾
<pb:KR4d0226_WYG_033-7b>
之所以自治者雖或有所未足然豈可以是而遂廢¶其
討賊之心哉示喻蘇氏於吾道不能為楊墨乃唐景之¶
流耳向見汪丈亦有此説熹竊以為此最不察夫理者
夫¶文與道果同耶異耶若道外有物則為文者可以肆
意妄¶言而無害於道惟夫道外無物則言而一有不合
於道者¶則於道為有害但其害有緩急深淺耳屈宋唐
景之文熹¶舊亦嘗好之矣既而思之其言雖侈然其實
不過悲愁放¶曠二端而已日誦此言與之俱化豈不大
<pb:KR4d0226_WYG_033-8a>
為心害於是屏¶絶不敢復觀今因左右之言又竊意其
一時作於荆楚之<md:KR4d0226_SBCK_033-5b>¶間亦未必聞於孟子之耳也若使流
傳四方學者家傳而¶人誦之如今蘇氏之説則為孟子
者亦豈得而已哉况今¶蘇氏之學上談性命下述政理
其所言者非特屈宋唐景¶而已學者始則以其文而悦
之以茍一朝之利及其既久¶則漸涵入骨髓不復能自
解免其壊人材敗風俗葢不少¶矣伯恭尚欲左右之豈
其未之思邪其貶而置之唐景之¶列殆欲陽擠而隂予
<pb:KR4d0226_WYG_033-8b>
之耳向見正獻公家傳語及蘇氏直¶以浮薄輩目之而
舍人丈所著童䝉訓則極論詩文必以¶蘇黄為法嘗竊
歎息以為若正獻滎陽可謂能惡人者而¶獨恨於舍人
丈之微㫖有所未喻也然則老兄今日之論¶未論其它
至於家學亦可謂蔽於近而違於逺矣更願思¶之以求
至當之歸不可自悞而復悞人也前書奉問謝公<md:KR4d0226_SBCK_033-6a>¶之説
正疑其不能無病詳考從古聖賢以及程氏之説論¶下
學處莫不以正衣冠肅容貌為先葢必如此然後心得
<pb:KR4d0226_WYG_033-9a>
所存而不流於邪僻易所謂閑邪存其誠程氏所謂制
之¶於外所以養其中者此也但不可一向溺於儀章器
數之¶末耳若言所以正所以謹者乃禮之本便只是釋
氏所見¶徒然横却箇所以然者在胷中其實却無端的
下功夫處¶儒者之學正不如此更惟詳之¶
　　　答吕伯恭¶
學校之政名存實亡徒以陷溺人心敗壊風俗不若無
之¶為愈聞嘗有所釐正而茍且放縱者多不悦其事亦
<pb:KR4d0226_WYG_033-9b>
可想¶而知矣然當留意於立教厲俗之本乃為有補若
課試末¶流小小得失之間則亦不足深較也向見所與
諸生論説<md:KR4d0226_SBCK_033-6b>¶左氏之書極為詳博然遣詞命意亦頗傷巧
矣恐後生傳¶習益以澆漓重為心術之害願亟思所以
反之則學者之¶幸也前書所引文理密察初看得不子
細近詳考之似以¶密為秘密之密察為觀察之察若果
如此則似非本指也¶葢密乃細密之密察乃著察之察
正謂豪釐之間一一有¶分别耳故曰文理密察足以有
<pb:KR4d0226_WYG_033-10a>
别只是一事非相反以相¶成之説也若道理合有分别
便自顯然不可掩覆何必潛¶形匿迹以求之然後為得
邪大抵聖賢之心正大光明洞¶然四達故能春生秋殺
過化存神而莫知為之者學者須¶識得此氣象而求之
庶無差失若如世俗常情支離巧曲¶瞻前顧後之不暇
則又安能有此等氣象邪不審髙明以¶為如何<md:KR4d0226_SBCK_033-7a>¶　　　答吕伯恭¶
所論孟子論二子之勇處文意似未然葢賢字只似勝
<pb:KR4d0226_WYG_033-10b>
字¶言此二人之勇未知其孰勝但孟施舍所守得其要
耳葢¶不論其勇之孰勝但論其守之孰約亦文勢之常
非以為¶二子各有所似而委曲回互也且二子之似曽
子子夏亦¶豈以其徳為似之哉直以其守氣養勇之分
量淺深為有¶所似耳此亦非孟子之所避也大抵伯恭
天資温厚故其¶論平恕委曲之意多而熹之質失之暴
悍故凡所論皆有¶奮發直前之氣竊以天理揆之二者
恐皆非中道但熹之¶發足以自撓而傷物尤為可惡而
<pb:KR4d0226_WYG_033-11a>
伯恭似亦不可専以所¶偏為至當也無以報箴誨之益
敢效其愚不審然否因來¶及之幸甚幸甚欽夫書來具
道近世曲折少釋憂懑想賛<md:KR4d0226_SBCK_033-7b>¶助之力為多出入無疾朋
來無咎大率致意此語尤切當¶然想己有成規更願凡
百毖重以圖萬全最是人材難全¶懲其所短則遺其所
長取其所長則雜其所短此須大段¶子細著眼力乃可
無悔吝耳¶
　　　答吕伯恭
<pb:KR4d0226_WYG_033-11b>
所喻閑先聖之道竊謂只當如閑邪之閑方與上下文
意¶貫通若作閑習意思固佳然恐非孟子意也政使必
如是¶説則閑習先聖之道者豈不辨析是非反覆同異
以為致¶知格物之事若便以為務為攘斥無斂藏持養
之功而不¶敢為則恐其所閑習者終不免乎毫釐之差
也若顔子則¶自不須如此所以都無此痕迹耳此事本
無可疑但人自¶以其氣質之偏縁情立義故見得許多
窒礙若大其心以<md:KR4d0226_SBCK_033-8a>¶天下至公之理觀之自不須如此回
<pb:KR4d0226_WYG_033-12a>
互費力也所論智仁¶勇之意則甚精密然龜山之説亦
不可廢葢以其理言之¶則所至雖不同而皆不可闕如
左右之説是也若以其所¶至之地言之則仁者安之知
者利之勇者强焉又自各有¶所主如龜山之説矣然此
兩説者要之皆不可廢經緯以¶觀其意始足如何動静
隂陽之説竟未了然何也豈非向¶來奉答者未得其要
有以致賢者之疑乎此再觀之方以¶為病欲别為説以
奉報今以來喻所引者推明之似却更¶分明也夫謂人
<pb:KR4d0226_WYG_033-12b>
生而静是也然其感於物者則亦豈能終¶不動乎今指
其未發而謂之中指其全體而謂之仁則皆¶未離乎静
者而言之至於處物之宜謂之義處得其位謂¶之正則
皆以感物而動之際為言矣是則安得不有隂陽<md:KR4d0226_SBCK_033-8b>¶體用
動静賔主之分乎故程子曰仁體義用也知義之為¶用
而不外焉者可以語道矣世之論義者多外之不爾則¶
混然而無别非知仁義之説者也此意極分明矣且體
用¶之所以名政以其對待而不相離也今以静為中正
<pb:KR4d0226_WYG_033-13a>
仁義¶之體而又謂中正仁義非静之用不亦矛盾杌棿
之甚乎¶意者専以知覺名仁者似疑其不得為静恐當
因此更加¶究察所謂仁者似不専為知覺之義也¶
　　　答吕伯恭¶
久不聞問方切懐仰得元履書乃知賢閣安人奄忽喪
逝¶驚愕良深伏惟伉儷義重傷悼難堪區區所願約情
就禮¶為君親徳業千萬自重幸甚欽夫去國聞之駭然
想驟失¶講論之益無佳况也道逺不敢請其説然吾道
<pb:KR4d0226_WYG_033-13b>
之難行亦<md:KR4d0226_SBCK_033-9a>¶可知矣奈何奈何因便草此奉慰不敢别具
狀疏諒䝉識¶察不次¶
　國器云亡極可傷今日又聞賔之亦逝去善類凋殘
　甚¶可慮也知言疑義再寫欲奉呈又偶有長沙便且
　寄欽¶夫處屬渠轉寄若到千萬勿示人但痛為指摘
　為幸功¶夫易間㫁義理難推尋而嵗月如流甚可憂
　懼奈何奈¶何¶
　　　答吕伯恭
<pb:KR4d0226_WYG_033-14a>
前日因便附書今既達否比日冬深氣候暄燠伏惟進
徳¶有相尊候萬福熹去喪不死痛慕亡窮它無可言者
但塵¶務汨沒舊學蕪廢思得從容少資警益而不可得
欽夫又¶一向不得書懐想既深憂懼亦甚奈何今以舅
氏之葬當<md:KR4d0226_SBCK_033-9b>¶走尤溪魏應仲來墓次得以畧聞動静因其
行附訊匆匆¶不及究所欲言者嵗晚願言為道學自重
因便來時枉書¶有以警䇿疲懦者不憚煩深所願望前
書許寄條對之文¶亦幸早得之也
<pb:KR4d0226_WYG_033-14b>
　　　答吕伯恭¶
近因元履之子附狀必達比日冬温伏惟徳業有相尊
候¶萬福建人劉氏兄弟(爚/炳)同預薦送乃翁亦以免舉試
禮部¶皆欲見於門下熹新阡與其居密邇兩年相從甚
熟知其¶嗜學可教因其行復附此為先容幸與之進餘
已具前書¶此不縷縷幸察¶
　　　答吕伯恭¶
便中辱書感慰信後已經新嵗伏惟君子履端多納福
<pb:KR4d0226_WYG_033-15a>
祜<md:KR4d0226_SBCK_033-10a>¶熹免喪不死無足言者去冬以舅氏之喪再走尤溪
逼嵗¶方歸而目前俗冗事狀殊迫猝無佳思舊學益荒
蕪矣向¶所附呈諸説幸反覆痛箴藥之區區猶有望也
立論相髙¶吾人固無此疑然只要得是當亦良不易耳
論治固有序¶然體用亦非判然各為一事無今日言此
而明日言彼之¶理如孟子論愛牛制産本末雖殊然亦
罄其説於立談之¶間大抵聖賢之言隨機應物初無理
事精粗之别其所以¶格君心者自其精神力量有感動
<pb:KR4d0226_WYG_033-15b>
人處非為恐彼逆疑吾¶説之迂而姑論無事之理以嘗
試之也若必如此則便是¶世俗較計利害之私何處更
有聖賢氣象耶愚見如此更¶惟精思而可否之區區之
論所以每不同於左右者前後¶雖多要其歸宿只此毫
釐之間講而通之將必有日矣奉<md:KR4d0226_SBCK_033-10b>¶篇伏讀感發良多愚
意尚恐其詞有未達者此人立俟未¶暇詳叩臨書傾想
無已正逺惟益進徳業自愛重是所願¶望¶
　　　答吕伯恭
<pb:KR4d0226_WYG_033-16a>
慰問之誠謹具前幅比日中夏久雨伏惟純孝感格體
力¶支勝熹自泉福間得侍郎中丈教誨䝉以契舊之故
愛予¶甚厚比年以來闊别雖久而書疏相繼獎厲警飭
皆盛徳¶之言感激銘佩何日敢忘區區尚冀異時得奉
几杖於寂¶寞之濵以畢餘誨豈謂不淑遽至於此聞訃
悲咽不能為¶懐而山居深僻無婺女之便以故至今不
能致一書以道¶此懐且候左右哀疚以來興寢之狀往
來於心如食物之¶不下也不審能亮之否左右孝誠切
<pb:KR4d0226_WYG_033-16b>
至何以堪此然門户<md:KR4d0226_SBCK_033-11a>¶之寄朋友之望實不為輕千萬節
抑以慰逺懐人物𦕈然¶伏紙増涕¶
　　　答吕伯恭¶
襄奉卜吉定在何時只就嫠女否熹貧窶之甚不能致
一¶奠之禮又以地逺不得伏哭柩前楚愴之懐無以自
見奈¶何此書因趙守轉示韓丈書始得宛轉附此却託
韓丈致¶之不知達在何時過此又復悠悠無通問處矣
熹向以召¶命不置欲自載一至近縣庶幾得以一見尋
<pb:KR4d0226_WYG_033-17a>
念無益且亦¶貧甚無辦裹糧處遂復中輟已瀝懇哀祈
諸公儻得報聞¶何幸如之所欲言者無窮此書亦未敢
旁及也¶
　　　答吕伯恭¶
便中伏奉手疏伏讀感愴不能已且審反虞之久又恨
不<md:KR4d0226_SBCK_033-11b>¶得從執紼者之後也即日霜寒伏惟哀慕有相孝履
支福¶熹窮陋如昔比復遭叔母之喪憂悴之外無可言
者舊學¶雖不敢廢然章句誦説之間亦未見一安穩處
<pb:KR4d0226_WYG_033-17b>
所欲相與¶講評反覆者非書札所能寄也示喻深知前
此汗漫之非¶幸甚比來講究必已加詳密矣累得欽夫
書亦深欲伯恭¶更於此用力也别紙數事求教幸一一
批誨比日讀書此¶類甚多少冗不能詳錄當俟後便耳
祭禮畧已成書欲俟¶之一兩年徐於其間察所未至今
又遭此朞喪勢須卒哭¶後乃可權宜行禮考其實而修
之續奉寄求訂正也因便¶附此復因韓丈致之未由承
晤千萬以時節哀為遺體自¶愛幸甚幸甚
<pb:KR4d0226_WYG_033-18a>
　　　答吕伯恭<md:KR4d0226_SBCK_033-12a>¶専使奉教承新春以來孝履支福感慰深矣教告諄複
警¶䇿殊多離羣索居其害至此良可警懼葢初心之善
未始¶不明但失照管即隨事汨沒不自覺耳來介市書
未還偶¶有便人亦欲令持此書以往因復附此未暇它
及先此少¶謝厚意言行二書亦當時草草為之其間自
知尚多謬誤¶編次亦無法初不成文字因看得為訂正
示及為幸餘俟¶盛价還日别得奉問便遽草草
<pb:KR4d0226_WYG_033-18b>
　　　答吕伯恭¶
伏奉近告竊審已經祥祭追慕無窮尊體神相多福買
茶¶人書尚未領當是已經之府中矣謝遣學徒杜門自
治深¶為得䇿所造詣想日深矣恨未有承教之期為悵
恨耳但¶為舉子輩抄錄文字流傳太多稽其所敝似亦
有可議者<md:KR4d0226_SBCK_033-12b>¶自此恐亦當少訒其出也如何如何禮運以
五帝之世為¶大道之行三代以下為小康之世亦畧有
些意思此必粗¶有來歴而傳者附益失其正意耳如程
<pb:KR4d0226_WYG_033-19a>
子論堯舜事業非¶聖人不能三王之事大賢可為也恐
亦微有此意但記中¶分裂太甚幾以二帝三王為有二
道此則有病耳胡公援¶引太深誠似未察也鄙見如此
髙明復以為如何因便附¶問草草¶
眷集伏惟均慶山中有委勿外熹拜問¶
薛湖州昨日又得書其相與之意甚勤聞其學有用甚
恨¶不得一見之然似亦有好髙之病至謂義理之學不
必深¶窮如此則幾何而不流於異端也耶其進為甚驟
<pb:KR4d0226_WYG_033-19b>
亦所未¶曉因書幸見告以其所自熹又拜<md:KR4d0226_SBCK_033-13a>¶密菴主僧從穆近已死其徒法舟見權管幹此菴元只
作¶右丞莊屋如可且令看守即求一榜并帖付之恐或
别有¶可令住者遣來尤佳但此菴所入亦薄非復謙老
之時矣¶只令法舟守之亦便也¶
　　　答吕伯恭¶
便中累辱手書伏審已經練祭哀慕如新即日溽暑孝
履¶支福感慰之至熹昨已作書欲遣兒子詣席下㑹連
<pb:KR4d0226_WYG_033-20a>
雨未¶果行俟梅㫁看如何也但此兒懶惰之甚在家讀
書絶不¶成倫理到彼冀親警誨或肯向前萬一只如在
家時即乞¶飛書一報當呼之使歸不令久奉累也仁字
之説欽夫得¶書云已無疑矣所諭愛之理猶曰動之端
生之道云爾者¶似頗未親葢仁者愛之理此理字重動
之端端字却輕試<md:KR4d0226_SBCK_033-13b>¶更以此意秤停之即無侵過用處之
嫌矣如何劉博士墓¶誌不曽収得早錄寄幸甚欲作淵
源錄一書盡載周程以¶來諸君子行實文字正苦未有
<pb:KR4d0226_WYG_033-20b>
此及永嘉諸人事跡首末¶因書士龍告為託其捜訪見
寄也士龍相欵所論大者幸¶喻及一二亦甚懼無因緣
得相見渠更待闕耳其改命必¶有以也前時湖州買茶
人回曽附書不知収得否因書煩¶扣之并為致千萬意
也菴牓已付之其僧有狀今附此便¶去擇之來此相聚
甚樂有書納上元履春間不幸不起疾¶甚可傷近方為
卜得地旦夕往與謀葬也承問及之因便¶拜狀草草餘
已具所遣兒子書矣
<pb:KR4d0226_WYG_033-21a>
　　　答吕伯恭¶
潘守附致所予書得聞近况感慰之深信後暑毒異常
伏<md:KR4d0226_SBCK_033-14a>¶惟讀禮之餘孝履支福熹窮居碌碌無可言召命竟
未能¶免近被堂帖督趣逾峻勢須一行至衢婺間恭俟
罷遣或¶得承晤何幸如之子澄過此兩三日諸况其能
言之因其¶行附此不復縷縷餘惟以時保衛區區至懇¶
眷集伏惟鈞安此間有骩勿外兒女寓食之計似終未
穩¶豈可終嵗擾人耶幸更為處之使賔主之間可久處
<pb:KR4d0226_WYG_033-21b>
而不¶厭乃佳耳與叔度書不欲深言此但老兄以意裁
之則善¶矣叔度惠書觀其論説氣質良厚不易得也聞
薛士龍物¶故可駭可歎且恨竟不識斯人也¶
　　　答吕伯恭¶
昨以召㫖之嚴不免為造朝計意經由必獲一見子澄
之¶行草草附問已嘗及其故矣既而忽有改秩奉祠之
命知<md:KR4d0226_SBCK_033-14b>¶獲遂退藏之願然褒寵過厚又有所不敢當者力
為懇辭¶未知諸公頗見亮否萬一再三不如所請其將
<pb:KR4d0226_WYG_033-22a>
何以為計¶有以見教幸甚兒子久欲遣去以此擾擾未
得行謹令扣¶師席此兒絶懶惰既不知學又不能隨分
刻苦作舉子文¶今不逺千里以累髙明切望痛加鞭勒
俾稍知自厲至於¶擇交游謹出入尤望垂意警察如其
不可教亦幾早以見¶報或便遣還為荷千萬勿以形迹
為嫌也賤迹如此又未¶有承晤之日臨風怳然惟以時
節哀為道自愛¶
　　　答吕伯恭
<pb:KR4d0226_WYG_033-22b>
前書所諭仁愛之説甚善甚善但不知如何立言可使
學¶者有所向望而施涵泳玩索之功又無容易領畧之
弊耶¶因來喻及幸甚幸甚劉博士誌文得之幸甚此類
文字此<md:KR4d0226_SBCK_033-15a>¶間所已有者旦夕錄呈切告據此以訪其所無
異時成得¶一書亦學者之幸也近得毗陵周教授數篇
論語令兒子¶帶去試一讀之以為與程門諸君子孰髙
孰下也以一言¶語及為幸長沙此三兩月不得書邵武
有孟子説不知所¶疑云何預以見告俟得本考之也然
<pb:KR4d0226_WYG_033-23a>
此等文字流傳太早¶為害不細昨見人抄得節目一兩
條已頗有可疑處不知¶全書復如何若洙泗言仁則固
多未合當時亦不當便令¶盡版行也吾人安得數月相
攜於深山無人之境共出其¶書一商訂之以求至當之
歸乎更有數條又具别紙幸早¶垂教也¶
　　　答吕伯恭¶
方作書欲附便未行而兵子還辱書至感又得竊聞比
日<md:KR4d0226_SBCK_033-15b>¶秋清孝履支福至慰至慰熹賤跡且爾辭免未報為
<pb:KR4d0226_WYG_033-23b>
撓不¶為已甚之戒甚荷愛念(此非所/以為髙)但坐邀禮命有所
未安今¶且得力辭冀䝉相捨若其不獲又别相度耳(若/初)
(意則直欲力辭雖使/¶得罪亦無所避也)欽夫得書觀其語意亦似不以為
可受也更望¶審思復以見教幸甚幸甚時位之戒敢不
敬承欽夫移書¶見戒一二事亦類此顧恐偏蔽已甚矯
革為難未知終能¶副朋友所期否耳今嵗紛紛葢為初
不為備率然整頓故¶有此患近已預為嗣嵗之備亦自
不至此也周教授語解¶誠如所喻愚意其篤實似尹公
<pb:KR4d0226_WYG_033-24a>
謹嚴過之而純熟或不及¶也髙明以此語為如何小兒
無知仰累鞭䇿感愧深矣在¶家百計提督但無奈其懶
何今得嚴師畏友先與擊去此¶病庶或可望其及人也
又得叔度叔昌書兒子書中及回<md:KR4d0226_SBCK_033-16a>¶兵口説荷其照屬之
意良厚益深愧怍偶欲入城臨行冗¶甚作此附便餘俟
後便也匆匆¶
　　　答吕伯恭¶
人還承答字感慰之深比日秋髙伏惟孝履支福熹碌
<pb:KR4d0226_WYG_033-24b>
碌¶無足言者誨諭辭受之義此亦方以為撓若如來教
雖可¶逆避將來之患顧恐於今日義理未安耳幸更為
思之因¶書見告為望懇懇兒子既䝉容受感佩非常不
知能應程¶課入規矩否凡百更望矜念愚懇痛賜鞭䇿
為幸之甚即¶不可教亦告早以垂喻即遣還尤幸也横
渠集刋行甚善¶但不知用何處本若蜀中本即所少文
字尚多俟寄來看¶或當補即作别集也説文此亦無好
本因便已作書與劉¶子和言之矣欽夫近得書寄語解
<pb:KR4d0226_WYG_033-25a>
數段亦頗有未合處然<md:KR4d0226_SBCK_033-16b>¶比之向來収斂慤實則已多矣
言仁諸説錄呈渠别寄仁¶説來比亦答之并錄去有未
安處幸指誨也因便致問正¶逺節哀自重為請¶
　　　答吕伯恭¶
仁説近再改定比舊稍分明詳密已復錄呈矣此説固
太¶淺少含蓄然竊意此等名義古人之教自其小學之
時已¶有白直分明訓説而未有後世許多淺陋𤣥空上
下走作¶之弊故其學者亦曉然知得如此名字但是如
<pb:KR4d0226_WYG_033-25b>
此道理不¶可不著實踐履所以聖門學者皆以求仁為
務葢皆已畧¶曉其名義而求實造其地位也若似今人
茫然理㑹不得¶則其所汲汲以求者乃其平生所不識
之物復何所向望¶愛説而知所以用其力邪故今日之
言比之古人誠為淺<md:KR4d0226_SBCK_033-17a>¶露然有所不得已者其實亦只是
祖述伊川仁性愛情之¶説但剔得名義稍分界分脈絡
有條理免得學者枉費心¶神胡亂揣摸喚東作西爾若
不實下恭敬存養克己復禮¶之功則此説雖精亦與彼
<pb:KR4d0226_WYG_033-26a>
有何干涉耶故却謂此説正所¶以為學者向望之標準
而初未嘗侵過學者用功地步明¶者試一思之以為如
何似不必深以為疑也自己功夫與¶語人之法固不同
然如此説却似有王氏所論髙明中庸¶之弊也須更究
其曲折畧與彼説破乃佳¶
　　　答吕伯恭¶
昨日作書欲附便行今日忽得手示獲聞比日冬寒孝
履¶支福既以感慰又得别紙誨諭之詳伏讀再三警發
<pb:KR4d0226_WYG_033-26b>
甚至¶其為欣荷又不自勝但所謂飽經歴真切磨者不
敢當耳<md:KR4d0226_SBCK_033-17b>¶區區已復詳具求教顒俟益論也辭免文字附
沈尹専人¶自七八月間去此意其已到近託人致懇廟
堂求聴所請¶得報乃云文字未至良以為疑得子澄書
乃其人更過何¶處取書計今必已至矣當時若知其迂
回如此只發逓去¶自無浮沈也然部中行下建寧又云
已給批書此須作熹¶狀申部出給熹既不受不知此文
字是如何行遣都不可¶曉亦不知此物今在何處杜門
<pb:KR4d0226_WYG_033-27a>
無事乃有此撓聞是韓丈¶拈出前此亦未知今既如此
狼狽却須得韓丈出手大家¶救救莫令到無収拾處乃
荷相念然又不欲作書彼亦未¶必以為誠然不知可煩
老兄因書一言所以不敢受之意¶非出矯偽得自廟堂
上辭免文字特依所乞再授元官差¶監嶽廟便是一箇
出埸也前日作書忘記及此因問之及<md:KR4d0226_SBCK_033-18a>¶復此忉忉千萬
垂念也康節恐是打乖法門非辭受之正¶伊川再受西
監止是叙復元官還莅舊職又可逡巡解去¶即與今日
<pb:KR4d0226_WYG_033-27b>
事體全不相似皆未敢援以自比欽夫書來亦¶云豈可
逆料後患而先汨所守之義此語亦甚直截然渠¶却不
曽為思量如何解免得脱若只如此厮啀恐非臣子¶所
敢安也千萬便為盡以此意達之韓丈得早為解紛幸¶
甚幸甚夜作此書不能它及¶
　　　答吕伯恭¶
便中辱書教感慰之深信後忽忽已迫長至伏惟感時
追¶慕何以為懐神相孝履起處萬福熹昨以叔母之葬
<pb:KR4d0226_WYG_033-28a>
走政¶和往返月餘今適反舍汨沒無好况它無足言者
臨行寓¶書有所咨扣想已聞徹得早報及為幸兒子極
感教誨不<md:KR4d0226_SBCK_033-18b>¶知近復如何正唯懶惰不肯勤謹檢飭此為
大患計必有¶以變化之為文稍能入律否初欲嵗下令
畧歸今思之恐¶徒勞往返不若且令留彼度嵗既䝉矜
念如此當不異父¶兄之側矣但久溷潘宅不自安耳子
澄一書告為附便陸¶子夀聞其名甚久恨未識之子澄
云其議論頗宗無垢不¶知今竟如何也學者用工不實
<pb:KR4d0226_WYG_033-28b>
之弊誠如來誨不但學問¶今凡一小事才實理㑹便自
然見道理漸漸出來也近見¶建陽印一小册名精騎云
出於賢者之手不知是否此書¶流傳恐誤後生輩讀書
愈不成片段也雖是學文恐亦當¶就全篇中考其節目
闗鍵又諸家之格轍不同左右采獲¶文勢反戻亦恐不
能完粹耳因筆及之本不足深論也因¶便稟此草草<md:KR4d0226_SBCK_033-19a>¶　　　答吕伯恭¶
便中連辱手教感慰亡喻即此嵗除伏惟感時追慕神
<pb:KR4d0226_WYG_033-29a>
相¶純孝起居支福熹碌碌如昨無所可言但懇辭既不
得請¶又被堂帖檢坐近降行下然觀立法之意乃為有
官職之¶事者設與此避過恩辭逸祿者初不相闗已復
注釋此意¶别作狀回申矣亦得韓丈書敦勉甚至却為
合下見得此¶一邊義理稍重未能勇從萬一果掇疑怒
亦無所避之也¶韓丈必已開府前日臨安人回已附書
致謝此便遽又當¶除日百冗不暇再作也兒子䝉教督
甚至舉家感激不可¶言但所作文義似未入律聞亦已
<pb:KR4d0226_WYG_033-29b>
令専治此業甚善觀其¶氣質似亦只做得舉子學初尚
恐其不成今既䝉獎誘不¶知上面更能進步否此亦必
待其自肯非他人所能彊也<md:KR4d0226_SBCK_033-19b>¶子澄去就從容甚可喜昨
聞周子充辭郡得請今又睹此¶益知辭受由人而不在
於時豈彼能之而我不能哉若來¶喻所云親切用工處
誠亦敢當致力想相見必熟講之矣¶范伯崇云歸途亦
欲請見今皆已到未耶淵源錄許為序¶引甚善兩處文
字告更趣之祭禮已寫納汪丈處託以轉¶寄不知何為
<pb:KR4d0226_WYG_033-30a>
至今未到然其間有節次修改處俟旦夕别¶錄呈求訂
正也所論克己之功切中學者空言遙度之病¶然向來
所論且是大綱要識得仁之名義氣味令有下落¶耳初
不謂只用力於此便可廢置克己之功然亦不可便¶將
克己功夫占過講習地位也中間有一書論古人小學¶
已有如此訓釋一段其詳幸更考之然克己之誨則尤
不¶敢不敬承也欽夫近得書别寄言仁錄來修改得稍
勝前<md:KR4d0226_SBCK_033-20a>¶本仁説亦用中間反覆之意改定矣聞其園池増
<pb:KR4d0226_WYG_033-30b>
闢盡得¶江山之勝書來相招屬此蹤跡未自由又鄉里
饑儉未敢¶輕諾之也王教授來值熹入城不得相見以
老兄所稱許¶如此甚恨未及識之耳小本易傳尚多誤
字已令兒子具¶稟大本校讎不為不精尚亦有闕誤掃
塵之喻信然能喻¶使改之為幸聞又刻春秋胡傳更喻
使精校為佳大抵須¶兩人互讎乃審耳兩人一誦一聴
看如此一過又易置之¶横渠集已畢未耶得本早以見
寄幸甚如此間程集似亦¶可作小本流布葢版在官中
<pb:KR4d0226_WYG_033-31a>
終是不能廣也向議欲刋説¶文不知韓丈有意否試扣
其説因賛成之為佳偶便附此¶除日百冗不能既所欲
言惟千萬節哀自愛以振吾道為¶祝怱怱不宣<md:KR4d0226_SBCK_033-20b>¶　　　答吕伯恭¶
嵗律更新伏惟感時追慕何以堪之神相孝思體力支
勝¶熹此粗如昨嵗前附一書於城中尋便不知達否紙
尾所¶扣婺人番開精義事不知如何此近傳聞稍的云
是義烏¶人説者以為移書禁止亦有故事鄙意甚不欲
<pb:KR4d0226_WYG_033-31b>
為之又以¶為此費用稍廣出於衆力今粗流行而遽有
此患非獨熹¶不便也試煩早為問故以一言止之渠必
相聴如其不然¶即有一狀煩封至沈丈處唯速為佳葢
及其費用未多之¶時止之則彼此無所傷耳熹亦欲作
沈丈書又以頃辭免¶未獲不欲數通都下書只煩書中
為道此意此舉殊覺可¶笑然為貧謀食不免至此意亦
可諒也正逺萬萬節哀自¶重餘已具前書矣便遽草草<md:KR4d0226_SBCK_033-21a>¶　　　答吕伯恭
<pb:KR4d0226_WYG_033-32a>
自經新嵗未及上問竊惟孝思有相起處支福祥禫計
亦¶不逺追慕想難為懐也熹屏居如昨向來辭免堂中
竟用¶檢㑹近降海行指揮行下不免再具狀懇辭矣梁
公至此¶相見之後始知前此請之由𠂻亦為言於諸公
今兹之請¶其必遂矣此外無致力處姑復任之但惕息
俟罪而已去¶冬了叔母葬事又人事出入迫嵗方小定
開正復擾擾才¶得旬日休息又以梁公遭憂不免入城
弔之計又須旬日¶徃返加以親舊間死葬弔送犇走不
<pb:KR4d0226_WYG_033-32b>
暇鄉民又已嗸嗸告¶饑此皆不免勞心費力殊覺胸次
塵埃學業固無由進益¶至於尤悔之積亦有不暇㸃檢
者每一念之如此紛紛竟¶亦何益欲舍此以求講論規
誨之助而不可得則亦悵然<md:KR4d0226_SBCK_033-21b>¶而已欽夫得書相招為湘
中之遊以此未能行然它亦有¶使人不欲前者至於老
兄相去不逺亦無從相見胷中所¶欲言者無窮偶有便
行臨出不及拜書道中作此寄家中¶令付之匆匆不及
究所懐之一二若免喪之後不免復為¶祿仕能求一官
<pb:KR4d0226_WYG_033-33a>
南來否乎引領馳情尚冀節哀自愛不宣¶
　　　答吕伯恭¶
便還奉教感慰之深即日春和伏惟孝履支福已經祥
祭¶追慕何窮然俯就先王之制誠有望於賢者熹再辭
未報¶惕息俟命未知所以為計也承問感感衢温文字
幸早留¶意寄及横渠文集此有一寫本比此増多數篇
偶為朋友¶借去俟取得寄呈可作别集以補此書之闕
也所喻講學¶克己之功衰多益寡政得恰好此誠至論
<pb:KR4d0226_WYG_033-33b>
然此二事各是<md:KR4d0226_SBCK_033-22a>¶一件功夫學者於此須事無所不用其
極然後足目俱到¶無偏倚之患若如來喻便有好仁不
好學之蔽矣且中庸¶言學問思辯而後繼以力行程子
於涵養進學亦兩言之¶皆未嘗以此包彼而有所偏廢
也若曰講習漸明便當痛¶下克己功夫以踐其實使有
以真知其意味之必然不可¶只如此説過則其言為無
病矣昨答敬夫言仁説中有一¶二段已説破此病近看
吳才老論語説論子夏吾必謂之¶學矣一章與子路何
<pb:KR4d0226_WYG_033-34a>
必讀書之云其弊皆至於廢學不若¶行有餘力則以學
文就有道而正焉可謂好學之類乃為¶聖人之言也頗
覺其言之有味不審髙明以為何如因便¶附此不盡所
懐餘惟節抑餘哀千萬保重¶
眷集伏惟均休手約已别奉書矣兒子久累教拊舉家
愧<md:KR4d0226_SBCK_033-22b>¶荷不可勝言更願終賜使隨其資之髙下有所成就
幸甚¶固不敢大望之也子澄伯崇到彼所講何事伯崇
且還江¶西尚未到里中也叔度寄得薛士龍行狀讀之
<pb:KR4d0226_WYG_033-34b>
使人慨歎¶不已不知所著諸書嘗見之否今有書弔其
家煩為致之¶欲求中庸大學論語説及隂符握竒揲蓍
本政叙凡七書¶不審能為致之否此委却望不外¶
　　　答吕伯恭¶
前月末及此月初兩附便拜狀不知達否府中轉致近
教¶獲聞比日春晚尊候萬福感慰深矣熹屏居如昨近
出展¶墓遂登廬山小庵在孤峯絶頂之側少留旬日舉
目雲山¶盡數百里足以稍滌塵滯它無足言也懇辭未
<pb:KR4d0226_WYG_033-35a>
報若不將¶上則不若不報之為愈今幸如此且爾偷安
耳示喻専心<md:KR4d0226_SBCK_033-23a>¶致志之功警發昬惰為幸甚矣但年來浸
益多事雖書䇿¶功夫亦不能得相接續此為可懼至於朋
友亦正自難得¶人大抵氣習已偏而志力不彊殊未有
以慰人意者門牆¶之下渠亦有其人乎誘接之道雖各
不同要是且令於平¶易明白處漸加功夫時加警䇿而
俟其自得此為正法耳¶弟子職女戒二書以温公家儀
係之尤溪欲刻未及而漕¶司取去今已成書納去各一
<pb:KR4d0226_WYG_033-35b>
本初欲遍寄朋舊今本已盡¶所存只此矣如可付書肆
摹刻以廣其傳亦深有補於世¶教或更得數語題其後
尤幸也外書淵源二書頗有緒否¶幸早留意兒子荷教
誨舉家感刻昨深慮其經義疏闊今¶得畧有條理甚幸
甚幸新茶三十夸謾到左右因便附此¶草草不宣<md:KR4d0226_SBCK_033-23b>¶　　　答吕伯恭¶
昨已具前幅而便信差池便中又辱况書慰感亡量聞
攜¶書入山水勝處想講學之餘日有佳趣小兒亦得從
<pb:KR4d0226_WYG_033-36a>
行荷¶意愛厚矣感刻何敢忘也所論吳才老説經之意
切中其¶病然在今日平心觀之却自是好語也學記深
造自得之¶語初亦覺其過欲改之則已刻石不及矣以
此知人心至¶靈只自家不穩處便須有人㸃檢也李習
之在唐人特然¶知中庸之為至亦不可多得然其所論
實本佛老之説故¶特於序文發之葢不遺其善而抑揚
之間亦不為無意似¶不可謂不足而畧之也哀公問政
以下數章本同時答問¶之言而子思刪取其要以發明
<pb:KR4d0226_WYG_033-36b>
傳授之意鄙意正謂如此¶舊來未讀家語嘗疑數章文
章相屬而未有以證之及讀<md:KR4d0226_SBCK_033-24a>¶家語乃知所疑不繆耳天
斯昭昭之多以下四條譬論似¶以天地為積而至於大
者文意頗覺有礙不知當如何説¶幸見教他所欲請者
甚衆臨書怱怱忘之顧未有面論之¶日兹為恨恨耳¶
　　　答吕伯恭¶
子約惠書已奉報矣不知何故如此猶豫前郤此不誠
不¶敬之本於進道中正是莫大之病須痛加治療熹書
<pb:KR4d0226_WYG_033-37a>
中已¶極言之想從容之際亦必有以警之也吳晦叔來
犇其母¶之喪今日方見之能道欽夫病狀亦得欽夫書
今已復常¶矣晦叔亦多病癯瘁也人各有偏非見徹克
盡所不能免¶此誠至論佩服不敢忘也小兒無知荷教
誨之意甚厚異¶時稍識去就不知何以為報也但久擾
叔度兄弟甚不自<md:KR4d0226_SBCK_033-24b>¶安又聞浙東艱食恐向後道路難行
今専此人去恐可遣¶歸即從韓丈借人送歸或尚可少
留即亦唯長者之命歸¶來却無讀書處也熹書中已詳
<pb:KR4d0226_WYG_033-37b>
稟韓丈矣其去住遲速却¶在裁度也大學中庸墨刻各
二本子魚五十尾并以伴書¶幸留之它委勿外熹再拜
上問¶
　　　答吕伯恭¶
熹僭易拜問台眷伏惟上下均安子約賢友不及奉狀
前¶書所講必有定論因來幸示及兒子久累誨督春來
不得¶書不知為學復如何向令請問選錄古文之意不
知曽語¶之否此間與時文皆已刋行於鄙意殊未安也
<pb:KR4d0226_WYG_033-38a>
近年文字¶姦巧之弊熟矣正當以渾厚朴素矯之不當
崇長此等推¶波以助瀾也明者以為如何尤川新學二
刻令兒子持納<md:KR4d0226_SBCK_033-25a>¶求教幸為一觀記文之謬千萬指示也¶
　　　答吕伯恭¶
便中連三辱書感慰無量即日庚伏酷暑伏惟禮制有
終¶永慕何已神相尊候動止萬福熹杜門如昨辭免不
遂今¶日已拜命矣屢煩惇勸愧荷之深前日得王漕書
亦具道¶盛意也三釜之樂永負初心方此感愴忽又聞
<pb:KR4d0226_WYG_033-38b>
一表兄之¶喪明日當復犇赴亟遣此人喚小兒還家草
草布此未暇¶它及此兒久荷教育舉家感徳無窮今迫
試期幸聴其歸¶異時復遣卒業終以累髙明也已有書
懇韓丈借人更告¶借以一言得早還家為幸承從人嘗
至三衢汪丈必甚款¶所論何事因書及之熹辭免已決
秋冬間無事或可出入¶甚思承教但未敢預期耳正唯
以時進徳自重為禱不宣<md:KR4d0226_SBCK_033-25b>¶熹頓首再拜上狀¶
聞懐玉山水甚勝若㑹於彼道里均矣如何
<pb:KR4d0226_WYG_033-39a>
　　　答吕伯恭¶
兒子歸承手書之貺感慰良深秋氣漸涼伏惟尊候萬
福¶熹昨以事一至城中還家諸况如昨葢無足言者懐
玉之¶約遲以明年無所不可但兒子説車馬自㑹稽遂
如天台¶鴈蕩不審亦可留此勝槩以俟來春相與俱行
否若爾則¶不必登懐玉只自此經走婺女相就而行也
兒子歸來不¶惟課業勝前至於情性作為亦比徃時小
異信乎親炙薫¶陶之效舉家感徳不可名言但惜乎其
<pb:KR4d0226_WYG_033-39b>
氣質本凡又無意¶於大受不足以希升堂之列耳還日
又䝉借人津遣尤以¶懼荷但歸來衮衮俗務汨沒不得
如臨行所戒次第埸屋<md:KR4d0226_SBCK_033-26a>¶得失初非所期亦復任之耳損
減収斂之喻真實切當謹¶銘坐右不敢忘也汪丈進徳
不倦後學幸甚但其所辨石¶林燕語頗留意於儀章器
數之間此曽子所謂則有司存¶者豈其餘力之及此耶
専意於此則亦非區區所敢知者¶矣長沙頻得書地逺
難得相見此公疎快書中不敢盡言¶心之所憂亦微詞
<pb:KR4d0226_WYG_033-40a>
以見晦叔歸因託寄懐想其亦樂聞之¶但事有日生者
須推類以通之則告者不費而聞者有深¶益耳中庸章
句一本上納(此是草本/幸勿示人)更有詳説一書字多¶未暇餘俟
後便寄去有未安者一一條示為幸大學章句¶并徃亦
有詳説後便寄也此謂知之至也一句為五章闕¶文之
餘簡無疑更告詳之系於經文之下却無説也淵源¶外
書皆如所喻但亦須目下不住尋訪乃有成書之日耳<md:KR4d0226_SBCK_033-26b>¶别紙所論更俟參訂奉報叔度此人已留數日不欲久
<pb:KR4d0226_WYG_033-40b>
稽¶之且附此書遣還也未即承教馳想亡窮惟千萬為
道自¶愛¶
　　　答吕伯恭¶
昨自叔度人還之後一向不得奉問豈勝向仰比日冬
温¶伏惟味道有相尊候萬福熹杜門如昔無足言者昨
附去¶中庸大學等書如何未相見間便中得條示所未
安者幸¶幸近稍得暇整頓得通鑑數卷頗可觀欲寄未
有别本俟¶來春持去求是正也聞老兄亦為此功夫不
<pb:KR4d0226_WYG_033-41a>
知規摹次第¶如何此間頗苦難得人商量正唯條例體
式亦自難得合¶宜也如温公舊例年號皆以後改者為
正此殊未安如漢¶建安二十五年之初漢尚未亡今便
作魏黄初元年奪漢<md:KR4d0226_SBCK_033-27a>¶太速與魏太遽大非春秋存陳之
意恐不可以為法此類¶尚一二條不知前賢之意果如
何爾所欲言者甚衆此便¶又遽不及究一二春初即治
温台之行承教且不逺矣向¶寒伏冀為道自愛不宣十
月十四日熹頓首再拜上狀
<pb:KR4d0226_WYG_033-41b>
熹僭易再拜上問眷集伏惟均慶子約賢友不及拜書
兒¶輩附拜問禮大兒本即遣去席下又一動亦費力來
春當¶自攜行但恐又難去叔度處不知當置何許也前
書所扣¶一二事因便告早及之欲為之備貧家辦事為
難須及早¶料理也此書附建陽范澤民解元渠去赴省
云欲便道請¶見其人老成孝友誠慤朋輩間所難得然
苦貧此行甚費¶力或有可接手處得與垂念幸甚幸甚
此委不外熹僭易¶拜問<md:KR4d0226_SBCK_033-27b>¶
<pb:KR4d0226_WYG_033-42a>
　韓丈政成想多暇日相見便遽不敢草草為書語次
　告¶畧及之幸甚幸甚熹拜懇¶
　　　答吕伯恭¶
近以書附建陽范澤民秀才計已次第問達人至伏奉
手¶誨竊審比日冬寒尊候萬福感慰之劇功衰之戚不
易為¶懐痁疾想一向平復久矣杜門進學所造想日深
所謂凝¶聚収斂是大題目此不易之論乃功夫根本至
謂察助長¶之失乃其間節宣之宜耳此語却恐未盡葢
<pb:KR4d0226_WYG_033-42b>
平論之則有¶事勿正勿忘勿助自是四事不應偏察其
一若偏論之則¶助者已是用意太過之病若又以察隨
之竊恐轉見紛擾¶此須更審之恐或立辭之病耳中庸
解固不能無謬誤更¶望細加考訂來春面叩以盡鄙懐
也叔度云欲傳錄此非<md:KR4d0226_SBCK_033-28a>¶所愛者况在同志何所不可但
恐未成之書若緣此流布¶不能不誤人耳已書懇其且
俟相見商𣙜之後度可傳則¶傳之亦未為晚也聘禮謹
如所戒來春到彼便可先畢此¶禮但叔度書云其令女
<pb:KR4d0226_WYG_033-43a>
方年十三嵗此則與始者所聞不¶同此兒長大鄙意欲
早為授室如温公之儀則來嵗已可¶為婚此并候到彼
面議來日欲為次子納婦入夜百冗草¶草修報目昏不
成字承教不逺預以自幸未間更冀以時¶珍重¶
　　　答吕伯恭¶
自冬來五被誨示出入多故復苦少便都不得奉報豈
勝¶愧仰昨聞幼弟之喪復遭功衰之慘伏惟悲痛何以
堪處¶而營治襄事亦不能不勞神觀區區尤劇馳情比
<pb:KR4d0226_WYG_033-43b>
日嵗窮<md:KR4d0226_SBCK_033-28b>¶伏惟尊候萬福熹碌碌粗安無足言但叔京自
冬初與邵¶武朋友三兩人來寒泉相處旬日既歸即病
十一月末間¶手書來告訣得之警駭即走省至則已不
起數日矣朋友¶間如此公者不易得極可傷痛然其病
中極了了語不及¶私所以教子弟者語皆可記所與熹
書并令致意諸朋友¶今錄去一通度其意於當世之慮
不無望於伯恭當亦為¶愴然也然不必以示它人為幸
熹開正當復徃為料理葬¶比來甚覺衰憊不堪犇走然
<pb:KR4d0226_WYG_033-44a>
不得不為一行也兒子䝉収¶教極感矜念更望痛加鞭
䇿千萬幸甚昨所獻疑本末倒¶置之病明者已先悟其
失不知近來所以開導之際其先¶後次第復如何因來
見告為幸機仲擴之來皆未相見擴¶之過此日熹徃邵
武未歸但留書云老兄有所見教一二<md:KR4d0226_SBCK_033-29a>¶事甚恨未得聞
也其間畧説遺書不須删定與來書似不¶相照不知果
如何然渠開正須復來此當細扣之便中亦¶望批喻也
渠託於縣宰之館誠似未便聞老兄亦嘗警告¶之并俟
<pb:KR4d0226_WYG_033-44b>
其來細與商𣙜令去請教也修定書説甚善得并¶程書
詩外傳等節次見寄甚幸前書託求本政書續添圖¶子
論事錄等望留意近桂林寄本政書後更有一二種文¶
字已屬其别寄老兄處或可并補足成一家之書也欽
夫¶書來及其為政之意甚美令作修舜廟碑文題目不
小勉¶彊成之不及求教為恨今亦未暇錄呈它時當見
之耳間¶更欲修堯廟此其勢必當屬筆於老兄也熹近
讀易覺有¶味又欲修吕氏鄉約鄉儀及約冠昬喪祭之
<pb:KR4d0226_WYG_033-45a>
儀削去書過¶行罰之類為貧富可通行者苦多出入不
能就有恨地逺<md:KR4d0226_SBCK_033-29b>¶無由質正然旦夕草定亦當寄呈俟可
否然後改行也所¶懼自修不力無以率人然果能行之
彼此交警亦不為無¶助耳季通昨欲出浙竟不能行今
復欲謀之亦未定旦夕¶相見當致盛意應仲書亦未有
報也今日嵗除鄉人有告¶行者草草附此未究所懐願
言為道自重以對大來之亨¶區區至望不宣熹頓首再
拜
<pb:KR4d0226_WYG_033-45b>
　　　答吕伯恭¶
昨承枉過得兩月之欵警誨之深感發多矣别去怱怱
兩¶月向仰不少忘便中奉告承已税駕欣慰之劇信後
秋氣¶已清伏惟尊候萬福熹還家數日始登廬山之頂
清曠非¶復人境但過清難久居耳至彼與季通方議丹
丘之行忽¶得來教為之惘然却悔前日不且挽留或更
自鵞湖追逐<md:KR4d0226_SBCK_033-30a>¶入懐玉深山坐數日也損約収斂此正區
區所當從事日¶前外事有不得已而應者自承警誨什
<pb:KR4d0226_WYG_033-46a>
損四五矣自此向¶裏漸漸整治庶幾寡過但恐密切處
不似外事易謝絶也¶綱目草藁畧具俟寫校浄本畢即
且休歇數月向後但小¶作功程即亦不至勞心也向來
之病非書累人乃貪躁内¶發而然今當就此與作節度
庶幾小瘳耳汪丈文字已寫¶寄之矣韓丈近得書問清
議二字所出何書殊不省記但¶憶劉元城語耳因書告
見教唐裝之説比亦多知其誤紊¶官制此欲救其小而
不知其一於大者之過也専人奉問¶未究所懐惟千萬
<pb:KR4d0226_WYG_033-46b>
為道自重不宣熹頓首再拜上狀¶
别紙誨示開發良多太伯夷齊事鄙見偶亦如此也復
有¶少反復更望垂誨<md:KR4d0226_SBCK_033-30b>¶已作書又得府中寄來七月九日所惠書為慰尤深但
所¶謂前兩惠書者其一未到不知附何人可究問也數
日來¶蟬聲益清每聴之未嘗不懐髙風也熹又覆¶
　　　答吕伯恭¶
昨専人反附府中一書想比日秋涼伏惟尊候萬福近
<pb:KR4d0226_WYG_033-47a>
思¶錄近令抄作冊子亦自可觀但向時嫌其太髙去却
數段¶(如太極及明道/論性之類者)今看得似不可無如以顔子論為
首章却¶非専論道體自合入第二巻(作第/二段)又事親居家
事直在第¶九巻亦似太緩今欲别作一巻令在出處之
前乃得其序¶巻中添却數段草巻附呈不知於尊意如
何第五倫事閫¶範中亦不載不記曽講及否不知去取
之意如何因來告¶諭及也此書若欲行之須更得老兄
數字附於目錄之後<md:KR4d0226_SBCK_033-31a>¶致丁寧之意為佳千萬勿吝也遺
<pb:KR4d0226_WYG_033-47b>
書節本已寫出愚意所¶删去者亦須用草紙抄出逐段
畧注删去之意方見不草¶草處若只暗地刪却久逺却
惑人也記論語者只為不曽¶如此留下家語至今作病
痛也徃時商量欲以程子格言¶為名不如只作微言如
何雖有時氏所編已用此名然將¶來自作序説破不妨
也更裁之又欲煩就汪丈處借吕和¶叔集檢看有西銘
解否有望錄示也此三事切望留念又¶向時所許錄寄
文字及前書所請者或去人已遣歸所寄¶未盡望續附
<pb:KR4d0226_WYG_033-48a>
來為幸更説有何人語孟説亦望見寄也叔¶度叔昌二
兄未及拜狀因見煩致區區不宣熹頓首再拜¶八月十
四日¶
所云府中一書無之誤記也<md:KR4d0226_SBCK_033-31b>¶　　　答吕伯恭¶
便中承書良慰瞻仰比日冬温異常伏惟尊候萬福熹
窮¶陋如昨諸公許不彊致其計甚便所喻諄複深見仁
者憂¶世之心然初辭用上便有前却此似有制之者非
<pb:KR4d0226_WYG_033-48b>
人力所¶能計較也近得建業轉致定叟報甚詳此亦不
可便謂無¶妄之疾要是自處有不至耳得韓丈書甚以
老兄為念然¶諸公不先其難者以開進賢之路而區區
用力於末流適¶足以信其讒口於事竟何補耶近事一
二似亦可喜然勿¶貳勿疑古人之深戒適足為寒心耳
竊承讀詩終篇想多¶所發明恨未得從容以請熹所集
解當時亦甚詳備後以¶意定所餘才此耳然為舊説牽
制不滿意處極多比欲修¶正又苦别無稽援此事終累
<pb:KR4d0226_WYG_033-49a>
人也不審所欲見教者何事<md:KR4d0226_SBCK_033-32a>¶亟欲聞之恐不能悉論姑
得大者數條見示亦足以有警¶也論語説得暇亦望早
為裁訂示及㑹稽之行計亦不多¶日也近看周儀二禮
頗有意思但心力短過眼即復惘然¶又似枉費工夫耳
相人偶更有一二處但皆注中語不應¶禮記注中又自
引此注文不知别有成文或當時人語如¶此耶近思刻
板甚善曲折已報叔度矣垂喻昬議此極不¶忘但熹未
敢輕易已具以來誨諭諸徃來者有可問處别¶馳報也
<pb:KR4d0226_WYG_033-49b>
擴之不曽相見擇之欲來亦未見到不知何故季¶通有
母之喪貧迫甚可念也董氏詩建陽有版本旦夕託¶人
尋訪納去其間考證極博但不見所出使人未敢安耳¶
近讀大學疑人之其所親愛而辟焉只合讀為僻字則
與¶上章同體而於下文甚順幸試思之見報如何桂林
近得<md:KR4d0226_SBCK_033-32b>¶書區處一路財計甚有條理但云州兵閱習已成
次第不¶知如何也亦甚覺向來講論過髙之弊矣近復
一到武夷¶留近旬月窮探遍歴乃知昔之未始遊也摩
<pb:KR4d0226_WYG_033-50a>
挲舊題俯仰¶陳迹而叔京遂為古人重以傷嘆耳塾子
久累誨督感刻¶已深又承許其稍進尤切銘篆苦淡之
習欲其自知進步¶恐無此日更得明示好惡而痛加樽
節則為幸又不可言¶矣相望千里未有承教之日臨風
不勝黯然願言為道自¶重副此禱懇¶
　　　答吕伯恭¶
廟碑恐未刻間尚可解錄呈一本幸指喻或因書徑報
桂¶林令緩刻也叔京家屬為埋銘方草定如此亦以來
<pb:KR4d0226_WYG_033-50b>
教此¶全未成尤望斤削然亦不必示人也元善遭祖母
之喪遽<md:KR4d0226_SBCK_033-33a>¶投解官文字而歸州郡以法不許目今進退無
據前日來¶問欲請祠或尋醫觀其不若尋醫葢渠以自
幼鞠於祖母¶故欲如此然亦太輕率矣渠前日寫得亂
道詩數篇去囑¶其勿示人近聞乃嘗呈似子約云已寫
切告掩藏勿令¶四出為幸¶
　　　答吕伯恭¶
正初以書附便人想已達自此過小溪旬日遂來富沙
<pb:KR4d0226_WYG_033-51a>
見¶韓丈畧聞近况為慰比日春雨應候伏惟尊候萬福
汪丈¶遽至於此想同此傷嘆此始聞之猶未敢信到城
中始知¶果然此公實為今日善類之宗主一旦隕沒何
痛如之即¶欲犇徃哭之又不敢輒至近甸然旦夕歸婺
源或當便道¶一過其家情義所在有不得而避者然亦
不敢見人幸勿<md:KR4d0226_SBCK_033-33b>¶語人也因擴之行附此草草不暇它及
塾獲依師席幸甚¶凡百望痛加鞭勒餘惟以道自重為
禱不宣正月晦日熹¶頓首再拜上狀
<pb:KR4d0226_WYG_033-51b>
眷集均慶子約不及别狀¶
　　　答吕伯恭¶
近因韓丈得附狀計不至浮湛人至奉告欣審即日春
和¶尊候萬福承喻以期㑹之所甚幸但區區此行迫不
得已¶須一至衢正以不欲多歴郡縣故取道浦城以徃
只擬夜¶入城寺遲明即出却自常山開化過婺源猶恐
為人所知¶招致悔咎今承誨諭欲為野次之欵此固所
深願但須得¶一深僻去處跧伏兩三日乃佳自金華不
<pb:KR4d0226_WYG_033-52a>
入衢徑趣常山¶道間尤妙石巖寺不知在何處若在衢
婺間官道之旁即<md:KR4d0226_SBCK_033-34a>¶未為穩便葢去嵗鵞湖之集在今思
之已非善地矣更熟¶籌度之又熹行期亦尚未定大約
在後月半間經過宿留¶度月盡可到衢耳未敢預約候
到浦城専遣一介馳報回¶日即告喻以定處為幸亟遣
此人草草修報它惟為道自¶重不宣熹頓首再拜上狀
前書所懇為韓丈言者告留念¶前日自言之己力似已
䝉領畧然恐或忘之脱致紛紜不¶得不深防耳千萬
<pb:KR4d0226_WYG_033-52b>
　　　答吕伯恭¶
近因韓丈遣人拜狀計先此達矣比日春和伏惟尊候
萬¶福行期想只數日間自此屈指以望車音幸疾其驅
慰此¶傾跂也叔度兄昨小違和今已安否不知諸朋友
孰能同¶來因便信過門草草附問餘惟面言<md:KR4d0226_SBCK_033-34b>¶　　　答吕伯恭¶
便中兩辱誨示感慰之深即日雨寒伏惟尊候萬福熹
正¶初復至邵武還走富沙上崇安四旬而後歸將為婺
<pb:KR4d0226_WYG_033-53a>
源之¶行未及而韓丈召還道出邑中寄聲晉叔必欲相
見不免¶又出山一巡疲曳不可支矣極欲一到三衢哭
汪丈之喪¶而未敢前未知所以為決旦夕上道却徐思
其宜耳叔昌¶寄示所作奠文曲盡其為人之梗槩讀之
令人隕涕也何¶兄誌文語病誠如所喻前此固己疑而
改之矣它所更定¶尚多怱怱未暇錄呈草本告収毁之
也子澄已對未所欲¶言者想己子細商較大抵今日發
口欲其盡已而不失時¶義之中此為難耳尊嫂葬事想
<pb:KR4d0226_WYG_033-53b>
已畢自此無事以次整頓¶諸書以惠後學甚善然亦願
早下手也熹所欲整理文字<md:KR4d0226_SBCK_033-35a>¶頭緒頗多而日力不足今
又方有逺役念念未始一日去¶心也讀易之法竊疑卦
爻之詞本為卜筮者㫁吉㐫而因¶以訓戒至彖象文言
之作始因其吉㓙訓戒之意而推説¶其義理以明之後
人但見孔子所説義理而不復推本文¶王周公之本意
因鄙卜筮為不足言而其所以言易者遂¶逺於日用之
實類皆牽合委曲偏主一事而言無復包含¶該貫曲暢
<pb:KR4d0226_WYG_033-54a>
旁通之妙若但如此則聖人當時自可别作一¶書明言
義理以詔後世何用假託卦象為此艱深隠晦之¶辭乎
故今欲凡讀一卦一爻便如占筮所得虚心以求其¶詞
義之所指以為吉㓙可否之決然後考其象之所已然¶
者求其理之所以然者然後推之於事使上自王公下
至¶民庶所以修身治國皆有可用私竊以為如此求之
似得<md:KR4d0226_SBCK_033-35b>¶三聖之遺意然方讀得上經其間方多有未曉處
不敢彊¶通也其可通處極有本甚平易淺近而今傳註
<pb:KR4d0226_WYG_033-54b>
悞為髙深¶微妙之説者(如利用祭祀利用享祀只是卜/祭則吉田獲三狐田獲三品只)
(是卜田則吉公用享于天¶子只是卜朝覲則吉利建侯/只是卜立君則吉利用為依遷國只是卜遷國則吉利)
(用侵伐只是卜侵伐則吉之類/¶但推之於事或有如此説者耳)凡此之類不一亦欲私
識其説與朋友訂¶之而未能就也不審尊意以為如何
因來幸以一言可否¶之禮書亦苦多事未能就緒書成
當不俟脱藁首以寄呈¶求是正也示喻令學者兼看經
史甚善甚善此間來學者¶少亦欲放此接之但少通敏
之姿只看得一經或論孟已¶無餘力矣所抄切已處便
<pb:KR4d0226_WYG_033-55a>
中得數段見寄幸甚然恐亦當¶令先於經書留意為佳
盖史書閙熱經書冷淡後生心志¶未定少有不偏向外
去者此亦當預防也如何季通行計<md:KR4d0226_SBCK_033-36a>¶久未能辦近復有
同母兄之喪旦夕或同過婺源然後入¶淛擴之已去今
想到彼久矣到邑中擾擾臨行作此書不¶盡懐子約兄
不及别狀意葢不殊比塾䝉収教舉家知感¶恐其懶惰
未能頓幸更望痛加鞭䇿千萬幸甚餘惟為道¶自重¶
　　　答吕伯恭
<pb:KR4d0226_WYG_033-55b>
昨承逺訪幸數日欵誨論開警良多别忽五六日雖在
道¶途不忘向仰乍晴漸熱伏惟尊候萬福熹十二日早
達婺¶源乍到一番人事冗擾所不能免更一兩日遍走
山間墳¶墓歸亦不能久留也道間與季通講論因悟向
來涵養功¶夫全少而講説又多彊探必取尋流逐末之
弊推類以求¶衆病非一而其源皆在此恍然自失似有
頓進之功若保<md:KR4d0226_SBCK_033-36b>¶此不懈庶有望於將來然非如近日諸
賢所謂頓悟之機¶也向來所聞誨諭諸説之未契者今
<pb:KR4d0226_WYG_033-56a>
日細思脗合無疑大¶抵前日之病皆是氣質躁忘之偏
不曽涵養克治任意直¶前之弊耳自今改之異時相見
幸老兄驗其進否而警䇿¶之也近思錄道中讀之尚多
脱悞已改正送叔度處横渠¶諸説告早補定即刋為佳
此本既徃無以應朋友之求假¶但日望印本之出耳千
萬早留意幸甚精義可補處亦望¶補足見寄(只寫所補/假字注云)
(入某/段下)精義或以屬景望刋行如何熹¶書中已言之矣昨
所問趙公時曽有敵使到闕事想已得¶之此人回幸批
<pb:KR4d0226_WYG_033-56b>
示前日過拜石門墓下甚使人悽愴也因¶便拜狀草草
正逺惟為道自重為禱¶
　　　答吕伯恭<md:KR4d0226_SBCK_033-37a>¶奉八月六日手教開警良深信來踰月秋霖為冷不審
尊¶候復何如伏惟徳業有相起處多福熹前月至昭武
見端¶明黄丈旬日而歸幸粗遣日無足言者黄丈端莊
渾厚老¶而不衰議論不為詭激而指意懇切亦自難及
見之使人¶不覺心服益自愧其淺之為丈夫也伏承誨
<pb:KR4d0226_WYG_033-57a>
諭辭受之説¶甚詳葢一出於忠誠義理之心非世俗欣
厭利害之私所¶能及三復玩味使人心平氣和恨其聞
之晚也然中間亦¶嘗妄意出此及被不許之命則臨事
又覺有忸怩處遂復¶以狀懇辭而甚婉其説但昨以書
謝韓丈及此并懇廟堂¶則已頗盡其詞葢來教所謂不
當廣者悉已陳之矣諸公¶悉其狂妄必相垂念萬一不
然則熹亦不為有隠於今日¶冒昧一行葢非所惜但恐
所處亦不能如來教之所謂者<md:KR4d0226_SBCK_033-37b>¶則反有所激以為身世
<pb:KR4d0226_WYG_033-57b>
之害未可知耳昨日得伯崇書道¶其所聞於周子正者
則行止又似别有所制非復諸公所¶能斟酌矣然月末
再狀已行度旬月間必有決語亦恭以¶俟命而已復何
説哉儒釋之辨誠如所喻葢正所當極論¶明辨處若小
有依違便是隂有黨助之意使人不能不致¶疑而不知
者遂以迷於向背非小病也自今切望留意於¶此豈可
退託以廢任道之實幸其衰熄而忽防微之戒哉¶近思
數段已補入逐篇之末今以上呈恐有未安即望見¶教
<pb:KR4d0226_WYG_033-58a>
所欲移入第六卷者可否亦望早垂喻也喪禮兩條承¶
疏示幸甚或更有所考按因便更望批報也偶有便人
夜¶作此附之未及究所欲言臨風惘惘子約兄未及别
狀近¶讀何書所進何如有可見語者願聞之叔度向欲
刻近思<md:KR4d0226_SBCK_033-38a>¶板昨汝昭書來云復中輟何也此人行速亦未
及作書此¶事試煩商訂恐未有益而無損也未承教中
正惟以道自¶重為禱<md:KR4d0226_SBCK_033-38b>¶　
<pb:KR4d0226_WYG_033-58b>
　
　
　
　
　
　
　
　晦庵集卷三十三

<pb:KR4d0226_WYG_034-1a>
欽定四庫全書
　晦菴集卷三十四　　　　　宋　朱子　撰
　　
