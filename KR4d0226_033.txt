# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:56.189656
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0282-033晦庵先生朱文公文集-卷第三十三.
<pb:KR4d0226_SBCK_033-1a>¶
晦庵先生朱文公文集卷第三十三¶
　書(汪張呂劉問答)¶
　　　答吕伯恭¶
三山之别闊焉累年跧伏窮山不復得通左右之問而親¶
友自北來者無人不能道盛徳足以慰瞻仰也比日冬寒¶
伏惟侍奉吉&KR0159;尊候萬福熹不自知其學之未能自信冐¶
昧此來宜爲有識者鄙棄而老兄不忘一日之雅念之過¶
厚昨日韓丈出示家信見及枉誨甚勤不知所以得此顧¶
無以堪之三復愧汗無所容措區區巳審察一兩日當得¶
對恐未能無&KR0018;所以見期之意而心欲一見靣論肺腑不¶
知如何可得自度恐非能乆於此者故專裁此以謝盛意¶
并致下懐餘惟進德自愛爲禱¶
<pb:KR4d0226_SBCK_033-1b>¶
　　　答吕伯恭¶
前日因還人上狀不審逹否暑氣浸劇伏惟道養有相尊¶
候萬福易傳六&KR0125;今作書託劉衢州逹左右此書今數處¶
有本但皆不甚精此本讎正稍精矣須更得一言喻書肆¶
令子細依此謄冩勘覆數四爲佳曲折數條别&KR0083;具之或¶
老兄能自爲一讀尤善也前書所禀語録渠若欲之令來¶
取尤幸近世道學衰息售僞假眞之&KR0003;肆行而莫之禁比¶
見婺中所刻無垢日新之書尤誕幻無根甚可恠也巳事¶
未明無力可救但竊恐懼而巳不知老兄以爲如何因書¶
幸語及前此附便所予書至今未拜領也未即承教萬望¶
以時爲道加重¶
　　　答吕伯恭¶
<pb:KR4d0226_SBCK_033-2a>¶
郎中丈伏惟安問日至熹近亦領賜書即巳附便拜答今¶
有妻兄一書煩爲附的便有報章只託漕臺遞下建陽可¶
也右司韓丈因見爲道區區幸幸昨承惠教便遽不及拜¶
狀趙卿所刻尹論甚精鄙意&KR0077;於跋語有疑不知趙守曽¶
扣其&KR0003;否蓋尹公本是告君之言今跤但以誨人爲&KR0003;恐¶
不&KR0011;耳又云伊川出易&KR0003;七十餘家不知伊川教人果如¶
此周遮否語次試爲扣之爲幸謹嚴之誨敬聞命矣但以¶
是心至者無拒而不受之理極知其間氣質不無偏駮然¶
亦未嘗不痛箴警之庶㡬不&KR0018;友朋之責却聞門下多得¶
文士之有時名者其議論乖僻流聞四方大爲學者心術¶
之害使人憂歎不自巳不知亦嘗擿其邪僞否乆欲奉聞¶
復忘記今輙布之然其曲折非靣莫能究也¶
<pb:KR4d0226_SBCK_033-2b>¶
　　　答吕伯恭¶
竊承進學之意甚篤深所望於左右至於見屬過勤則非¶
區區淺陋所堪然不敢不竭所聞以塞厚意熹舊讀程子¶
之書有年矣而不得其要比因講究中庸首章之指乃知¶
&KR0001;謂&KR0386;養須用敬進學則在致知者兩言雖約其實入德¶
之門無踰於此方竊洗心以事斯語而未有得也不敢自¶
外輙以爲獻以左右之明尊而行之不爲異端荒虚浮誕¶
之談所遷惑不爲世俗卑近苟簡之論所拘牽加以歳月¶
乆而不舎&KR0060;意其將髙明光大不可量矣承喻所疑爲賜¶
甚厚所未安者别&KR0083;求教然其大槩則有可以一言舉者¶
其病在乎略知道體之渾然無所不具而不知渾然無所¶
不具之中精粗本末賔主内外蓋有不可以豪髮差者是¶
<pb:KR4d0226_SBCK_033-3a>¶
以其言常喜合而惡離却不知雖文理宻察縷析豪分而¶
&KR0004;不害乎其本體之渾然也徃年見汪丈舉張子韶語明¶
道至誠無内外之句以爲至誠二字有病不若只下箇中¶
字大抵近世一種似是而非之&KR0003;皆是此箇意見惟恐&KR0003;¶
得不鶻突眞是謾人自謾誤人自誤士大夫無意於學則¶
恬不知覺有志於學則必入於此此熹之所以深憂求嘆¶
不量輕弱而極力以排之雖以得罪於當世而不敢辭也¶
注中改字兩&KR0003;皆有之蓋其初正是失於契勘凡例後來¶
却因汪丈之&KR0003;更欲正名以破其惑耳然謂之因激增怒¶
則不可且如孟子平時論楊墨亦平平耳及公都子一爲¶
好辯之問則遂極言之以至於禽獸蓋彼之惑旣愈深則¶
此之辯當愈力其禽縱低昂自有凖則蓋亦不期然而然¶
<pb:KR4d0226_SBCK_033-3b>¶
然禽獸之云乃其分内非因激而増之也來教又謂吾道¶
無對不當與世俗較勝&KR0018;此&KR0003;羙則羙矣而亦非鄙意之¶
所安也夫道固無對者也然其中却著不得許多異端邪¶
&KR0003;直須一一剔撥出後方曉然見得箇精明純粹底無對¶
之道若和泥合水便只著箇無對包了竊恐此無對中&KR0077;¶
多藏得病痛也孟子言楊墨之道不熄孔子之道不著而¶
大易於君子小人之際其較量勝&KR0018;尤爲詳密豈其未知¶
無對之道邪蓋無對之中有隂則有陽有善則有惡陽消¶
則隂長君子進則小人退循環無窮而初不害其爲無對¶
也況熹前&KR0003;巳自云非欲較兩家巳徃之勝&KR0018;乃欲審學¶
者今日&KR0208;向之邪正此意尤分明也康節所著漁樵對問¶
論天地自相依附形有涯而氣無涯極有條理當時想是¶
<pb:KR4d0226_SBCK_033-4a>¶
如此&KR0003;故伊川然之今欲分明即更注此段於其下如何¶
科舉之教無益誠如所喻然謂欲以此致學者而告語之¶
是乃釋氏所謂先以欲勾牽後令入佛智者無乃枉㝷直¶
尺之甚尤非淺陋之所敢聞也　伊川學制固不必一二¶
以循其跡然郡學以私試分數較計餔啜尤爲猥屑似亦¶
當罷之若新除巳下則上&KR0003;下教使先生之&KR0003;不遂終廢¶
於時乃吾伯恭之責又不特施於一州而巳也¶
　　　答吕伯恭(浮薄談字一本作軰)¶
示喻曲折深所望於左右顧其間有未契處不得不極論¶
以求至當之歸至於立彼我較勝&KR0018;之嫌則熹雖甚陋豈¶
復以此疑於左右者哉持養歛藏之誨敢不服膺然有所¶
不得巳者世衰道微邪詖交作其他紛紛者固所不論而¶
<pb:KR4d0226_SBCK_033-4b>¶
賢如吾伯恭者亦尚安於習熟見聞之地見人之詭經誣¶
聖肆爲異&KR0003;而不甚以爲非則如熹者誠亦何心安於獨¶
善而不爲極言覈論以曉一世之昬昬也使世有任其責¶
者熹亦何苦而譊&KR0003;若是耶設使顔子之時上無孔子則¶
彼其&KR0001;以明道而捄世者亦必有道决不退然安坐陋巷¶
之中以獨善其身而巳故孟子言禹稷顔子易地則皆然¶
惟孟子見此道理如楊子雲之徒蓋未免將顔子只做箇¶
塊然自守底好人看若近世則又甚焉其所論顔子者幾¶
於釋老之空寂矣熹竊謂學者固當學顔子者如克巳復¶
禮不遷怒貳過不伐善施勞之&KR0011;造次顛沛所不可忘但¶
亦須審時措之宜使體用兼舉無所偏廢乃爲盡善若用¶
有所不同則所謂體者乃是塊然死物而巳豈眞所謂體¶
<pb:KR4d0226_SBCK_033-5a>¶
哉觀伊川先生十八&KR0010;時上書所論顔子武侯所以不同¶
與上蔡論韶武異處便見聖賢之心無些私意只是畏天¶
命循天理而巳此義與近世論内脩外攘之&KR0003;者亦相貫¶
夫吾之所以自治者雖或有所未足然豈可以是而遂廢¶
其討賊之心哉示喻蘇氏於吾道不能爲楊墨乃唐景之¶
流耳向見汪丈亦有此&KR0003;熹竊以爲此最不察夫理者夫¶
文與道果同耶異耶若道外有物則爲文者可以肆意妄¶
言而無害於道惟夫道外無物則言而一有不合於道者¶
則於道爲有害但其害有緩急深淺耳屈宋唐景之文熹¶
舊亦嘗好之矣旣而思之其言雖侈然其實不過悲愁放¶
曠二端而巳日誦此言與之俱化豈不大爲心害於是屏¶
絶不敢復觀今因左右之言又竊意其一時作於荆楚之¶
<pb:KR4d0226_SBCK_033-5b>¶
間亦未必聞於孟子之耳也若使流傳四方學者家傳而¶
人誦之如今蘇氏之&KR0003;則爲孟子者亦豈得而巳哉況今¶
蘇氏之學上談性命下述政理其所言者非特屈宋唐景¶
而巳學者始則以其文而恱之以苟一朝之利及其旣乆¶
則漸涵入骨髓不復能自解免其壊人材敗風俗蓋不少¶
矣伯恭尚欲左右之豈其未之思邪其貶而置之唐景之¶
列殆欲陽擠而隂予之耳向見正獻公家傳語及蘇氏直¶
以浮薄談目之而舎人丈所著童蒙訓則極論詩文必以¶
蘇黄爲法嘗竊歎息以爲若正獻滎陽可謂能惡人者而¶
獨恨於舎人丈之㣲㫖有所未喻也然則老兄今日之論¶
未論其它至於家學亦可謂蔽於近而違於逺矣更願思¶
之以求至當之歸不可自悞而復悞人也前書奉問謝公¶
<pb:KR4d0226_SBCK_033-6a>¶
之&KR0003;正疑其不能無病詳考從上聖賢以及程氏之&KR0003;論¶
下學處莫不以正衣冠肅容貌爲先蓋必如此然後心得¶
所存而不流於邪僻易所謂閑邪存其誠程氏所謂制之¶
於外所以養其中者此也但不可一向溺於儀章器&KR0070;之¶
末耳若言所以正所以謹者乃禮之本便只是釋氏所見¶
徒然横&KR0077;箇所以然者在胷中其實却無端的下功夫處¶
儒者之學正不如此更惟詳之¶
　　　答吕伯恭¶
學校之政名存實亡徒以䧟溺人心敗壊風俗不若無之¶
爲愈聞嘗有所&KR0117;正而苟且放縱者多不恱其事亦可想¶
而知矣然當留意於立教厲俗之本乃爲有&KR0024;若課試末¶
流小小得失之間則亦不足深較也向見所與諸生論&KR0003;¶
<pb:KR4d0226_SBCK_033-6b>¶
左氏之書極爲詳&KR0054;然遣詞命意亦頗傷巧矣恐後生傳¶
習益以澆漓重爲心術之害願亟思所以反之則學者之¶
幸也前書所引文理宻察&KR0004;看得不子細近詳考之似以¶
密爲祕密之密察爲觀察之察若果如此則似非本指也¶
蓋密乃細密之密察乃著察之察正謂豪&KR0117;之間一一有¶
分别耳故曰文理宻察足以有别只是一事非相反以相¶
成之&KR0003;也若道理合有分别便自顯然不可掩覆何必潜¶
形匿迹以求之然後爲得邪大抵聖賢之心正大光明洞¶
然四逹故能春生秋殺過化存神而莫知爲之者學者須¶
識得此氣象而求之庶無差失若如世俗常情支離巧曲¶
瞻前顧後之不暇則又安能有此等氣象邪不審髙明以¶
爲如何¶
<pb:KR4d0226_SBCK_033-7a>¶
　　　答吕伯㳟¶
所論孟子論二子之勇處文意似未然蓋賢字只似勝字¶
言此二人之勇未知其孰勝但孟施舎所守得其要耳蓋¶
不論其勇之孰勝但論其守之孰約亦文&KR0020;之常非以爲¶
二子各有所似而委曲回互也且二子之似曽子子夏亦¶
豈以其德爲似之哉直以其守氣養勇之分量淺深爲有¶
所似耳此亦非孟子之所避也大抵伯恭天資温厚故其¶
論平恕委曲之意多而熹之質失之&KR0064;悍故凡所論皆有¶
&KR0108;發直前之氣&KR0060;以天理揆之二者恐皆非中道但熹之¶
發足以自撓而傷物尤爲可惡而伯恭似亦不可專以所¶
偏爲至當也無以報箴誨之益敢效其愚不審然否因來¶
及之幸甚幸甚欽夫書來具道近事曲折少釋憂懣想賛¶
<pb:KR4d0226_SBCK_033-7b>¶
助之力爲多出入無疾朋來無咎大率致意此語尤切當¶
然想巳有成規更願凡百毖重以圖萬全最是人材難全¶
懲其所短則遺其所長取其所長則雜其所短此須大段¶
子細著眼力乃可無悔吝耳¶
　　　答吕伯恭¶
所喻閑先聖之道竊謂只當如閑邪之閑方與上下文意¶
貫通若作閑習意思固佳然恐非孟子意也政使必如是¶
&KR0003;則閑習先聖之道者豈不辨析是非反復同異以爲致¶
知格物之事若便以爲務爲攘斥無歛藏持養之功而不¶
敢爲則恐其所閑習者終不免乎豪&KR0117;之差也若顔子則¶
自不須如此所以都無此㾗迹耳此事本無可疑但人自¶
以其氣質之偏縁情立義故見得許多窒礙若大其心以¶
<pb:KR4d0226_SBCK_033-8a>¶
天下至公之理觀之自不須如此回互費力也所論智仁¶
勇之意則甚精密然&KR0027;山之&KR0003;亦不可廢蓋以其理言之¶
則所至雖不同而皆不可闕如左右之&KR0003;是也若以其所¶
至之地言之則仁者安之知者利之勇者強焉又自各有¶
所主如&KR0027;山之&KR0003;矣然此兩&KR0003;者要之皆不可廢經緯以¶
觀其意始足如何動靜隂陽之&KR0003;竟未了然何耶豈非向¶
來奉答者未得其要有以致賢者之疑乎比再觀之方以¶
爲病欲别爲&KR0003;以奉報今以來喻所引者推明之似却更¶
分明也夫謂人生而靜是也然其感於物者則亦豈能終¶
不動乎今指其未發而謂之中指其全體而謂之仁則皆¶
未離乎靜者而言之至於處物之宜謂之義處得其位謂¶
之正則皆以感物而動之際爲言矣是則安得不有隂陽¶
<pb:KR4d0226_SBCK_033-8b>¶
體用動靜賔主之分乎故程子曰仁體義用也知義之爲¶
用而不外焉者可以語道矣世之論義者多外之不爾則¶
混然而無别非知仁義之&KR0003;者也此意極分明矣且體用¶
之所以名政以其對待而不相離也今以靜爲中正仁義¶
之體而又謂中正仁義非靜之用不亦矛盾杌棿之甚乎¶
意者專以知覺名仁者似疑其不得爲靜恐當因此更加¶
究察所謂仁者似不專爲知覺之義也¶
　　　答吕伯恭¶
乆不聞問方切懐仰得元履書乃知賢閣安人奄忽喪逝¶
驚愕良深伏惟伉儷義重傷悼難堪區區所願約情就禮¶
爲君親徳業千萬自重幸甚欽夫去國聞之駭然想驟失¶
講論之益無佳况也道逺不敢請其&KR0003;然吾道之難行亦¶
<pb:KR4d0226_SBCK_033-9a>¶
可知矣柰何柰何因便草此奉慰不敢别具狀䟽諒蒙識¶
察不次¶
　國器云亡極可傷今日又聞賔之亦逝去善&KR0011;凋殘甚¶
　可慮也知言疑義再冩欲奉呈又偶有長沙便且&KR0009;欽¶
　夫處屬渠轉&KR0009;若到千萬勿示人但痛爲指&KR0933;爲幸功¶
　夫易間斷義理難推㝷而歳月如流甚可憂懼柰何柰¶
　何¶
　　　答吕伯恭¶
前日因便附書今旣逹否比日冬深氣候暄燠伏惟進德¶
有相尊候萬福熹去喪不死痛慕亡窮它無可言者但塵¶
務汨没舊學蕪廢思得從容少資警益而不可得欽夫又¶
一向不得書懐想旣深憂懼亦甚柰何今以舅氏之葬當¶
<pb:KR4d0226_SBCK_033-9b>¶
走尤溪魏&KR0063;仲來墓次得以略聞動靜因其行附訊匆匆¶
不及究所欲言者歳晩願言爲道學自重因便來時枉書¶
有以警䇿疲懦者不憚煩深所頋望前書許&KR0009;條對之文¶
亦幸早得之也¶
　　　答吕伯㳟¶
近因元履之子附狀必逹比日冬温伏惟德業有相尊候¶
萬福建人劉氏兄弟(爚/炳)同預薦送乃翁亦以免舉試禮部¶
皆欲見於門下熹新阡與其居密邇兩年相從甚熟知其¶
&KR0285;學可教因其行復附此爲先容幸與之進餘巳具前書¶
此不縷縷幸察¶
　　　答吕伯恭¶
便中辱書感慰信後巳經新&KR0010;伏惟君子履端多納福祐¶
<pb:KR4d0226_SBCK_033-10a>¶
熹免䘮不死無足言者去冬以舅氏之䘮再走尤溪逼&KR0010;¶
方歸而目前俗冗事狀殊迫猝無佳思舊學益荒蕪矣向¶
所附呈諸&KR0003;幸反覆痛箴藥之區區猶有望也立論相髙¶
吾人固無此疑然只要得是當亦良不易耳論治固有序¶
然體用亦非判然各爲一事無今日言此而明日言彼之¶
理如孟子論愛牛制産本末雖殊然亦罄其&KR0003;於立談之¶
間大抵聖賢之言隨機&KR0063;物&KR0004;無理事精粗之别其所以¶
格君心者自其精神力量有感動人處非爲恐彼逆疑吾¶
&KR0003;之迂而姑論無事之理以嘗試之也若必如此則便是¶
世俗較計利害之&KR0059;何處更有聖賢氣象耶愚見如此更¶
惟精思而可否之區區之論所以每不同於左右者前後¶
雖多要其歸宿只此毫&KR0117;之間講而通之將必有日矣奏¶
<pb:KR4d0226_SBCK_033-10b>¶
篇伏讀感發良多愚意尚恐其詞有未逹者此人立俟未¶
暇詳叩臨書傾想無巳正逺惟益進徳業自愛重是所願¶
望¶
　　　答吕伯恭¶
慰問之誠謹具前幅比日中夏乆雨伏惟純孝感格體力¶
支勝熹自泉福間得侍郎中丈教誨蒙以契舊之故愛予¶
甚厚比年以來闊别雖乆而書䟽相繼&KR0324;厲警飭皆盛徳¶
之言感激銘佩何日敢忘區區尚冀異時得奉几杖於寂¶
寞之濵以畢餘誨豈謂不淑遽至於此聞訃悲咽不能爲¶
懐而山居深僻無婺女之便以故至今不能致一書以道¶
此懐且候左右哀疚以來興&KR0230;之狀徃來於心如食物之¶
不下也不審能亮之否左右孝誠切至何以堪此然門戸¶
<pb:KR4d0226_SBCK_033-11a>¶
之&KR0009;朋友之望實不爲輕千萬節抑以慰逺懐人物&KR0396;然¶
伏&KR0083;増涕¶
　　　答吕伯恭¶
襄奉卜吉定在何時只就婺女否熹貧窶之甚不能致一¶
奠之禮又以地逺不得伏哭柩前楚愴之懐無以自見柰¶
何此書因趙守轉示韓丈書始得宛轉附此却託韓丈致¶
之不知逹在何時過此又復悠悠無通問處矣熹向以召¶
命不置欲自載一至近縣庶㡬得以一見㝷念無益且亦¶
貧甚無辦裹糧處遂復中輟巳&KR0267;懇哀祈諸公儻得報聞¶
何幸如之所欲言者無窮此書亦未敢旁及也¶
　　　答吕伯恭¶
便中伏奉手䟽伏讀感愴不能巳且審反虞之父又恨不¶
<pb:KR4d0226_SBCK_033-11b>¶
得從執紼者之後也即日霜寒伏惟哀慕有相孝履支福¶
熹窮陋如昔比復遭叔母之喪憂悴之外無可言者舊學¶
雖不敢廢然章句誦&KR0003;之間亦未見一安穩處所欲相與¶
講評反覆者非書札所能&KR0009;也示喻深知前此汗漫之非¶
幸甚比來講究必已加詳密矣累得欽夫書亦深欲伯恭¶
更於此用力也别&KR0083;數事求教幸一一批誨比日讀書此¶
&KR0011;甚多少冗不能詳録當俟後便耳祭禮略巳成書欲俟¶
之一兩年徐於其間察所未至今又遭此朞喪勢須卒哭¶
後乃可權宜行禮考其實而修之續奉&KR0009;求訂正也因便¶
附此復因韓丈致之未由承晤千萬以時節哀爲遺體自¶
愛幸甚幸甚¶
　　　答吕伯恭¶
<pb:KR4d0226_SBCK_033-12a>¶
專使奉教承新春以來孝履支福感慰深矣教告諄複警¶
䇿殊多離羣索居其害至此良可警懼蓋初心之善未始¶
不明但失照管即隨事汨没不自覺耳來介市書未還偶¶
有便人亦欲令持此書以徃因復附此未暇它及先此少¶
謝厚意言行二書亦當時草草爲之其間自知尚多謬誤¶
編次亦無法初不成文字因看得爲訂正示及爲幸餘俟¶
盛价還日别得奉問便遽草草¶
　　　答吕伯恭¶
伏奉近告竊審巳經祥&KR0021;追慕無窮尊體神相多福買茶¶
人書尚未領當是已徑之府中矣謝遣學徒杜門自治深¶
爲得䇿所造詣想日深矣恨未有承教之期爲悵恨耳但¶
爲舉子軰抄録文字流傳太多稽其所敝似亦有可議者¶
<pb:KR4d0226_SBCK_033-12b>¶
自此恐亦當少訒其出也如何如何禮運以五帝之世爲¶
大道之行三代以下爲小康之世亦畧有些意思此必粗¶
有來歴而傳者附益失其正意耳如程子論尭舜事業非¶
聖人不能三王之事大賢可爲也恐亦㣲有此意但記中¶
分裂太甚㡬以二帝三王爲有二道此則有病耳胡公援¶
引太深誠似未察也鄙見如此髙明復以爲如何因便附¶
問草草¶
眷集伏惟均慶山中有委勿外熹拜問¶
薛湖州昨日又得書其相與之意甚勤聞其學有用甚恨¶
不得一見之然似亦有好髙之病至謂義理之學不必深¶
窮如此則㡬何而不流於異端也耶其進爲甚驟亦所未¶
曉因書幸見告以其所自熹又拜¶
<pb:KR4d0226_SBCK_033-13a>¶
密菴主僧從穆近巳死其徒法舟見權管幹此菴元只作¶
古丞莊屋如可且令看守即求一榜并帖付之恐或别有¶
可令住者遣來尤佳但此菴所入亦薄非復謙老之時矣¶
只令法舟守之亦便也(古一本作右)¶
　　　答吕伯㳟¶
便中累辱手書伏審巳經練祭哀慕如新即日溽暑孝履¶
支福感慰之至熹昨巳作書欲遣兒子詣席下㑹連雨未¶
果行俟梅斷看如何也但此兒&KR0180;惰之甚在家讀書絶不¶
成倫理到彼冀親警誨或肯向前萬一只如在家時即乞¶
飛書一報當呼之使歸不令乆奉累也仁字之&KR0003;欽夫得¶
書云巳無疑矣所諭愛之理猶曰動之端生之道云爾者¶
似頗未親蓋仁者愛之理此理字重動之端端字却輕試¶
<pb:KR4d0226_SBCK_033-13b>¶
更以此意秤停之即無侵過用處之嫌矣如何劉&KR0054;士墓¶
誌不曽&KR0053;得早録&KR0009;幸甚欲作淵源録一書盡載周程以¶
來諸君子行實文字正苦未有此及永嘉諸人事跡首末¶
因書士龍告爲託其搜訪見&KR0009;也士龍相欵所論大者幸¶
喻及一二亦甚恨無因縁得相見渠更待闕耳其改命必¶
有以也前時湖州買茶人囬曽附書不知&KR0053;得否因書煩¶
扣之并爲致千萬意也菴牓巳付之其僧有狀今附此便¶
去擇之來此相聚甚樂有書納上元履春間不幸不起疾¶
甚可傷近方爲卜得地旦夕徃與謀葬也承問及之因便¶
拜狀草草餘巳具所遣兒子書矣¶
　　　答吕伯恭¶
潘守附致所予書得聞近况感慰之深信後暑毒異常伏¶
<pb:KR4d0226_SBCK_033-14a>¶
惟讀禮之餘孝履支福熹窮居碌碌無可言召命竟未能¶
免近&KR0013;堂帖督趣逾峻&KR0020;須一行至衢婺間恭俟罷遣或¶
得承晤何幸如之子澄過此兩三日諸况其能言之因其¶
行附此不復縷縷餘惟以時保衛區區至懇¶
眷集伏惟鈞安此間有骫勿外兒子寓食之計似終未穩¶
豈可終歳擾人耶幸更爲處之使賔主之間可乆處而不¶
厭乃佳耳與叔度書不欲深言此但老兄以意裁之則善¶
矣叔度惠書觀其論&KR0003;氣質良厚不易得也聞薛士龍物¶
故可駭可歎且恨竟不識斯人也¶
　　　答吕伯恭¶
昨以召㫖之嚴不免爲造朝計意經由必&KR0023;一見子澄之¶
行草草附問巳嘗及其故矣旣而忽有改秩奉祠之命知¶
<pb:KR4d0226_SBCK_033-14b>¶
&KR0023;遂退藏之願然襃寵過厚又有所不敢當者力爲懇辤¶
未知諸公頗見亮否萬一再三不如所請其將何以爲計¶
有以見教幸甚兒子乆欲遣去以此擾擾未得行謹令扣¶
師席此兒絶&KR0180;惰旣不知學又不能隨分刻苦作舉子文¶
今不逺千里以累髙明切望痛加鞭勒俾稍知自厲至於¶
擇交㳺謹出入尤望垂意警察如其不可教亦幾早以見¶
報或便遣還爲荷千萬勿以形迹爲嫌也賤迹如此又未¶
有承晤之日臨風怳然惟以時節哀爲道自愛¶
　　　答吕伯㳟¶
前書所諭仁愛之&KR0003;甚善甚善但不知如何立言可使學¶
者有所向望而施涵泳玩索之功又無容易領略之弊耶¶
因來喻及幸甚幸甚劉&KR0054;士誌文得之幸甚此&KR0011;文字此¶
<pb:KR4d0226_SBCK_033-15a>¶
間所已有者旦夕録呈切告據此以訪其所無異時成得¶
一書亦學者之幸也近得毗陵周教授數篇論語令兒子¶
帶去試一讀之以爲與程門諸君子孰髙孰下也以一言¶
語及爲幸長沙此三兩月不得書邵武有孟子&KR0003;不知所¶
疑云何預以見告俟得本考之也然此等文字流傳太早¶
爲害不細昨見人抄得節目一兩條巳頗有可疑處不知¶
全書復如何若洙泗言仁則固多未合當時亦不當便令¶
盡版行也吾人安得數月相携於深山無人之境共出其¶
書一啇訂之以求至當之歸乎更有數條又具别&KR0083;幸早¶
垂教也¶
　　　答吕伯恭¶
方作書欲附便未行而兵子還辱書至感又得&KR0060;聞比日¶
<pb:KR4d0226_SBCK_033-15b>¶
秋清孝履支福至慰至慰熹賤跡且爾辤免未報爲撓不¶
爲巳甚之戒甚荷愛念(此非所/以爲髙)但坐邀禮命有所未安今¶
且得力辤冀蒙相捨若其不&KR0023;又别相度耳(若&KR0004;意則直/欲力辤雖使)¶
(得罪亦無/所避也)欽夫得書觀其語意亦似不以爲可受也更望¶
審思復以見教幸甚幸甚時位之戒敢不敬承欽夫移書¶
見戒一二事亦&KR0011;此顧恐偏蔽巳甚矯革爲難未知終能¶
副朋友所期否耳今歳紛紛蓋爲初不爲備率然整頓故¶
有此患近巳預爲嗣歳之備亦自不至此也周教授語解¶
誠如所喻愚意其篤實似尹公謹嚴過之而純熟或不及¶
也髙明以此語爲如何小兒無知仰累鞭䇿感愧深矣在¶
家百計提督但無柰其&KR0180;何今得嚴師畏友先與撃去此¶
病庶或可望其及人也又得叔度叔昌書兒子書中及回¶
<pb:KR4d0226_SBCK_033-16a>¶
兵口&KR0003;荷其照屬之意良厚益深愧怍偶欲入城臨行冗¶
甚作此附便餘俟後便也匆匆¶
　　　答吕伯恭¶
人還承答字感慰之深比日秋高伏惟孝履支福熹碌碌¶
無足言者誨諭辤受之義此亦方以爲撓若如來教雖可¶
逆避將來之患顧恐於今日義理未安耳幸更爲思之因¶
書見告爲望懇懇兒子旣蒙容受感佩非常不知能應程¶
課入規矩否凡百更望矜念愚懇痛賜鞭䇿爲幸之甚即¶
不可教亦告早以垂喻即遣還尤幸也横渠集刋行甚善¶
但不知用何處本若蜀中本即所少文字尚多俟&KR0009;來看¶
或當&KR0024;即作别集也&KR0003;文此亦無好本因便巳作書與劉¶
子和言之矣欽夫近得書&KR0009;語解數叚亦頗有未合處然¶
<pb:KR4d0226_SBCK_033-16b>¶
比之向來&KR0053;歛慤實則巳多矣言仁諸&KR0003;録呈渠别&KR0009;仁¶
&KR0003;來比亦答之并録去有未安處幸指誨也因便致問正¶
逺節哀自重爲請¶
　　　答吕伯恭¶
仁&KR0003;近再改定比舊稍分明詳宻巳復録呈矣此&KR0003;固太¶
淺少含蓄然竊意此等名義古人之教自其小學之時巳¶
有白直分明訓&KR0003;而未有後世許多淺陋玄空上下走作¶
之弊故其學者亦曉然知得如此名字但是如此道理不¶
可不著實踐履所以聖門學者皆以求仁爲務蓋皆巳略¶
曉其名義而求實造其地位也若似今人茫然理㑹不得¶
則其所汲汲以求者乃其平生所不識之物復何所向望¶
愛&KR0003;而知所以用其力邪故今日之言比之古人誠爲淺¶
<pb:KR4d0226_SBCK_033-17a>¶
露然有所不得巳者其實亦只是祖述伊川仁性愛情之¶
&KR0003;但剔得名義稍分界分脉絡有條理免得學者枉費心¶
神胡亂揣摸喚東作西爾若不實下恭敬存養克巳復禮¶
之功則此&KR0003;雖精亦與彼有何干渉耶故&KR0077;謂此&KR0003;正所¶
以爲學者向望之標準而&KR0004;未嘗侵過學者用功地歩明¶
者試一思之以爲如何似不必深以爲疑也自巳功夫與¶
語人之法固不同然如此&KR0003;却似有王氏所論高明中庸¶
之弊也須更究其曲折略與彼&KR0003;破乃佳¶
　　　答吕伯㳟¶
昨日作書欲附便行今日忽得守示&KR0023;聞比日冬寒孝履¶
支福旣以感慰又得别紙誨諭之詳伏讀再三警發甚至¶
其爲欣荷又不自勝但所謂飽經歷眞切磨者不敢當耳¶
<pb:KR4d0226_SBCK_033-17b>¶
區區巳復詳具求教顒俟益論也辤免文字附沈尹專人¶
自七八月間去此意其巳到近託人致懇廟堂求聽所請¶
得報乃云文字未至良以爲疑得子澄書乃其人更過何¶
處取書計今必巳至矣當時若知其迂回如此只發遞去¶
自無浮沉也然部中行下建寧又云巳給批書此須作熹¶
狀申部出給熹旣不受不知此文字是如何行遣都不可¶
暁亦不知此物今在何處杜門無事乃有此撓聞是韓丈¶
拈出前此亦未知今旣如此狼狽&KR0077;須得韓丈出手大家¶
收救莫令到無&KR0053;拾處乃荷相念然又不欲作書彼亦未¶
必以爲誠然不知可煩老兄因書一言所以不敢受之意¶
非出矯僞得自廟堂上辤免文字特依所乞再授元官差¶
監嶽廟便是一箇出場也前日作書忘記及此因問之及¶
<pb:KR4d0226_SBCK_033-18a>¶
復此忉忉千萬垂念也康節恐是打乖法門非辤受之正¶
伊川再受西監止是叙復元官還莅舊職又可逡巡解去¶
即與今日事體全不相似皆未敢援以自比欽夫書來亦¶
云豈可逆料後患而先汨所守之義此語亦甚直截然渠¶
却不曽爲思量如何解免得脫若只如此厮啀恐非臣子¶
所敢安也千萬便爲盡以此意逹之韓丈得早爲解紛幸¶
甚幸甚夜作此書不能它及¶
　　　答呂伯㳟¶
便中辱書教感慰之深信後怱怱巳迫長至伏惟感時追¶
慕何以爲懐神相孝履起處萬福熹昨以叔母之葬走政¶
和徃返月餘今適反舎泪没無好况它無足言者臨行寓¶
書有所咨扣想巳聞徹得早報及爲幸兒子極感教誨不¶
<pb:KR4d0226_SBCK_033-18b>¶
知近復如何正唯&KR0180;惰不肯勤謹檢飭此爲大患計必有¶
以變化之爲文稍能入律否&KR0004;欲歳下令略歸今思之恐¶
徒勞徃返不若且令留彼度歳旣蒙矜念如此當不異父¶
兄之側矣但乆溷潘宅不自安耳子澄一書告爲附便陸¶
子夀聞其名甚乆恨未識之子澄云其議論頗宗無垢不¶
知今竟如何也學者用工不實之弊誠如來誨不但學問¶
今凡一小事才實理㑹便自然見道理漸漸出來也近見¶
建陽印一小&KR0125;名精&KR0016;云出於賢者之手不知是否此書¶
流傳恐誤後生輩讀書愈不成片段也雖是學文恐亦當¶
就全篇中考其節目&KR0028;鍵又諸家之格轍不同左右采&KR0023;¶
文&KR0020;反戻亦恐不能完粹耳因筆及之本不足深論也因¶
便禀此草草¶
<pb:KR4d0226_SBCK_033-19a>¶
　　　答吕伯恭¶
便中連辱手教感慰亡喻即此歳除伏惟感時追慕神相¶
純孝起居支福熹碌碌如昨無所可言但懇辤旣不得請¶
又&KR0013;堂帖檢坐近降行下然觀立法之意乃爲有官職之¶
事者設與此避過恩辤逸禄者&KR0004;不相&KR0028;巳復注釋此意¶
别作狀回申矣亦得韓丈書敦勉甚至&KR0077;爲合下見得此¶
一邊義理稍重未能勇從萬一果掇疑怒亦無所避之也¶
韓丈必巳開府前日臨安人回巳附書致謝此便遽又當¶
除日百冗不暇再作也兒子蒙教督甚至舉家感激不可¶
言但所作大義似未入律聞亦巳令專治此業甚善觀其¶
氣質似亦只做得舉子學初尚恐其不成今旣&KR0170;&KR0324;誘不¶
知上靣更能進歩否此亦必待其自肯非他人所能彊也¶
<pb:KR4d0226_SBCK_033-19b>¶
子澄去就從容甚可喜昨聞周子充辭郡得請今又睹此¶
益知辭受由人而不在於時豈彼能之而我不能哉若來¶
喻所云親切用工處誠亦更當致力想相見必熟講之矣¶
范伯崇云歸途亦欲請見今皆巳到未耶淵源録許爲序¶
引甚善兩處文字告更趣之&KR0021;禮巳冩納汪丈處託以轉¶
&KR0009;不知何爲至今未到然其間有節次修改處俟旦夕别¶
録呈求訂正也所論克巳之功切中學者空言遥度之病¶
然向來所論且是大綱要識得仁之名義氣味令有下落¶
耳&KR0004;不謂只用力於此便可廢置克巳之功然亦不可便¶
將克巳功夫占過講習地位也中間有一書論古人小學¶
巳有如此訓釋一段其詳幸更考之然克巳之誨則尤不¶
敢不敬承也欽夫近得書别&KR0009;言仁録來修改得稍勝前¶
<pb:KR4d0226_SBCK_033-20a>¶
本仁&KR0003;亦用中間反覆之意改定矣聞其園池増闢盡得¶
江山之勝書來相招屬此蹤跡未自由又郷里饑儉未敢¶
輕諾之也王教授來值熹入城不得相見以老兄所稱許¶
如此甚恨未及識之耳小本易傳尚多誤字巳令兒子具¶
禀大本校讎不爲不精尚亦有闕誤掃塵之喻信然能喻¶
使改之爲幸聞又刻春秋胡傳更喻使精校爲佳大抵須¶
兩人互讎乃審耳兩人一誦一聽看如此一過又易置之¶
横渠集巳畢未耶得本早以見&KR0009;幸甚如此間程集似亦¶
可作小本流布盖版在官中終是不能廣也向議欲刋&KR0003;¶
文不知韓丈有意否試扣其&KR0003;因賛成之爲佳偶便附此¶
除日百冗不能旣所欲言惟千萬節哀自愛以振吾道爲¶
祝怱怱不宣¶
<pb:KR4d0226_SBCK_033-20b>¶
　　　答吕伯恭¶
歳律更新伏惟感時追慕何以堪之神相孝思體力攴勝¶
熹此粗如昨歳前附一書於城中㝷便不知逹否&KR0083;尾所¶
扣婺人番開精義事不知如何此近傳聞稍的云是義烏¶
人&KR0003;者以爲移書禁止亦有故事鄙意甚不欲爲之又以¶
爲此費用稍廣出於衆力今粗流行而遽有此患非獨熹¶
不便也試煩早爲問故以一言止之渠必相聽如其不然¶
即有一狀煩封至沈丈處唯速爲佳蓋及其費用未多之¶
時止之則彼此無所傷耳熹亦欲作沈丈書又以頃辭免¶
未&KR0023;不欲數通都下書只煩書中爲道此意此舉殊覺可¶
&KR0015;然爲貧謀食不免至此意亦可諒也正逺萬萬節哀自¶
重餘巳具前書矣便遽草草¶
<pb:KR4d0226_SBCK_033-21a>¶
　　　答吕伯恭¶
自經新歳未及上問竊惟孝思有相起處支福祥禫計亦¶
不逺追慕想難爲懐也熹屏居如昨向來辭免堂中竟用¶
檢㑹近降海行指揮行下不免再具狀懇辭矣梁公至此¶
相見之後始知前此請之由&KR0168;亦爲言於諸公今兹之請¶
其必遂矣此外無致力處姑復任之但惕息俟罪而巳去¶
冬了叔母葬事又人事出入迫歳方小定開正復擾擾才¶
得旬日休息又以梁公遭憂不免入城弔之計又須旬日¶
徃返加以親舊間死喪弔送犇走不暇鄉民又巳嗸嗸告¶
飢此皆不免勞心費力殊覺胷次塵埃學業固無由進益¶
至於尤悔之積亦有不暇&KR0039;檢者每一念之如此紛紛竟¶
亦何益欲舎此以求講論規誨之助而不可得則亦悵然¶
<pb:KR4d0226_SBCK_033-21b>¶
而巳欽夫得書相招爲湘中之遊以此未能行然它亦有¶
使人不欲前者至於老兄相去不逺亦無從相見胷中所¶
欲言者無窮偶有便行臨出不及拜書道中作此&KR0009;家中¶
令付之匆匆不及究所懐之一二若免喪之後不免復爲¶
禄仕能求一官南來否乎引領馳情尚冀節哀自愛不宣¶
　　　答吕伯㳟¶
便還奉教感慰之深即日春和伏惟孝履支福巳經祥&KR0021;¶
追慕何窮然俯就先王之制誠有望於賢者熹再辤未報¶
惕息俟命未知所以爲計也承問感感衢温文字幸早留¶
意&KR0009;及横渠文集此有一冩本比此増多數篇偶爲朋友¶
借去俟取得&KR0009;呈可作别集以&KR0024;此書之闕也所喻講學¶
克巳之功裒多益寡政得恰好此誠至論然此二事各是¶
<pb:KR4d0226_SBCK_033-22a>¶
一件功夫學者於此須是無所不用其極然後足目俱到¶
無偏&KR0029;之患若如來喻便有好仁不好學之蔽矣且中庸¶
言學問思辯而後繼以力行程子於涵養進學亦兩言之¶
皆未嘗以此包彼而有所偏廢也若曰講習漸明便當痛¶
下克巳功夫以踐其實使有以眞知其意味之必然不可¶
只如此&KR0003;過則其言爲無病矣昨答敬夫言仁&KR0003;中有一¶
二段巳&KR0003;破此病近看呉才老論語&KR0003;論子夏吾必謂之¶
學矣一章與子路何必讀書之云其弊皆至於廢學不若¶
行有餘力則以學文就有道而正焉可謂好學之&KR0011;乃爲¶
聖人之言也頗覺其言之有味不審髙明以爲何如因便¶
附此不盡所懐餘惟節抑餘哀千萬保重¶
眷集伏惟均休子約巳别奉書矣兒子乆累教拊舉家愧¶
<pb:KR4d0226_SBCK_033-22b>¶
荷不可勝言更願終賜使隨其資之髙下有所成就幸甚¶
固不敢大望之也子澄伯崇到彼所講何事伯崇且還江¶
西尚未到里中也叔度&KR0009;得薛士龍行狀讀之使人&KR0099;歎¶
不巳不知所著諸書嘗見之否今有書吊其家煩爲致之¶
欲求中庸大學論語&KR0003;及隂符握竒揲&KR0433;本政叙凡七書¶
不審能爲致之否此委却望不外¶
　　　答吕伯恭¶
前月末及此月&KR0004;兩附便拜狀不知逹否府中轉致近教¶
&KR0023;聞比日春晩尊候萬福感慰深矣熹屏居如昨近出展¶
墓遂豋廬山小菴在&KR0012;峯絶頂之側少留旬日舉目雲山¶
盡數百里足以稍滌塵滯它無足言也懇辤未報若不將¶
上則不若不報之爲愈今幸如此且爾偷安耳示喻專心¶
<pb:KR4d0226_SBCK_033-23a>¶
致志之功警發昬惰爲幸甚矣但年來浸益多事雖書䇿¶
功夫亦不能得相接續此爲可懼至於朋友亦正自難得¶
人大抵氣習巳偏而志力不彊殊未有以慰人意者門墻¶
之下渠亦有其人乎誘接之道雖各不同要是且令於平¶
易明白處漸加功夫時加警䇿而俟其自得此爲正法耳¶
弟子職女戒二書以温公家儀系之尤溪欲刻未及而漕¶
司取去今巳成書納去各一本初欲遍&KR0009;朋舊今本巳盡¶
所存只此矣如可付書肆摹刻以廣其傳亦深有&KR0024;於世¶
教或更得數語題其後尤幸也外書淵源二書頗有緒否¶
幸早留意兒子荷教誨舉家感刻昨&KR0055;慮其經義踈闊今¶
得略有條理甚幸甚幸新茶三十夸謾到左右因便附此¶
草草不宣¶
<pb:KR4d0226_SBCK_033-23b>¶
　　　答吕伯㳟¶
昨巳具前幅而便信差池便中又辱况書慰感亡量聞携¶
書入山水勝處想講學之餘日有佳趣小兒亦得從行荷¶
意愛厚矣感刻何敢忘也所論呉才老&KR0003;經之意切中其¶
病然在今日平心觀之却自是好語也學記深造自得之¶
語初亦覺其過欲改之則巳刻石不及矣以此知人心至¶
靈只自家不穩處便須有人&KR0039;檢也李習之在唐人特然¶
知中庸之爲至亦不可多得然其所論實本佛老之&KR0003;故¶
特於序文發之蓋不遺其善而抑揚之間亦不爲無意似¶
不可謂不足而略之也哀公問政以下數章本同時答問¶
之言而子思刪取其要以發明傳授之意鄙意正謂如此¶
舊來未讀家語嘗疑數章文章相屬而未有以證之及讀¶
<pb:KR4d0226_SBCK_033-24a>¶
家語乃知所疑不繆耳天斯昭昭之多以下四條譬諭似¶
以天地爲積而至於大者文意頗覺有礙不知當如何&KR0003;¶
幸見教他所欲請者甚衆臨書怱怱忘之顧未有靣論之¶
日兹爲恨恨耳¶
　　　答吕伯㳟¶
子約惠書巳奉報矣不知何故如此猶豫前郤此不誠不¶
敬之本於進道中正是莫大之病須痛加治療熹書中巳¶
極言之想從容之際亦必有以警之也呉晦叔來犇其母¶
之䘮今日方見之能道欽夫病狀亦得欽夫書今巳復常¶
矣晦叔亦多病癯瘁也人各有偏非見徹克盡所不能免¶
此誠至論佩服不敢忘也小兒無知荷教誨之意甚厚異¶
時稍識去就不知何以爲報也但乆擾叔度兄弟甚不自¶
<pb:KR4d0226_SBCK_033-24b>¶
安又聞浙東艱食恐向後道路難行今專此人去恐可遣¶
歸即從韓丈借人送歸或尚可少留即亦唯長者之命歸¶
來却無讀書處也熹書中巳詳禀韓丈矣其去住遲速却¶
在裁度也大學中庸墨刻各二本子魚五十尾并以伴書¶
幸留之它委勿外熹再拜上問¶
　　　答吕伯恭¶
熹&KR0427;易拜問台眷伏惟上下均安子約賢友不及奉狀前¶
書所講必有定論因來幸示及兒子乆累誨督春來不得¶
書不知爲學復如何向令請問選録古文之意不知曽語¶
之否此間與時文皆巳刋行於鄙意殊未安也近年文字¶
姦巧之弊熟矣正當以渾厚朴素矯之不當崇長此等推¶
波以助瀾也明者以爲如何尤川新學二刻令兒子持納¶
<pb:KR4d0226_SBCK_033-25a>¶
求教幸爲一觀記文之謬千萬指示也¶
　　　答吕伯㳟¶
便中連三辱書感慰無量即日庚伏酷暑伏惟禮制有終¶
永慕何巳神相尊候動止萬福熹杜門如昨辤免不遂今¶
日巳拜命矣屢煩惇&KR0134;愧荷之深前日得王漕書亦具道¶
盛意也三釡之樂永&KR0018;&KR0004;心方此感愴忽又聞一表兄之¶
喪明日當復犇赴亟遣此人喚小兒還家草草布此未暇¶
它及此兒乆荷教育舉家感德無窮今迫試期幸聽其歸¶
異時復遣卒業終以累髙明也巳有書懇韓丈借人更告¶
借以一言得早還家爲幸承從人嘗至三衢汪丈必甚欵¶
所論何事因書及之熹辭免巳决秋冬間無事或可出入¶
甚思承教但未敢預期耳正唯以時進德自重爲禱不宣¶
<pb:KR4d0226_SBCK_033-25b>¶
熹頓首再拜上狀¶
聞懐玉山水甚勝若㑹於彼道里均矣如何¶
　　　答吕伯㳟¶
兒子歸承手書之貺感慰良深秋氣漸凉伏惟尊候萬福¶
熹昨以事一至城中還家諸况如昨蓋無足言者懐玉之¶
約遲以明年無所不可但兒子&KR0003;車馬自㑹稽遂如天台¶
鴈蕩不審亦可留此勝㮾以俟來春相與俱行否若爾則¶
不必登懐玉只自此徑走婺女相就而行也兒子歸來不¶
惟課業勝前至於情性作爲亦比徃時小異信乎親炙薫¶
陶之效舉家感德不可名言但惜乎其氣質本凡又無意¶
於大受不足以希升堂之列耳還日又蒙借人津遣尤以¶
懼荷但歸來衮衮俗務汨没不得如臨行所戒次第場屋¶
<pb:KR4d0226_SBCK_033-26a>¶
得失初非所期亦復任之耳損减&KR0053;歛之喻真實切當謹¶
銘坐右不敢忘也汪丈進德不倦後學幸甚但其所辨石¶
林燕語頗留意於儀章器數之間此曽子&KR0001;謂則有司存¶
者豈其餘力之及此耶專意於此則亦非區區所敢知者¶
矣長沙頻得書地逺難得相見此公踈快書中不敢盡言¶
心之所憂亦㣲詞以見晦叔歸因託&KR0009;懐想其亦樂聞之¶
但事有日生者須推&KR0011;以通之則告者不費而聞者有深¶
益耳中庸章句一本上納(此是草本/幸勿示人)更有詳&KR0003;一書字多¶
未暇餘俟後便&KR0009;去有未安者一一條示爲幸大學章句¶
并徃亦有詳&KR0003;後便&KR0009;也此謂知之至也一句爲五章闕¶
文之餘簡無疑更告詳之系於經文之下却無&KR0003;也淵源¶
外書皆如所喻但亦須目下不住㝷訪乃有成書之日耳¶
<pb:KR4d0226_SBCK_033-26b>¶
别&KR0083;所論更俟參訂奉報叔度此人巳留數日不欲乆稽¶
之且附此書遣還也未即承教馳想亡窮惟千萬爲道自¶
愛¶
　　　答吕伯㳟¶
昨自叔度人還之後一向不得奉問豈勝向仰比日冬温¶
伏惟味道有相尊候萬福熹杜門如昔無足言者昨附去¶
中庸大學等書如何未相見間便中得條示所未安者幸¶
幸近稍得暇整頓得通鑑數卷頗可觀欲&KR0009;未有别本俟¶
來春持去求是正也聞老兄亦爲此功夫不知規摹次第¶
如何此間頗苦難得人啇量正唯條例體式亦自難得合¶
宜也如温公舊例年號皆以後改者爲正此殊未安如漢¶
建安二十五年之&KR0004;漢尚未亡今便作魏黄初元年奪漢¶
<pb:KR4d0226_SBCK_033-27a>¶
太速與魏大遽大非春秋存陳之意恐不可以爲法此&KR0011;¶
尚一二條不知前賢之意果如何爾所欲言者甚衆此便¶
又遽不及究一二春初即治温台之行承教且不逺矣向¶
寒伏冀爲道自愛不宣十月十四日熹頓首再拜上狀¶
熹&KR0427;易再拜上問眷集伏惟均慶子約賢友不及拜書兒¶
輩附拜問禮大兒本即遣去席下又一動亦費力來春當¶
自携行但恐又難去叔度處不知當置何許也前書所扣¶
一二事因便告早及之欲爲之備貧家辦事爲難須及早¶
料理也此書附建陽范澤民解元渠去赴省云欲便道請¶
見其人老成孝友誠慤朋輩間所難得然苦貧此行甚費¶
力或有可接手處得與垂念幸甚幸甚此委不外熹&KR0427;易¶
拜問¶
<pb:KR4d0226_SBCK_033-27b>¶
　韓丈政成想多暇日相見便遽不敢草草爲書語次告¶
　略及之幸甚幸甚熹拜懇¶
　　　答吕伯㳟¶
近以書附建陽范澤民秀才計巳次第問逹人至伏奉手¶
誨竊審比日冬寒尊候萬福感慰之劇功衰之戚不易爲¶
懐痁疾想一向平復乆矣杜門進學所造想日深所謂凝¶
聚收歛是大題目此不易之論乃功夫根本至謂察助長¶
之失乃其間節宣之宜耳此語却恐未盡蓋平論之則有¶
事勿正勿忘勿&KR0135;自是四事不&KR0063;偏察其一若偏論之則¶
助者已是用意太過之病若又以察隨之&KR0060;恐轉見紛&KR0368;¶
此須更審之恐或立辭之病耳中庸解固不能無謬誤更¶
望細加考訂來春靣叩以盡鄙懐也叔度云欲傳録此非¶
<pb:KR4d0226_SBCK_033-28a>¶
所愛者况在同志何所不可但恐未成之書若縁此流布¶
不能不誤人耳巳書懇其且俟相見商榷之後度可傳則¶
傳之亦未爲晩也聘禮謹如所戒來春到彼便可先畢此¶
禮但叔度書云其令女方年十三歳此則與始者所聞不¶
同此児長大鄙意欲早爲授室如温公之儀則來歳巳可¶
爲婚此并候到彼靣議來日欲爲次子納婦入夜百冗草¶
草修報目昏不成字承教不逺預以自幸未間更冀以時¶
珎重¶
　　　答吕伯㳟¶
自冬來五&KR0013;誨示出入多故復苦少便都不得奉報豈勝¶
愧仰昨聞㓜弟之䘮復遭功衰之&KR0429;伏惟悲痛何以堪處¶
而营治襄事亦不能不劳神觀區區尤劇馳情比日&KR0010;窮¶
<pb:KR4d0226_SBCK_033-28b>¶
伏惟尊候萬福熹碌碌粗安無足言但叔京自冬&KR0004;與邵¶
武朋友三兩人來寒泉相䖏旬日旣歸即病十一月末間¶
手書來告訣得之驚駭即走省至則巳不起數日矣朋友¶
間如此公者不易得極可傷痛然其病中極了了語不及¶
&KR0059;所以教子弟者語皆可記所與熹書并令致意諸朋友¶
今録去一通度其意於當世之慮不無望於伯恭當亦爲¶
愴然也然不必以示它人爲幸熹開正當復徃爲料理葬¶
比來甚覺衰憊不堪犇走然不得不爲一行也兒子蒙收¶
教極感矜念更望痛加鞭䇿千萬幸甚昨所獻疑本末倒¶
置之病明者巳先悟其失不知近來所以開導之際其先¶
後次第復如何因來見告爲幸機仲擴之來皆未相見擴¶
之過此日熹往邵武未歸但留書云老兄有所見教一二¶
<pb:KR4d0226_SBCK_033-29a>¶
事甚恨未得聞也其間略&KR0003;遺書不須刪定與來書似不¶
相照不知果如何然渠開正須復來此當細扣之便中亦¶
望批喻也渠託於縣宰之館誠似未便聞老兄亦嘗警告¶
之并俟其來細與啇榷令去請教也修定書&KR0003;甚善得并¶
程書詩外傳等節次見&KR0009;甚幸前書託求本政書續&KR0264;圖¶
子論事録等望留意近桂林&KR0009;本政書後更有一二種文¶
字巳屬其别&KR0009;老兄處或可并&KR0024;足成一家之書也欽夫¶
書來及其爲政之意甚羙令作脩舜庿碑文題目不小勉¶
彊成之不及求教爲恨今亦未暇録呈它時當見之耳間¶
更欲脩尭廟此其&KR0020;必當属筆於老兄也熹近讀易覺有¶
味又欲脩吕氏郷約郷儀及約冠昬喪&KR0021;之儀削去書過¶
行罰之&KR0011;爲貧富可通行者苦多出入不能就又恨地逺¶
<pb:KR4d0226_SBCK_033-29b>¶
無由質正然旦夕草定亦當&KR0009;呈俟可否然後改行也所¶
懼自脩不力無以率人然果能行之彼此交警亦不爲無¶
&KR0135;耳季通昨欲出浙竟不能行今復欲謀之亦未定旦夕¶
相見當致盛意&KR0063;仲書亦未有報也今日歳除郷人有告¶
行者草草附此未究所懐願言爲道自重以對大來之亨¶
區區至望不宣熹頓首再拜¶
　　　答吕伯恭¶
昨承枉過得兩月之欵警誨之深感發多矣别去怱怱兩¶
月向仰不少忘便中奉告承巳稅駕欣慰之劇信後秋氣¶
巳清伏惟尊候萬福熹還家數日始登廬山之頂清曠非¶
復人境但過清難乆居耳至彼與季通方議丹丘之行忽¶
得來教爲之惘然&KR0077;悔前日不且挽留或更自鵝湖追逐¶
<pb:KR4d0226_SBCK_033-30a>¶
入懐玉深山坐數日也損約收歛此正區區所當從事日¶
前外事有不得已而&KR0063;者自承警誨什損四五矣自此向¶
裏漸漸整治庶㡬寡過但恐密切處不似外事易謝絶也¶
綱目草藁略具俟冩校淨本畢即且休歇數月向後但小¶
作功程即亦不至勞心也向來之病非書累人乃貪躁内¶
發而然今當就此與作節度庶㡬小瘳耳汪丈文字巳冩¶
&KR0009;之矣韓丈近得書問清議二字所出何書殊不省記但¶
憶劉元城語耳因書告見教唐裝之&KR0003;此亦多知其誤紊¶
官制此欲救其小而不知其一於大者之過也專人奉問¶
未究所懐惟千萬爲道自重不宣熹頓首再拜上狀¶
别&KR0083;誨示開發良多太伯夷齊事鄙見偶亦如此也復有¶
少反復更望垂誨¶
<pb:KR4d0226_SBCK_033-30b>¶
巳作書又得府中&KR0009;來七月九日所惠書爲慰尤深但所¶
謂前兩惠書者其一未到不知附何人可究問也数日來¶
蟬聲益清每聴之未嘗不懐髙風也熹又覆¶
　　　答吕伯㳟¶
昨專人反附府中一書想比日秋凉伏惟尊候萬福近思¶
録近令抄作&KR0125;子亦自可觀但向時嫌其太髙去却数段¶
(如太極及明道/論性之&KR0011;者)今看得似不可無如以顔子論爲首章&KR0077;¶
非專論道體自合入第二卷(作第/二段)又事親居家事直在第¶
九卷亦似太緩今欲别作一卷令在出處之前乃得其序¶
卷中添却數叚草卷附呈不知於尊意如何第五倫事閫¶
範中亦不載不記曽講及否不知去取之意如何因來告¶
諭及也此書若欲行之湏更得老兄數字附於目録之後¶
<pb:KR4d0226_SBCK_033-31a>¶
致丁寧之意爲佳千萬勿吝也遺書節本巳冩出愚意所¶
刪去者亦湏用草&KR0083;抄出逐叚畧注刪去之意方見不草¶
草處若只暗地刪却乆逺却惑人也記論語者只爲不曽¶
如此留下家語至今作病痛也徃時啇量欲以程子格言¶
爲名不如只作㣲言如何雖有時氏所編巳用此名然將¶
來自作序&KR0003;破不妨也更裁之又欲煩就汪丈處借吕和¶
叔集檢㸔有西銘解否有望録示也此三事切望留念又¶
向時所許録&KR0009;文字及前書所請者或去人巳遣歸所&KR0009;¶
未盡望續附來爲幸更&KR0003;有何人語孟&KR0003;亦望見&KR0009;也叔¶
度叔昌二兄未及拜狀因見煩致區區不宣熹頓首再拜¶
八月十四日¶
所云府中一書無之誤記也¶
<pb:KR4d0226_SBCK_033-31b>¶
　　　答吕伯恭¶
便中承書良慰瞻仰比日冬温異常伏惟尊候萬福熹窮¶
陋如昨諸公許不彊致其計甚便所喻諄&KR0232;深見仁者憂¶
世之心然&KR0004;辭甫上便有前却此似有制之者非人力所¶
能計較也近得建業轉致定叟報甚詳此亦不可便謂無¶
妄之疾要是自處有不至耳得韓丈書甚以老兄爲念然¶
諸公不先其難者以開進賢之路而區區用力於末流適¶
足以信其讒口於事竟何&KR0024;耶近事一二似亦可喜然勿¶
貳勿疑古人之深戒適足爲寒心耳竊承讀詩終篇想多¶
所發明恨未得從容以請熹所集解當時亦甚詳備後以¶
意定所餘才此耳然爲舊&KR0003;牽制不滿意處極多比欲修¶
正又苦别無稽援此事終累人也不審所欲見教者何事¶
<pb:KR4d0226_SBCK_033-32a>¶
亟欲聞之恐不能悉論姑得大者數條見示亦足以有警¶
也論語&KR0003;得暇亦望早爲裁訂示及㑹稽之行計亦不多¶
日也近看周儀二禮頗有意思但心力短過眼即復惘然¶
又似枉費工夫耳相人偶更有一二處但皆注中語不&KR0063;¶
禮記注中又自引此注文不知别有成文或當時人語如¶
此耶近思刻板甚善曲折巳報叔度矣垂喻昬議此極不¶
忘但熹未敢輕易已具以來誨諭諸徃來者有可問處别¶
馳報也擴之不曽相見擇之欲來亦未見到不知何故季¶
通有母之喪貧迫甚可念也董氏詩建陽有版本旦夕託¶
人㝷訪納去其間考證極&KR0054;但不見所出使人未敢安耳¶
近讀大學疑人之其所親愛而辟焉只合讀爲僻字則與¶
上章同體而於下文甚順幸試思之見報如何桂林近得¶
<pb:KR4d0226_SBCK_033-32b>¶
書區處一路財計甚有條理但云州兵閱習巳成次第不¶
知如何也亦甚覺向來講論過髙之弊矣近復一到武夷¶
留近旬月窮探通歷乃知昔之未始逰也摩挲舊題俯仰¶
陳迹而叔京遂爲古人重以傷嘆耳塾子乆累誨督感刻¶
巳深又承許其稍進尤切銘&KR0144;苦淡之習欲其自知進歩¶
恐無此日更得明示好惡而痛加撙節則爲幸又不可言¶
矣相望千里未有承教之日臨風不勝黯然&KR0133;言爲道自¶
重副此禱懇¶
　　　答吕伯㳟¶
廟碑恐未刻間尚可解録呈一本幸指喻或因書徑報桂¶
林令緩刻也叔京家属爲埋銘方草定如此亦以求教此¶
全未成尤望斤削然亦不必示人也元善遭祖母之䘮&KR0205;¶
<pb:KR4d0226_SBCK_033-33a>¶
投解官文字而歸州郡以法不許目今進退無據前日來¶
問欲請祠或㝷醫勸其不若㝷醫盖渠以自㓜鞠於祖母¶
故欲如此然亦太輕率矣渠前日冩得亂道詩數篇去囑¶
其勿示人近聞乃嘗呈似子約云已冩得切告掩藏勿令¶
四出爲幸¶
　　　答吕伯恭¶
正&KR0004;以書附便人想巳逹自此過小溪旬日遂來富沙見¶
韓丈略聞近况爲慰比日春雨&KR0063;候伏惟尊候萬福汪丈¶
遽至於此想同此傷嘆此始聞之猶未敢信到城中始知¶
果然此公實爲今日善&KR0011;之宗主一旦隕没何痛如之即¶
欲犇徃哭之又不敢輙至近甸然旦夕歸婺源或當便道¶
一過其家情義所在有不得而避者然亦不敢見人幸勿¶
<pb:KR4d0226_SBCK_033-33b>¶
語人也因擴之行附此草草不暇它及塾&KR0023;依師席幸甚¶
凡百望痛加鞭勒餘惟以道自重爲禱不宣正月晦日熹¶
頓首再拜上狀¶
眷集均慶子約不及别狀¶
　　　答吕伯㳟¶
近因韓丈得附狀計不至浮湛人至奉告欣審即日春和¶
尊候萬福承喻以期㑹之所甚幸但區區此行迫不得巳¶
須一至衢正以不欲多歷郡縣故取道浦城以徃只擬夜¶
入城寺遲明即出&KR0077;自常山開化過婺源猶恐爲人所知¶
招致悔咎今承誨諭欲爲野次之欵此固所深願但須得¶
一深僻去處跧伏兩三日乃佳自金華不入衢徑趣常山¶
道間尤妙石巖寺不知在何處若在衢婺間官道之旁即¶
<pb:KR4d0226_SBCK_033-34a>¶
未爲穏便蓋去歳鵝湖之集在今思之巳非善地矣更熟¶
籌度之又熹行期亦尚未定大約在後月半間經過&KR0043;留¶
度月盡可到衢耳未敢預約候到浦城專遣一介馳報回¶
日即告喻以定處爲幸亟遣此人草草修報它惟爲道自¶
重不宣熹頓首再拜上狀前書所懇爲韓丈言者告留念¶
前日自言之巳力似巳蒙領略然恐或忘之脫致紛紜不¶
得不深防耳千萬¶
　　　答吕伯㳟¶
近因韓丈遣人拜狀計先此逹矣比日春和伏惟尊候萬¶
福行期想只數日間自此屈指以望車音幸疾其驅慰此¶
傾跂也叔度兄昨小違和今巳安否不知諸朋友孰能同¶
來因便信過門草草附問餘惟靣言¶
<pb:KR4d0226_SBCK_033-34b>¶
　　　答吕伯㳟¶
便中兩辱誨示感慰之深即日雨寒伏惟尊候萬福熹正¶
初復至邵武還走富沙上崇安四旬而後歸將爲婺源之¶
行未及而韓丈召還道出邑中&KR0009;聲晉叔必欲相見不免¶
又出山一巡疲曵不可支矣極欲一到三衢哭汪丈之喪¶
而未敢前未知所以爲决旦夕上道&KR0077;徐思其冝耳叔昌¶
&KR0009;示所作奠文曲盡其爲人之梗槩讀之令人隕涕也何¶
兄誌文語病誠如所喻前此固巳疑而改之矣它所更定¶
尚多怱怱未暇録呈草本告&KR0053;毁之也子澄巳對未所欲¶
言者想巳子細商較大抵今日發口欲其盡巳而不失時¶
義之中此爲難耳尊嫂葬事想巳畢自此無事以次整頓¶
諸書以惠後學甚善然亦願早下手也熹所欲整理文字¶
<pb:KR4d0226_SBCK_033-35a>¶
頭緒頗多而日力不足今又方有逺役念念未始一日去¶
心也讀易之法竊疑卦爻之詞本爲卜筮者斷吉㓙而因¶
以訓戒至&KR0143;象文言之作始因其吉凶訓戒之意而推&KR0003;¶
其義理以明之後人但見孔子所&KR0003;義理而不復推本文¶
王周公之本意因鄙卜筮爲不足言而其所以言易者遂¶
逺於日用之實&KR0011;皆牽合委曲偏主一事而言無復包含¶
該貫曲暢旁通之妙若但如此則聖人當時自可别作一¶
書明言義理以詔後世何用假託卦象爲此艱深&KR0046;晦之¶
辭乎故今欲凡讀一卦一爻便如占筮所得虗心以求其¶
詞義之所指以爲吉凶可否之决然後考其象之所巳然¶
者求其理之所以然者然後推之於事使上自王公下至¶
民庶所以脩身治國皆有可用&KR0059;&KR0060;以爲如此求之似得¶
<pb:KR4d0226_SBCK_033-35b>¶
三聖之遺意然方讀得上經其間方多有未曉處不敢彊¶
通也其可通處極有本甚平易淺近而今傳註悞爲髙深¶
㣲妙之&KR0003;者(如利用&KR0021;祀利用享祀只是卜&KR0021;則吉田獲/三&KR0012;田&KR0023;三品只是卜田則吉公用享于天)¶
(子只是卜朝覲則吉利建侯只是卜立君則吉利用爲依/遷國只是卜遷國則吉利用侵伐只是卜侵伐則吉之類)¶
(但推之於事或/有如此&KR0003;者耳)凡此之&KR0011;不一亦欲&KR0059;識其&KR0003;與朋友訂¶
之而未能就也不審尊意以爲如何因來幸以一言可否¶
之禮書亦苦多事未能就緒書成當不俟脫藁首以&KR0009;呈¶
求是正也示喻令學者兼看經史甚善甚善此間來學者¶
少亦欲放此接之但少通敏之姿只看得一經或論孟巳¶
無餘力矣所抄切巳處便中得數叚見&KR0009;幸甚然恐亦當¶
令多就經中留意爲佳蓋史書閙&KR0044;經書冷淡後生心志¶
未定少有不偏向外去者此亦當預防也如何季通行計¶
<pb:KR4d0226_SBCK_033-36a>¶
乆未能辦近復有同母兄之喪旦夕或同過婺源然後入¶
淛擴之巳去今想到彼乆矣到邑中擾擾臨行作此書不¶
盡懐子約兄不及别狀意盖不殊此塾&KR0170;&KR0053;教舉家知感¶
恐其&KR0180;惰未能頓革更望痛加鞭䇿千萬幸甚餘惟爲道¶
自重¶
　　　答吕伯㳟¶
昨承逺訪幸數日欵誨論開警良多别忽五六日雖在道¶
途不忘向仰乍晴漸&KR0044;伏惟尊候萬福熹十二日早逹婺¶
源乍到一畨人事冗&KR0368;所不能免更一兩日遍走山間墳¶
墓歸亦下能乆留也道間與季通講論因悟向來涵養功¶
夫全少而講&KR0003;又多彊探必取㝷流逐末之弊推&KR0011;以求¶
衆病非一而其源皆在此恍然自失似有頓進之功若保¶
<pb:KR4d0226_SBCK_033-36b>¶
此不懈庶有望於將來然非如近日諸賢所謂頓悟之機¶
也向來所聞誨諭諸&KR0003;之未契者今日細思脗合無疑大¶
抵前日之病皆是氣質躁妄之偏不曽涵養克治任意直¶
前之弊耳自今改之異時相見幸老兄驗其進否而警䇿¶
之也近思録道中讀之尚多脫悞巳改正送叔度處横渠¶
諸&KR0003;告早&KR0024;定即刋爲佳此本旣徃無以&KR0063;朋友之求假¶
但日望印本之出耳千萬早留意幸甚精義可&KR0024;處亦望¶
&KR0024;足見&KR0009;(只寫所&KR0024;假字/注云入某叚下)精義或以属景望刋行如何熹¶
書中巳言之矣昨所問趙公時曽有虜使到闕事想巳得¶
之此人回幸批示前日過拜石門墓下甚使人悽愴也因¶
便拜狀草草正逺惟爲道自重爲禱¶
　　　答吕伯恭¶
<pb:KR4d0226_SBCK_033-37a>¶
奉八月六日手教開警良深信來踰月秋霖爲冷不審尊¶
候復何如伏惟德業有相起處多福熹前月至昭武見端¶
明黄丈旬日而歸幸粗遣日無足言者黄丈端莊渾厚老¶
而不衰議論不爲詭激而指意懇切亦自難及見之使人¶
不覺心服益自愧其淺之爲丈夫也伏承誨諭辭受之&KR0003;¶
甚詳盖一出於忠誠義理之心非世俗欣厭利害之&KR0059;所¶
能及三復玩味使人心平氣和恨其聞之晩也然中間亦¶
嘗妄意出此及&KR0013;不許之命則臨事又覺有忸怩處遂復¶
以狀懇辭而甚婉其&KR0003;但昨以書謝韓丈及此并懇廟堂¶
則巳頗盡其詞蓋來教所謂不當廣者悉巳陳之矣諸公¶
悉其狂妄必相垂念萬一不然則熹亦不爲有隱於今日¶
冐昧一行蓋非所惜但恐所處亦不能如來教之所謂者¶
<pb:KR4d0226_SBCK_033-37b>¶
則反有所激以爲身世之害未可知耳昨日得伯崇書道¶
其所聞於周子正者則行止又似别有所制非復諸公所¶
能斟酌矣然月末再狀巳行度旬月間必有决語亦㳟以¶
俟命而巳復何&KR0003;哉儒釋之辨誠如所喻盖正所當極論¶
明辨處若小有依違便是隂有黨&KR0135;之意使人不能不致¶
疑而不知者遂以迷於向背非小病也自今切望留意於¶
此豈可退託以廢任道之實幸其衰熄而忽防㣲之戒哉¶
近思&KR0070;段巳&KR0024;入逐篇之末今以上呈恐有未安却望見¶
教所欲移入第六卷者可否亦望早垂喻也䘮禮兩條承¶
䟽示幸甚或更有所考按因便更望批報也偶有便人夜¶
作此附之未及究所欲言臨風惘惘子約兄未及别狀近¶
讀何書所進何如有可見語者願聞之叔度向欲刻近思¶
<pb:KR4d0226_SBCK_033-38a>¶
板昨汝昭書來云復中輟何也此人行速亦未及作書此¶
事試煩商訂恐未有益而無損也未承教中正惟以道自¶
重爲禱¶
晦庵先生朱文公文集卷第三十三¶
<pb:KR4d0226_SBCK_033-38b>¶
¶
　　　　　　　　　　　　　　　　閩縣學訓導何器校¶
