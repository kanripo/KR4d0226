# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:59.626039
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 87
#+PROPERTY: FILE SB04n0282-087晦庵先生朱文公文集-卷第八十七.
<pb:KR4d0226_SBCK_087-1a>¶
晦庵先生朱文公文集卷第八十七¶
　祭文¶
　　　祭籍溪胡先生文¶
嗚呼哀哉惟公之生氣温質良弱冠而學有志四方發軔¶
&KR0382;蒿至于臨漳學承于家行著于鄉乃獻王府乃游膠庠¶
中退而休客彼洛陽有隱其居維蜀之莊公乃束脩踵門¶
升堂一語妙契發乎天光浩然東歸衡泌洋洋我簞我瓢¶
我糟我糠或漁于溪或圃于崗水鯉鮮&KR0254;藥頴豐長以是¶
爲養胡考寕康以是爲樂消揺相羊我心悠悠&KR0010;月于荒¶
華髪斑衣名聞帝旁弓旌鼎來聘幣是將義不去親欲隱¶
彌彰乃降命書乃賜冠裳乃命典教于梓于桑學徒莘莘¶
儼立成行謦欬未聞眉睫不揚式訛厥心炳其文章作人¶
<pb:KR4d0226_SBCK_087-1b>¶
之功于今靡忘中秘之官典冊是藏公晚而居群儒所望¶
陳謨帝前震聲廟廊人曰先生&KR0098;仁且剛旋反舊廬旣夀¶
且臧云胡不淑奄忽而亡嗚呼哀哉惟我先君志行文㓗¶
有不吾儕一顧不屑而於我公所愛無斁豈面而朋所趣¶
同轍纊息之言屬以其孤公亦見哀不鄙其愚卜兆使藏¶
卜鄰使居擇術使由求田使餔我壯而頑學無所至悔尤¶
巳多視公則愧公不謂然欲終誨之其言諄諄夫豈予欺¶
南風之薫草堂晝寂方侍公言&KR0205;問公疾公啓手足我不¶
及知遣使饋藥公猶見之謂我當來命延以入我趨適至¶
則巳無及&KR0221;跣而入哭于&KR0230;門淵氷之戒竟莫得聞嗚呼¶
哀哉惟昔治命三公是託屏山傾頽草堂㝠漠幸公獨存¶
爛&KR0002;星辰今亦往矣誰復儀刑嗚呼哀哉人生百年誰則¶
<pb:KR4d0226_SBCK_087-2a>¶
不死公有令名亦旣夀祉全而生之全而歸之公實奚憾¶
後人之思嗚呼哀哉尚饗¶
　　　祭延平李先生文¶
道喪千載兩程勃興有的其緒龜山是承龜山之南道則¶
與俱有覺其徒望門以趨惟時豫章傳得其宗一簞一瓢¶
凛然髙風猗歟先生早自得師身世兩忘唯道是資精義¶
造約窮深極㣲凍解氷釋發於天機乾端坤倪鬼祕神彰¶
風霆之變日月之光爰曁山川草木昆虫人倫之正王道¶
之中一以貫之其外無餘縷析毫差其分則殊體用混貟¶
隱顯昭融萬變並酬浮雲太空仁孝友弟灑落誠明清通¶
和樂展也大成婆娑丘林世莫我知優哉游哉卒&KR0010;以嬉¶
迨其季年徳盛道尊有來摳衣發其昏蔽侯伯聞風擁篲¶
<pb:KR4d0226_SBCK_087-2b>¶
以迎大本大經是度是程稅駕云&KR0004;講議有端疾病乘之¶
醫窮技殫嗚呼先生而止於斯命之不融誰實尸之合散¶
屈伸消息滿虚廓然大公與化爲徒古今一息&KR0154;計短長¶
物我一身孰爲窮通嗟惟聖學不絶如綫先生得之旣厚¶
以全進未𫉬施退未及傳殉身以殁孰云非天熹也小生¶
丱角趨拜恭惟先君實共源𣲖誾誾侃侃歛袵推先氷壷¶
秋月謂公則然施及後人敢渝斯志從游十年誘掖諄至¶
春山朝榮秋堂夜空即事即理無幽不窮相期日深見勵¶
彌切蹇歩方休鞭䋲巳掣安車暑行過我衡門返斾相遭¶
凉秋巳分熹於此時適有命召問所宜言反覆教詔最後¶
有言吾子勉之凡兹衆理子所自知奉以周旋幸不失墜¶
歸裝朝嚴訃音夕至失聲長號淚落懸泉何意斯言而訣¶
<pb:KR4d0226_SBCK_087-3a>¶
終天病不舉扶殁不飯含奔赴後人死有餘憾儀刑永隔¶
卒業無期墜緒茫茫孰知我悲伏哭柩前奉奠以贄不亡¶
者存鍳此誠意¶
　　　又祭延平李先生文¶
山頽梁壞&KR0010;月不留即逺有期親賔畢㑹柳車旣&KR0346;薤露¶
懷悲生榮死哀孰不摧慕熹等乆依教育義重恩深學未¶
傳心言徒在耳載瞻繐綍彌切痛傷築室三年莫酬夙志¶
舉觴一慟永訣終天嗚呼哀哉¶
　　　祭魏元履國録文¶
人生而材乃克自貴材者亦多鮮或有志猗歟元履才英¶
氣豪凌空趠逺志節堅髙爰自弱齡聲華秀發事賢友仁¶
其聞四逹迨其中&KR0010;攷古驗今訂以經術益宏益深聞人¶
<pb:KR4d0226_SBCK_087-3b>¶
之賢&KR0002;𫉬於巳推之揚之情&KR0154;能巳視人之阨&KR0002;已擠之¶
是振是㧞力無有遺婆娑丘林&KR0010;月遲莫聘幣鼎來片言¶
感悟謂當用世遂究厥施誰謂落落乃遄其歸歸來考槃¶
于澗于陸慺慺之忠永矢弗告謂當暫愒尋復詔追誰謂¶
一疾而訖於斯嗚呼哀哉念昔交情兄膠我&KR0238;更攻互磨¶
兄玉我石世途艱險孟門太行兄行我憂兄歸我藏與兄¶
同心誰則如我奚必梁丘君可亦可兄實髙明卒監此心¶
顧託警勵琅琅其音訶佛詆巫考禮正俗奉承靡他葬又¶
得卜長坂之何兄所樂游孰云兹今有墳其丘謂我宜銘¶
亦兄所&KR0009;行髙文卑秪以爲累日月有時漬緜束芻長慟¶
&KR0230;門愧恨何如恭惟神靈尚記疇昔感此哀誠來飲來食¶
蔞翣在門往寕厥宫没而不朽君子之終嗚呼哀哉尚饗¶
<pb:KR4d0226_SBCK_087-4a>¶
　　　祭何叔京知縣文¶
程氏唱道英材景從逮罹部黨門舘一空惟時東平志道¶
誠篤請操拔篲甘委秩禄勁節孤忠遭難而發身没言存¶
孰嗣其烈侃侃辰州受業于門舉幡報徳亦取斥奔抱&KR0018;¶
弗施退講于家兄克承之以振厥華惟兄天資髙明峻潔¶
幹父承師&KR0098;蹈遐轍稽經訂史取友以端慱聞約守惟義¶
之安孝友静㢘不絿不競一試其能亦克有政令于湘圡¶
兹適問𡍼云胡不淑而隕其軀兄未病時過我精舎講道¶
論心窮日繼夜旣歸而病亟以書來千萬永訣嗚呼痛哉¶
惟兄之明原始反終罔怛于化以病其公上念母慈下歉¶
徳學逺忠極慮語簡情慤兄子謂予盍銘諸幽外期永世¶
知徳是求&KR0002;兄之賢實我所畏惟其不能辭則靡愧嗚呼¶
<pb:KR4d0226_SBCK_087-4b>¶
痛哉昔我來斯兄出迎門羅列豆觴語𥬇温温今我來斯¶
奠此空尊長號大慟兄卧不聞嗚呼痛哉¶
　　　祭劉參議文¶
惟公文足以取髙科才足以躋顯仕踐揚中外三十餘年¶
吳蜀之郷自尉而令康新之郡由貳而專白首斑衣内旣¶
懽於榮養朱&KR1650;皂盖外益謹於承宣旋登王畿出參幕府¶
人謂低徊而不偶公獨逶迤而㤗然方將告休天朝言歸¶
故里捿神乎香火之社玩意乎詩史之編何一疾之弗瘳¶
&KR0205;百年之難料悵轜車之旣駕倐丹旐以孤翩行路酸辛¶
知名悼恨而况&KR0022;人與邑子孰不齎咨而涕漣嗚呼哀哉¶
熹以孤童早依仁里無所肖似獨荷知憐登髙寫懐每繳¶
紛而近後探嚢搜祕或拏㩴以争先以至發廪勸公築倉¶
<pb:KR4d0226_SBCK_087-5a>¶
移粟旣同憂而共喜如合病以齊痊惟此好之難忘感餘¶
生而自悼舉空觴而一慟&KR0147;永訣乎終天¶
　　　祭汪尚書文¶
維淳熈三年&KR0010;次丙申三月朔二十七日壬申從表姪宣¶
教郎主管台州崇道觀朱熹謹以香茶清酌致祭于近故¶
端明殿學士尚書汪公之靈曰嗚呼惟公學貫九流而不¶
自以爲足材髙一世而不自以爲名道尊徳備而不自以¶
爲得位髙聲重而不自以爲榮蓋玩心乎文武之未墜抗¶
志乎先民之所程巍乎其&KR0002;嵩岱之雄峙浩乎其&KR0002;滄海¶
之㴠渟自秀發於妙齡冠倫𩔖而獨立中委棄於諸侯實¶
天脫其覊馽迨壯&KR0010;之來歸曰良時之儻吾及曽墨突之¶
未黔復吾行之汲汲汨東閩而西蜀亘萬里而周流騰茂¶
<pb:KR4d0226_SBCK_087-5b>¶
實而愈偉&KR0574;聖神之訪求旣銓綜於天官又潤色乎皇猷¶
謂朝夕之疇咨即進陪於廟謀何儇媚之狡夫獻功利之¶
浮&KR0003;公抗䟽而指陳請昭姦而堲絶事乃謬而不然吾何¶
爲乎兹列寜隱屏而就間弭長騖之遐轍粤退司於間舘¶
遂遄反乎丘林託僧廬以静處或獨往而孤尋眷塵編而¶
&KR0009;懐&KR0002;與世乎無心衆徒嘆公何其樂之獨而孰知公爲¶
有憂之深伊有識之望公釋東山而再起以卒究其所施¶
俾斯民之咸喜胡彼蒼之不可信曽不一老之憗遺忽堂¶
堂而逝去興殄瘁之悲詩熹也孤生叨塵末契辱教誨之¶
殊常殆相期於國士雖不見者十年亦音書之相&KR0071;不鄙¶
謂其庸虚毎咨詢而弗置兹逖聞於訃告悵失聲而永號¶
巾素車以即路越閩嶺之崇髙行踽踽而凉凉孰有如予¶
<pb:KR4d0226_SBCK_087-6a>¶
心之欝陶跽陳詞而侑奠痛人師之難遭¶
　　　祭柯國材文¶
維淳熈四年二月辛未朔旦新安朱熹謹以香茶酒果奠¶
于近故柯君國材老丈之靈俗弊道衰士鮮知學束書不¶
觀遊談燕樂有不其然剽掠爲工乘時射利莫反其躬孰¶
能知君苦心刻意探討之勤白首不置弗榮于禄弗媚于¶
時自信之篤死生莫移余少之時試吏君里實始識君敬¶
慕興起致君序室以表後生弦誦洋洋徳義振聲闊焉¶
　反復講評匪同而和肺腑以傾自兹一别遂隔死生何¶
&KR0205;至此　惟君之徳剛毅近仁望之可畏即之可¶
親居今行古勇莫能奪行行之名不肖所怛哀哉巳矣無¶
復斯人緘辭千里&KR0009;此酸辛嗚呼哀哉伏惟尚饗¶
<pb:KR4d0226_SBCK_087-6b>¶
　　　祭姚式文¶
嗚呼簮纓之鏘然唯子之纍然聲利之&KR0349;然唯子之澹然¶
貌甚癯&KR0006;病巳纒不復興&KR0006;歸其全我之來&KR0006;閔子賢一¶
臂交&KR0006;失九泉念官曹&KR0006;若蟬聮涕子零&KR0006;具此筵¶
　　　祭吳晦叔文¶
維君學造深㣲行履䋲約交朋友盡切偲之義處兄弟竭¶
怡怡之&KR0172;脫屣𫝑榮玩心道要方日新而未巳&KR0205;川逝而¶
不&KR0335;熹乆辱遊從多蒙規益暌離雖乆書䟽鼎來忽聞不¶
淑之音實隕無從之涕屬&KR0414;朞慘逺寓奠觴莫𫉬長言以¶
詠潜徳臨風一慟永訣終天¶
　　　祭劉共父樞密文¶
維淳熈五年&KR0010;次戊戌九月辛酉朔二十日庚辰從表弟¶
<pb:KR4d0226_SBCK_087-7a>¶
宣教郎主管建寜府武夷山冲佑觀朱熹敢以清酌庶羞¶
之奠告于近故建康留守觀文殿學士彭城劉公之靈嗚¶
呼哀哉天胡付公以瓌竒俊偉之材而不并假以耆耋期¶
耄之夀胡位公以樞機藩屏之重而不遂𢌿以彌綸輔賛¶
之權使公名&KR0002;極富貴而無欲實則抱憂歎以終天此中¶
外志義之士所以聞公之薨皆失聲而相吊或雖未識公¶
靣而亦不自知其涕泗之流漣者也嗚呼哀哉惟公生有¶
異質早擢巍科退而自保弗競弗譁屈首受書典學于家¶
内𠑽其羙外振厥華曁豋王朝遂掌綸綍獻納綢繆訏謨¶
密勿忤權觸要無所回屈帝眷弗渝試以郡紱受龯于南¶
勦頑踣凶婉孌赤子撫摩哀恫禮賢勸學導和致豐報政¶
三年鄒魯其風帝曰來歸本我兵柄曽不㡬時咨以大政¶
<pb:KR4d0226_SBCK_087-7b>¶
公&KR0108;其庸帝虚以聽張磔宏綱塞絶僣令道直身危突不¶
暇黔出臨两鎮威燀恩漸適嬉于堂&KR0205;哭于苫恩詔起之¶
有竦其瞻公卧弗承帝悉其孝曰究汝哀來覲來教公言¶
益切公守不撓再撫于潭亦顯其効乃遷建業民病以饑¶
公不寢食起坐嗟咨方略旣張惠術四施曽是流莩化爲¶
充肥帝嘉乃勲加勞進律𠋣毗方深&KR0205;告以疾忠無隱情¶
諌有遺筆帝驚罷朝悼此良弼嗚呼哀哉我以孤童來託¶
公家公不鄙我勸導有加公姿鸞鵠我性麏䴥豈無異同¶
卒莫疵瑕自公進爲論議慷&KR0099;實始斯公髙明光大公之¶
知我亦晚而最迨其永歸乎札告戒褒徳撫孤古昔所難¶
并以諉我我其敢安把書長號涕隕䦨干還坐以思&KR0099;其¶
永歎念昔帝師爲國死義亞傅承之夷險一致屏山雖隱¶
<pb:KR4d0226_SBCK_087-8a>¶
亦豈忘世公襲其傳克廣無替衆咸謂公當訖外庸入賛¶
皇極下𨤲庶工登賢屏姦復境攘戎内&KR0071;祖考畢其餘忠¶
天胡難諶而止於此羣邪交慶衆正心死矧予之衰竊究¶
終始願言思公&KR0154;其有巳嗚呼哀哉昔誦離騷舉公觴&KR0006;¶
今拜以哭酹公堂&KR0006;&KR0059;情公義两怛傷&KR0006;神靈不昧尚克¶
鑒予之𠂻腸&KR0006;嗚呼哀哉尚饗¶
　　　又祭劉共父樞密文¶
嗚呼哀哉惟公之薨迨兹半載殄瘁之嘆雖乆彌新日月¶
有期佳城將啓惟時親故罔不悼傷矧予孤生蚤託恩契¶
道義期許晚而益敦臨絶之音&KR0009;屬良厚其爲感惻豈獨¶
常情迫此詔除懇辭未𫉬義當引道以俟報聞凢公誨言¶
略巳遵奉倘未即死尚圖厥終輀車之行不遑祖送敢持¶
<pb:KR4d0226_SBCK_087-8b>¶
薄奠以訣終天倥偬悲凉言無次叙惟公精爽克鑒此心¶
　　　又祭劉共父樞密文¶
年月日具位朱熹謹遣男埜門人林&KR0098;中略具酒肴之奠¶
敬奉熹所撰次先正少傅公神道碑銘草藁告于近故&KR0335;¶
守觀文樞密彭城劉公靈几之前曰在昔&KR0010;秋公病欲絶¶
自力爲書來告永訣上言國家讎耻未雪冢骨易枯此恨¶
難㓕次念遺阡豐碑未掲謂我銘之以永前烈下及諸孤¶
覊貫在列謂我教之它靡顧謁字畫方嚴詞氣凛冽是豈¶
死人而有斯&KR0003;三復悲號心膂貫徹聞公是日三簡并折¶
拜䟽千言忠憤是&KR0165;我雖不武實仰竒節生旣人英死當¶
鬼傑又惟公家忠孝閥閱紀徳銘功盍付時哲公命不亂¶
&KR0154;取凡劣諒以孤生㓜罹禍孽蒙&KR0013;前恩欲報罔竭故略¶
<pb:KR4d0226_SBCK_087-9a>¶
其愚以累斯碣方將渉筆叙次鋪列屬其來西曠日引月¶
迄今乃成事偉詞拙逺薦陳之如聽予决想像两公感涕¶
摧咽顧念滯留塵圡覊紲莫相嗣人講貫劘切以此&KR0018;公¶
一飰再噎頃爲迎師&KR0009;此筆舌比聞授受稍契磁鉄尚其¶
不厭習乆而悅盡掃童心罔蹈非轍彼齊彼孺悉藉提挈¶
卒大公門緩此憂惙山瓢往酹野蔌并設老涙如傾逺&KR0009;¶
清血嗚呼哀哉尚饗¶
　　　祭張敬夫殿撰文¶
嗚呼敬夫&KR0205;棄予而死也耶我昔求道未𫉬其友蔽莫予¶
開吝莫予剖蓋自從公而觀於大業之規模察彼群言之¶
紛紏於是相與切磋以究之而又相厲以死守也丙戌之¶
冬風雪南山觧&KR0209;櫧州今十五年公試畿輔公翔禁省公¶
<pb:KR4d0226_SBCK_087-9b>¶
牧于南我遯巖嶺顯晦殊迹心莫與同書䟽懇惻鬼神可¶
通公尹江陵我官廬嶽驛&KR0016;相望音問逾數去臘之窮有¶
來自西告我公疾手書在擕我觀于時神理或僣是疾雖¶
微巳足深念亟遺問訊閱月而歸叩函發書歎吒歔欷時¶
友曽子實同我憂揮涕請行&KR0105;不忍留曾行未㡬公訃果¶
至張侯適來相向反&KR0209;嗚呼敬夫竟棄予而死也耶惟公¶
家傳忠孝學造精㣲外爲軍民之所屬望内爲學者之所¶
依歸治民以寛事君以敬正大光明表裏輝映自我觀之¶
非惟十駕之弗及蓋未必終日言而可盡也矧聞公喪痛¶
徹心膂緘詞&KR0009;哀不遑他語顧聞公之臨絶手遺䟽以納¶
忠召賔佐而與訣委符節而吿終蓋所謂得正而斃者又¶
凛乎其有史魚之風此猶足以爲吾道而增氣抑又可以¶
<pb:KR4d0226_SBCK_087-10a>¶
上悟於宸聦又聞公於此時屬其弟以語予用斯文以爲¶
&KR0009;意懇懇而無餘顧何徳以堪之然敢不竭其庸虚并矢¶
詞以爲報尚精爽其鑒兹嗚呼哀哉¶
　　　又祭張敬夫殿撰文¶
維淳熈七年&KR0010;次庚子六月癸未朔六日丁亥具位朱熹¶
竊聞故友敬夫張兄右文修撰大葬有期謹遣清酌時羞¶
奠于柩前南望拜哭起而言曰嗚呼自孔孟之云逺聖學¶
絶而莫&KR0071;得周翁與程子道乃抗而不墜然微言之輟響¶
今未及乎百&KR0010;士各&KR0059;其所聞巳不勝其乖異嗟惟我之¶
與兄脗志同而心契或靣講而未窮又書傳而不置蓋有¶
我之所是而兄以爲非亦有兄之所然而我之所議又有¶
始所共鄊而終悟其偏亦有蚤所同擠而晚得其味蓋繳¶
<pb:KR4d0226_SBCK_087-10b>¶
紛往反者㡬十餘年末乃同歸而一致由是上而天道之¶
微逺而聖言之秘近則進脩之方大則行藏之義以兄之¶
明固巳洞照而無遺&KR0002;我之愚亦幸竊窺其一二然兄喬¶
木之故家而我衡茅之賤士兄髙明而宏慱我狷狹而迂¶
滯故我嘗謂兄冝以是而行之當時兄亦謂我盍以是而¶
傳之來裔蓋雖隱顯之或殊實則交湏而共濟不惟相知¶
之甚審抑亦自靖而無愧嗚呼孰謂乃使兄終在外以違¶
其心予亦見縻於斯而所願將不遂也政使得間以就其¶
書是亦任左肱而失右臂也傷哉吾道之窮予復何心於¶
此世也惟脩身&KR0024;過以畢餘年庶有以見兄於下地也聞¶
兄之葬而不得臨獨南望長號以&KR0009;此酹也惟兄憐而鑒¶
之尚隂有以輔予之志也嗚呼哀哉¶
<pb:KR4d0226_SBCK_087-11a>¶
　　　祭鄭自明文¶
故友台州史君大著鄭兄自明之靈曰比年以來士氣衰¶
弱觀時俯仰狥𫝑前郤其心有一身而無天下其口有唯¶
唯而無諤諤偉哉自明之爲人信所謂喧啾百鳥之群忽¶
見秋天之一鶚者也蓋自其布衣而巳有憂天下之心其¶
揖讓人主之前則直欲排佞倖之朋而折其角其言明白¶
切至磊磊落落憤激峻厲嶢嶢嶽嶽明主所爲虚心而嘉¶
嘆羣公所爲變容而駭愕善𩔖所爲喜幸而心開邪黨所¶
爲戚嗟而氣索偉哉自明之爲人凛乎其有古爭臣之風¶
求之近世則措之鄒陳之間而無怍者也夫何天命之不¶
延竒禍一朝而&KR0205;作使前日之悲者喜而喜者悲紛慶弔¶
之交錯嗚呼哀哉君昔過我寒泉之濵一語定交情義日¶
<pb:KR4d0226_SBCK_087-11b>¶
親逮上饒之草次語宵分而更㒒謂當擇善以潜心毋以¶
一長而自足粤今兹之秋孟又札書以申之眷予心之悃¶
欵實千載以爲期書適往而訃來噭然號其焉及哦殄瘁¶
之悲詩坌百憂之來集惟平生之忠赤諒雖死而不忘跽¶
陳情於一酹詞與淚而俱楊嗚呼哀哉尚饗¶
　　　祭陸子壽教授文¶
學匪&KR0059;&KR0003;惟道是求苟誠心而擇善雖異序以同流如我¶
與兄少不並遊蓋一生而再見遂傾倒以綢繆念昔鵝湖¶
之下實云識靣之&KR0004;兄命駕而鼎來載季氏而與俱出新¶
篇以示我意懇懇而無餘厭世學之支離新易簡之規模¶
顧予聞之淺陋中獨疑而未安始聽瑩於胷次卒紛繳於¶
談端徐度兄之不可&KR0205;以辨屈又知兄必將返而深觀遂¶
<pb:KR4d0226_SBCK_087-12a>¶
逡廵而旋返悵猶豫而盤旋别來㡬時兄以書來審前&KR0003;¶
之未定曰子言之可懷逮予辭官而未𫉬停&KR0406;道左之僧¶
齋兄乃枉車而來教相與極論而無猜自是以還道合志¶
同何風流而雲散乃一西而一東蓋曠&KR0010;以索居僅尺書¶
之两通期杖屨之肯顧或慰滿乎予𠂻屬者乃聞兄病在¶
床亟函書而問訊并褁藥而携將曽往使之未返何來音¶
之不祥驚失聲而隕涕沾予&KR0209;以淋浪嗚呼哀哉今兹之¶
&KR0010;非龍非蛇何獨賢人之不淑屢興吾黨之深嗟惟兄徳¶
之&KR0057;粹儼中正而無邪至其降心以從善又豈有一毫驕¶
吝之&KR0059;耶嗚呼哀哉兄則巳矣此心實存烱然叅𠋣可覺¶
惰昏孰泄予𠂻一慟&KR0230;門緘辭千里侑此一尊¶
　　　祭黄尚書文¶
<pb:KR4d0226_SBCK_087-12b>¶
大道旣隱淳風日弊氣鍾于人鮮克全粹習而益逺輕肆¶
苟偷言如可重考行則羞猗歟我公受材特異不假修爲¶
嘿與道契端莊静一終日欽欽不動而敬神保是臨賔于¶
王庭昌言大對庸弗順隨乆斥于外晚歸獻納正笏垂紳¶
時而後發一言萬鈞誾誾省曹侃侃禁闥權倖顧之心摧¶
氣奪孝慈㨯懤未返北征引經抗䟽罷宴請行帝嘉其忠¶
衆服其勇咸惜公行係國輕重公嘗老矣兹復告歸祖帳¶
東門觀者歔欷公在故鄉恂恂翼翼士夫髙仰逺邇承式¶
帝曰懷哉舊學之賢乃詢乃訪加璧以先公拜曰都此帝¶
之徳盡言不隱是乃臣職公年雖髙不杖不扶謂當復起¶
駟馬安車一病踰年竟以喪告䟽有遺忠當宁震悼嗚呼¶
哀哉熹以晚學𫉬游公門望公容貌鄙寛薄敦惟其躁輕¶
<pb:KR4d0226_SBCK_087-13a>¶
弗克持乆公不鄙焉撫接加厚去&KR0010;之春入拜公堂公時¶
巳病志氣則彊正冠肅容不異平日端拱立談教告諄悉¶
豈謂此别遂隔死生聞訃欲往竹符是縈寫哀陳辭漬綿¶
走酹想像徳容恍&KR0002;瞻對顧惟媮惰不克其躬永言疇昔¶
以此&KR0018;公¶
　　　又祭黃尚書文¶
巳亥之春拜公床下甞辱靣命先徳是銘自惟晚生弗克¶
堪此懇辭未𫉬而公永歸官守拘牽莫遑弔&KR0152;寓觴一奠¶
無所復辭於是彊顔勉爲叙次卑鄙進越旣懼且慙今奉¶
以來昧冐陳薦永惟疇昔&KR0099;想音容徳盛禮恭不以病懈¶
任重道逺何愧昔人今兹之亡寜復可見殄瘁之痛豈以¶
其&KR0059;惟其榛蕪卒無以稱公靈不昧尚鑒厥𠂻¶
<pb:KR4d0226_SBCK_087-13b>¶
　　　𥙊詹淑人文¶
熹來㑹公葬問舎修容乃聞夫人&KR0205;亦薨逝其爲駭愕良¶
不自勝恭惟夫人克有令徳作配君子賔敬齊莊化&KR0013;閨¶
門怡愉肅穆胡不眉壽以永徳聲两殯在堂行道悽惻一¶
觴奉奠少見鄙誠敬想淑靈諒埀歆鑒¶
　　　祭吕伯恭著作文¶
嗚呼哀哉天降割于斯文何其酷耶往&KR0010;巳奪吾敬夫今¶
者伯恭胡爲又至於不淑耶道學將誰使之振君徳將誰¶
使之復後生將誰使之誨斯民將誰使之福耶經&KR0003;將誰¶
使之&KR0071;事記將誰使之續耶&KR0002;我之愚則病將孰爲之箴¶
而過將誰爲之督耶然則伯恭之亡&KR0154;爲而不使我失聲¶
而驚呼號天而慟哭耶嗚呼伯恭有&KR0433;龜之智而處之&KR0002;¶
<pb:KR4d0226_SBCK_087-14a>¶
愚有河漢之辯而守之&KR0002;訥胷有雲夢之富而不以自多¶
詞有黼黻之華而不易其出此固今之所難而未足以議¶
兄之彷彿也&KR0002;乃孝友絶人而勉勵如弗及恬淡寡欲而¶
持守不少懈盡言以納忠而羞爲訐秉義以飭躬而耻爲¶
介是則古之君子尚或難之而吾伯恭猶欿然而未肯以¶
自大也蓋其徳宇寛洪識量閎廓旣海納而川停豈澄清¶
而撓濁矧涵濡於先訓紹文獻於厥家又𨺚師而親友極¶
探討之幽遐所以禀之旣厚而飬之深取之旣慱而成之¶
粹宜所立之甚髙亦無求而不備故其講道於家則時雨¶
之化進位于朝則鴻羽之儀造辟陳謨則宣公獨御之對¶
承詔奏篇則右尹祈招之詩上方虚心而聽納衆亦注目¶
其旉施何遭時之不遂遽縈疾而言歸&KR0099;一卧以三年尚¶
<pb:KR4d0226_SBCK_087-14b>¶
左圖而右書間逍遥以曵杖恍沂上之風雩衆咸喜其有¶
瘳冀卒攄其素藴不惟傳道以著書抑亦後來之程凖何¶
此望之難必奄一夕而長終増有&KR0022;之殄瘁極吾黨之哀¶
恫嗚呼哀哉我實無似兄辱與遊講摩深切情義綢繆粤¶
前日之枉書尚粲然其手筆始言沉痼之難除猶幸死期¶
之未即中語簡編之次第卒誇草𣗳之深幽謂昔騰牋而¶
有約盍今命駕以來遊欣此㫖之可懐懔訃車而偕至考¶
日月之㡬何不旦暮之三四嗚呼伯恭而&KR0205;死耶吾道之¶
衰乃至此耶旣爲位以泄哀復緘辭以寓奠冀嗣&KR0010;之有¶
間尚前言之可踐嗚呼哀哉尚饗¶
　　　祭劉氏妹文¶
年月日兄具位以酒饌祭于亡妹五十六娘之靈昔妹之¶
<pb:KR4d0226_SBCK_087-15a>¶
亡兄縻郡紱病弗及療歛弗克臨歸來撫棺一慟永訣今¶
兹窀穸巳復有期輙具酒肴來哭爾殯兄及老㓜共此一¶
哀惟爾有靈尚其歆享嗚呼痛哉¶
　　　𥙊陳休齋文¶
維淳熈十一年&KR0010;次甲辰三月庚寅朔二十有七日丙辰¶
具位朱熹謹以香茶酒果奠于近故休齋先生冲佑叅議¶
陳公之靈熹少日遊宦𫉬從公遊於泉漳之間蒙公愛予¶
誘掖良厚其後别去㡬三十年而去&KR0010;之冬復得見公相¶
與開懷握手如平生歡公雖老矣而意氣不衰爲我置酒¶
談經論義篇什間作亹亹不休相與追遊連華九日凉&KR0280;¶
鳯凰雲臺之間晝則聮車夜則對榻視公起居食飲呌呼¶
談噱皆有非後生所能及者謂公壽考宜未艾也然我之¶
<pb:KR4d0226_SBCK_087-15b>¶
還公復載酒餞我洛陽則摻&KR0209;分𢹂潸然出涕而有此㑹¶
難又之悲矣醉中别去慘然不樂乆而不能平也然亦不¶
謂未及两月而公訃&KR0205;來嗚呼痛哉公於諸經皆有論述¶
許以&KR0009;我相與考評而今而後不復得遂此願矣緘詞千¶
里&KR0009;此一奠尚惟精爽聽我此言嗚呼哀哉尚饗¶
　　　祭許順之文¶
維淳熈十二年四月庚辰宣教郎直徽猷閣主管華州雲¶
䑓觀朱熹謹以香茶及賻幣一匹奠于故友許君順之之¶
靈我官同安諸生相從遊者多矣其恬淡靖退無物欲之¶
累未有如順之者也逮予秩滿相與俱歸不以千里爲逺¶
其後别去二十餘年中間相見不過一再前&KR0010;雲臺一别¶
匆匆未及究其所欲言不意君之&KR0205;至此也聞訃𢡖怛寓¶
<pb:KR4d0226_SBCK_087-16a>¶
此一哀君其有靈尚克鑒此尚饗¶
　　　祭劉平父文¶
憶我少日來託君家君時未齓蘭茁其芽誦書琅然意氣¶
英發見者驚嗟謂即聞逹逮其冠&KR0010;甫就一官兩除莫府¶
再值省員世路威夷耻復自眩婆娑林丘始適于願䟽泉¶
成沼種𣗳著行舘宇連延澗壑青蒼穠春素秋風朝月夕¶
把酒哦詩情髙意適流光荏苒素髪星鮮人爲君屈君獨¶
超然恨山不髙惜水不廣勝日籃輿翩然獨往行樂餘功¶
燕及里閭枵腹夏飽甕兒夜&KR0561;校考書勞豈慚&KR0079;食胡不¶
百年享此休逸一病&KR0205;革百藥莫瘳神理杳冥孰訊厥由¶
親友駿奔行道洒涕矧我於君情寔昆弟蓋自卜居餘四¶
十年豈無他人合散風煙惟我與君俱不諧偶跧伏窮山¶
<pb:KR4d0226_SBCK_087-16b>¶
别希㑹乆中念恩契申以昏姻逮兹晚&KR0010;情義益親方從¶
君遊&KR0205;問君疾代君發棠君語諄悉何意一朝隻影蹣&KR1552;¶
扶疾哭君㡬不自還一奠寢門醪單饌薄唯此哀誠庶通¶
㝠漠嗚呼哀哉¶
　　　祭陳福公文(繄名之至/下脫一句)¶
惟公徳在生民功書信史大節昭然善終善始中興輔相¶
比立豪英曰文曰武各以其名孰如我公道全徳備莫得¶
而名繄名之至亦弗自知惟誠惟一衆善畢隨士於見聞¶
以多爲富公無不窺不以慱著士於詞章以麗爲精公無¶
不能弗以文稱匪清匪濁不夷不惠和不至流㢘不至劌¶
論無苟異亦無必同温温其毅坦坦其恭執法於中不專¶
爲直大姦旣除國論斯一承流於外不一於寛苛嬈不作¶
<pb:KR4d0226_SBCK_087-17a>¶
閭里自安中坐廟堂宏綱是總主徳旣修民聽不聳從容¶
一言㧞佞移寵帝納其忠人服其勇晚而告休稅冕遺紳¶
安車駟馬歸卧里門進不出位退不忘君垣屋雖卑徳義¶
日尊羣行兼融尚不勝記公亦何心有此全羙惟其不有¶
道則彌光两宫之眷四海之望謂當百年再豋承弼卒惠¶
我民永綏王國云胡不淑奄忽長終臨絶之言不忘教忠¶
嗚呼哀哉我從公遊出入三紀晚途間𨵿遂託知巳千里¶
訃至一觴薦誠想公如在酒淚同傾嗚呼哀哉¶
　　　祭詹侍郎文¶
維紹熈元年&KR0010;次庚戌七月癸丑朔十有一日癸亥具位¶
朱熹謹致奠于近故經略閣學侍郎詹公之靈嗚呼世之¶
學者衆矣其所以爲學者𩔖不過出入乎口耳之間求其¶
<pb:KR4d0226_SBCK_087-17b>¶
篤志力行以期入乎聖賢之域者則鮮矣惟公粹羙之資¶
得於天禀孜孜問學樂善不倦其尊聞行知之效見於日¶
用之間者在家在&KR0022;隨事可紀蓋一本於中和而行之以¶
慈恕信乎所謂志於仁而無惡者矣晚豋從班出鎭南服¶
急於救弊以綏其民故不暇計百全之利而其害有出於¶
意慮之外者上雖不𫉬巳於積毀之言然暫謫而亟還之¶
則旣有以知公之無罪矣衆亦咸謂啇度財利鈎校米鹽¶
本非所以煩儒學老成之士莫不冀公之復起而有以卒¶
究其所學之藴也不謂歸未及門而&KR0205;以病告稅駕未㡬¶
而遂至於不起此則有志於學者所以歎息流涕而遺恨¶
於無窮也熹辱知惟舊蒙念亦深聞訃踰年一奠莫致其¶
爲愧&KR0018;蓋不勝言緘詞寓哀尚祈鑒享嗚呼哀哉¶
<pb:KR4d0226_SBCK_087-18a>¶
　　　祭潘叔度文¶
嗚呼叔度生非不偶而終身不渉乎仕進之塗家非不足¶
而比老不渝其寒苦之節出門從師則不計生之先後而¶
唯善是主閉戸積學則不顧世之毀譽而唯道是求蓋其¶
立志之髙有如此者是以其躬行之効内則孝友著於家¶
庭外則仁義信於朋友以至於州閭鄊黨莫不髙其峻㓗¶
畏其嚴正而不敢以非義加焉雖世之賢士大夫知之者¶
比肩顧未有能引而致之要路之津使試其學以及於人¶
而遂奄然以𣳚于地也嗚呼哀哉熹愚不肖辱知最深申¶
以㛰姻情義愈篤因風聞訃悲不自勝酹此一觴千古永¶
訣嗚呼哀哉尚饗¶
　　　祭劉子澄文¶
<pb:KR4d0226_SBCK_087-18b>¶
維年庚戌&KR0010;　月　朔二十六日　具位朱熹謹致¶
祭于亡友子澄劉兄𡊮州使君之靈嗚呼子澄以樂易之¶
姿躬純篤之行立志髙雅信道深堅處家庭則孝弟逹聞¶
交朋友則信義昭著居閒則其講道著書有以樂衆人之¶
所不樂從官則其飬民善俗獨能憂衆人之所不憂至於¶
收恤宗黨而接引後來蓋孜孜焉無不用其至若其樂人¶
之善而矜人之惡又汲汲焉唯恐不盡其誠故賢者與之¶
遊則常幸其有思齊聞過之益不賢者與之處則常病其¶
有明汚招過之羞然世之賢者少而不賢者多是以子澄¶
之得譽寡而蒙毀衆道不得行於一州而遂齎志以没地¶
也是豈不可爲之深悲而痛恨也耶予以無能蚤結交好¶
切磋之益&KR0010;晚益親然而解&KR0209;江磯忽焉十載婁卜再㑹¶
<pb:KR4d0226_SBCK_087-19a>¶
卒焉無期病不得伸執手之悲没不得展撫棺之慟聞訃¶
累月乃能使人而病衰不文言又不足以盡其區區之意¶
引首西望涕泗交流尚幸楊兄昔同遊好屬其一酹足&KR0009;¶
此心嗚呼子澄其尚能有以知予之悲也耶尚饗¶
　　　祭潘左司文¶
維紹熈元年&KR0010;次庚戌七月癸丑朔二十有八日庚辰具¶
位朱熹謹致奠于近故太平顯謨左司使君契丈潘公之¶
靈嘗謂論世之學士大夫優於學行者政事之才或未必¶
逹精於政事者學行之趣或未必醇就使能兼二者之長¶
則於去就出處之大節又或未必能無所愧也惟公文學¶
之華行義之實旣有以成於身而信於友及其典州郡殿¶
藩服則其聦明仁愛精審持重所以惠柔良而讋姦暴者¶
<pb:KR4d0226_SBCK_087-19b>¶
又卓然非今之從政者所能及爰及晚&KR0010;稱疾卧家懇避¶
詔除引義慷&KR0099;是其見㡬之明守道之固&KR0063;變從容不可¶
回撓又足以𨵿䜛慝之口而奪之氣嗚呼是亦可謂志力¶
之備徳業之全而無歉於爲人矣謂當復起及此聖朝卒¶
究所施以慰士論何其奄忽&KR0205;即夜䑓凡在聞知莫不傷¶
悼况熹不敏辱知最深書䟽相尋問遺勸勉勤懇之至乆¶
而不忘聞訃失聲涕霣心折顧以衰病復窘王程建此踰¶
年始克布奠鄉風引首悲恨來并惟公不亡鑒此誠意嗚¶
呼哀哉¶
　　　𥙊劉子禮文¶
從表具位朱熹謹以清酌時羞奠于近故劉君子禮六十¶
七兄之靈曰自我少日託昏髙門得從兄遊於今五十年¶
<pb:KR4d0226_SBCK_087-20a>¶
矣每竊見兄志氣堅彊色荘言厲論議英發滚滚不窮而¶
臨事&KR0063;變從容裁處不動聲氣目無全牛未甞不歎其英¶
邁閎逹老大多材眞有聘君先生之遺風意其必當出&KR0063;¶
時湏以世前烈豈謂中&KR0010;事多不諧一日&KR0099;然謝去塲屋¶
少肆餘力誅草淮鄉數年之間亦有成緒而兄好義周急¶
不間戚䟽肥馬輕裘視猶涕唾遂散其積翩然南歸憇止¶
玉山愛其山川之秀風俗之美遊從之盛則遂求田問舎¶
而定居焉曾未㡬時&KR0205;以病卧易簀之旦神宇㤗然徧告¶
親朋千萬永訣不鄙謂我幅&KR0083;丁寜筆𫝑低昻亡異平日¶
赴車來止我病亦衰把書長號不能自巳嗚呼痛哉以兄¶
之才終以不遇而止於此豈非天乎昏憊支離未能亟往¶
拊棺大慟以罄一哀又聞佳城亦旣得&KR0114;祖奠之日近不¶
<pb:KR4d0226_SBCK_087-20b>¶
踰旬走使緘詞逺&KR0009;一酹忽焉精爽如在目前嗚呼哀哉¶
伏惟尚饗¶
　　　祭張敬夫城南祠文¶
年月日具位朱熹敬以一觴酹于亡友敬夫侍講左司張¶
公尊兄城南之祠昔從公遊登髙望逺指顧兹圡水竹之¶
間謂予肯來相與卒&KR0010;予以懷圡顧謝不能其後聞公開¶
鑿亭沼帶經𠋣杖日遊其間寫景哦詩辱以&KR0009;我寂寥短¶
韻㡬篇在吟於今㡬何&KR0010;月犇逝我復來此白髪蒼顔追¶
懷舊遊顧歩涕落未奠𪧐草姑即遺祠玉色金聲恍如對¶
接草木魚鳥莫知我哀¶
　　　𥙊張魏公墓文¶
惟公功存社稷澤在生民上比列星多歴年所英靈陟降¶
<pb:KR4d0226_SBCK_087-21a>¶
千古如存曰有遺丘乃&KR0009;兹圡熹夙深宗慕亦誤知憐兹¶
幸分符𫉬叅守奉瞻言螭首饋奠莫親寓此一觴諒蒙昭¶
鑒¶
　　　𥙊南軒墓文¶
惟公閎逹之資聞道最早發揮事業逹于家&KR0022;中&KR0010;閒居¶
益求其志鶴鳴子和朋簮四來我時自閩亦云戾止更互¶
切磨群疑乃亡厥今㡬何俯仰一世公逝旣乆我老益衰¶
何意重來獨撫陳迹塵筵髣髴拱木荒凉録牒散亡音徽¶
莫紹世道之感平生之懷交切于中有涕橫落欲推公志¶
㩀舊圖新衆&KR0098;未孚唯以自愧一觴往酹并&KR0009;此情公乎¶
不忘起聽我語¶
　　　𥙊叔祖奉使直閣文¶
<pb:KR4d0226_SBCK_087-21b>¶
維紹熈五年&KR0010;次甲寅十月戊子朔二十日丁未從孫具¶
位熹敢昭告于故五十六叔祖父奉使直閣府君故五十¶
六叔祖母㳟人王氏之墓惟昔鼻祖徳潜弗升施及後人¶
克濟其羙公仗漢節立哭虜庭白首來歸無所汙𣵀而熹¶
先子亦翔天朝適以此時遭䜛去國死生契濶遂以終天¶
今四十年熹復來此無所肖似寵秩橫加能薄幸多仰愧¶
前烈恭惟明詔全節是褒照弟㷀然亦霑禄仕瞻望封闕¶
來拜公祠惟公不亡歆此誠意尚饗¶
　　　祭叔父崇仁府君文¶
故三叔父崇仁府君故三叔母安人丁氏之墓昔拜叔父¶
于霅之川粤旣南歸遂不復見及拜叔母于帝之鄉告違¶
未㡬即以訃告今復來此䨇冢蕘然微弟之賢孰襄此事¶
<pb:KR4d0226_SBCK_087-22a>¶
旣&KR0013;先澤行矣官榮尚與後人無怠嗣慶一觴所酹林長¶
草豐尊靈不亡歆此誠意尚饗¶
　　　祭趙丞相文¶
嗚呼惟公天賦中和家傳忠孝愛君憂國懇懇不忘進秉¶
樞機適逄變故禀承慈訓援立聖明計定一時功垂萬世¶
夫何不幸乃困煩言適此退閑忽聞逺役衝風冐雪千里¶
于征行未及休病&KR0205;不起赴車所曁痛憤惟均白叟黃童¶
興言出涕矧予衰鄙素辱知憐推挽彌縫期於國定何悟¶
反覆接踵言歸我罪未論公行先邁臨風一慟雞絮是將¶
精爽如存尚識兹意嗚呼哀哉尚饗¶
　　　𥙊程允夫文¶
維慶元二年十一月乙巳晦外兄具位謹以香茶酒果奠¶
<pb:KR4d0226_SBCK_087-22b>¶
于内弟吉州録事程允夫之靈此月之&KR0004;得吾弟九月六¶
日書於便中首言濫得羙名恐爲師門之辱次言老不解¶
事愧貽老兄之憂予蓋深有味乎其言如接𥬇談之適也¶
旣又視其字畫謹好詞氣安閑且言受代有日骨肉俱安¶
則又深以爲喜蓋&KR0004;不聞其有所疾痛也及二十有九日¶
曽君無疑使以書來乃言吾弟比以此月八日不幸死矣¶
嗚呼哀哉以吾允夫之才之志而止於此且以何疾而&KR0205;¶
然耶余生多艱今復老病中外兄弟蓋亡㡬人有如允夫¶
&KR0057;號同志而學與時背仕皆不逄猶冀莫年卒其舊業更¶
相勉厲以畢餘生何意允夫而&KR0205;止此緘詞往酹悲不能¶
文君其有知尚識此意嗚呼哀哉¶
　　　祭黄子厚文¶
<pb:KR4d0226_SBCK_087-23a>¶
維慶元五年四月二十八日巳丑雲谷老人朱熹謹遣男¶
某奉酒茗之奠告于亡友榖城隱君子厚黄廿八兄之靈¶
曰嗚呼哀哉與君相逢俱十五六夜諷同聲朝嬉競逐尋¶
各壯長居又&KR0114;鄰講藝論文𥬇語日親兄才甚髙俯睨一¶
世顧獨謂余許以並轡迨其中間合散不常倐然两翁顔¶
衰鬢蒼我行旣艱歸以病廢兄老一丘亦困羣吠念昔兄¶
言凡兹並遊唯我與君庶其後凋亦旣有徴謂可長保此¶
外悠悠置勿復道孰謂兹今兄去而先遺是一老顧影孑¶
然欲往哭兄炙雞絮酒足曵弗前目㫁門柳兄雖巳矣其¶
存則長流傳滿世偉畫名章兄學有徒頗勤收拾庶㡬成¶
編追配騷什唯其清苦絶去羶葷誰其知之後世子雲我¶
論有疑亦竢兄决今則巳夫琴破弦絶嗚呼哀哉尚饗¶
<pb:KR4d0226_SBCK_087-23b>¶
　　　祭蔡季通文¶
維慶元四年&KR0010;次戊午十月二十有九日癸巳新安朱熹¶
竊聞亡友西山先生蔡君季通覉旅之櫬逺自舂陵言歸¶
故里謹以家饌&KR0215;雞斗酒酹于柩前嗚呼哀哉尚饗¶
　　　又祭蔡季通文¶
慶元四年十有二月六日新安朱熹竊聞亡友西山先生¶
蔡兄季通輀車祖載將就窀穸巳飭素車往助執紼而連¶
日大病遂不能前謹遣男埜奉香燭茶酒往奠柩前於其¶
行也哭而送之曰嗚呼季通而至此耶精詣之識卓絶之¶
才不可屈之志不可窮之辯不復可得而見矣天之生是¶
人也果何爲耶西山之㒹君擇而居西山之足又卜而藏¶
而我於君之生旣未得造其廬以遂半山之約至於今日¶
<pb:KR4d0226_SBCK_087-24a>¶
又不能扶曵病驅以視君之反此真宅而永訣以終天也¶
並遊之好同志之樂巳矣巳矣哀哉哀哉¶
　　　祭方伯謨文¶
鳴呼痛哉乆此卧病聞君之訃不能往哭東望涕零又以¶
悲悼之深未暇爲文以侑此奠惟君之行未能甚逺英靈¶
炳然當識此意嗚呼痛哉¶
<pb:KR4d0226_SBCK_087-24b>¶
¶
晦庵先生朱文公文集卷第八十七¶
　　　　　　　　　　　　　懷安縣儒學訓導葉暢校¶
<pb:KR4d0226_SBCK_087-25a>¶
