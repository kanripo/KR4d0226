# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:59.196708
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 80
#+PROPERTY: FILE SB04n0282-080晦庵先生朱文公文集-卷第八十.
<pb:KR4d0226_SBCK_080-1a>¶
晦庵先生朱文公文集卷第八十¶
　記¶
　　　徽州休寧縣㕔新安道院記¶
休寜大夫信安祝侯汝玉以書來曰休寜之爲邑雖有難¶
治之名而吾之爲之巳再&KR0010;矣始也不能不以人言爲慮¶
中乃意其不然而今則遂有以信其果不然也蓋其封域¶
實鄣山之左麓而淅江出焉山峭厲而水清激故禀其氣¶
食其土以有生者其情性習尚不能不過剛而喜鬬然而¶
君子則務以其剛爲髙行竒節而&KR0057;以不義爲羞故其俗¶
難以力服而易以理勝苟吾之所爲者出於公論之所是¶
則雖或拂於其&KR0059;而卒不敢以爲非也以是吾之始至蓋¶
不能無不恱者而今則驩然無與爲異吾嘗困於事之不¶
<pb:KR4d0226_SBCK_080-1b>¶
勝其繁而今則廓然無事之可爲也吾將更葺㕔事之東¶
參採賔佐屬詠之什而榜之以新安道院子能爲我記之¶
則後之君子益知所以爲治而無吾始者之慮矣予惟汝¶
玉之爲此可以見其政之成民之服而官曹之無事矣然¶
道之得名正以人所共由之路而非無事之謂也夫以汝¶
玉之始至坐于堂皇之上則左簿書右法律日夜苦心勞¶
力而不得休其或少暇則又不免衝寒風冐烈日以出入¶
乎阡陌之中而不敢怠凡所以勸民之善而懲其惡興民¶
之利而除其害者非有道以行之則何以致今日之無事¶
哉顧其名此乃&KR0002;專取乎今日之無事而反序前日之厪¶
事爲非道其無乃出於老子浮屠之謂而汝玉未之思耶¶
抑嘗計之天下之事雖有動静勞逸之殊而所謂道者則¶
<pb:KR4d0226_SBCK_080-2a>¶
無彼此精粗之間汝玉之學固有以知此矣彼其所以喜¶
於政成之無事而不避異學之&KR0075;名豈非朝夕之間猶欲¶
從容於此以深思前日之巳行而益求其所末至而卒以¶
究夫無彼此精粗之間者而大發於功名事業之間乎予¶
故&KR0022;人且汝玉予舊也樂其意爲書本末以示來者使於¶
此&KR0022;之俗賢宰之志尚有考云淳熈戊申八月甲申朱熹¶
記¶
　　　玉山劉氏義學記¶
始予守南康鄰境徳安有宰焉爲政一本儒術甚以惠愛¶
得其民&KR0010;饑爲請蠲租而州家不可顧民狼顧相驚有逃¶
去者則亟使人追止之曰所不爲若等力請於州必蠲十¶
七者令寜委印緩去終不忍使若等爲異鄊&KR0017;也民聞是¶
<pb:KR4d0226_SBCK_080-2b>¶
令下爲之感泣復相與携持而歸衆乃具以情白州&KR0002;部¶
刺史竟得如約乃巳予聞而竊心善之而問其邑里姓名¶
則曰王山劉侯也南康屬邑有越徳安而縣屬者毎遣&KR0122;¶
史循行則必戒使謁劉侯觀其荒政所施以爲法於是劉¶
侯之惠不止行其封内而又波及南康之境竟食新民得¶
無流亡殍死者及予將終更乃得納謁劉侯之舘而拜賜¶
焉則望其貌聽其言而有以信其爲君子人也後數&KR0010;予¶
以事過玉山則劉侯以待次家居復得相見如平生懽一¶
日&KR0099;然語予曰吾家本單貧而入仕又甚晚顧無以仁其¶
三族者間嘗割田立屋聘知名之士以教族子弟而鄊人¶
之願學者亦許造焉兄弟之間有樂以其貲來助者而吾¶
猶懼其或不繼也則又出新安餘俸爲之發舉居積以佐¶
<pb:KR4d0226_SBCK_080-3a>¶
其費而凡所以完葺丘壟周恤族&KR0666;者亦取具焉旣巳言¶
於吾州而&KR0022;君呉侯樂聞之爲之出教刻符以詔吾之子¶
孫使母違吾志吾子雅知我其爲我記之以告其斆且學¶
於此者使知有以勉焉予聞而歎曰今士大夫或徒歩至¶
三公然一日得志則髙䑓深池撞鍾舞女所以自樂其身¶
者唯恐日之不足雖廪有餘粟府有餘錢能母爲州里災¶
害則足矣固未暇以及人也如劉侯者身雖寵而官未登¶
六品家雖温而産未能千金顧其所以用心者乃如此是¶
則可謂賢逺於人而亦可以見其前日徳安之政不爲無¶
本而豈徒以聲音𥬇貌爲之矣乃追本其事而記之如此¶
雖然古人之所謂學者豈讀書爲文以干禄利而求温飽¶
之云哉亦曰明理以脩身使其推之可以及夫天下國家¶
<pb:KR4d0226_SBCK_080-3b>¶
而巳矣羣居于此者試以此意求諸六經孔孟之言而深¶
思力行之庶其有以不&KR0018;劉侯之教也劉侯名允迪字徳¶
華今以朝奉郎參議㳂海制置使軍事云淳熈十有五年¶
秋九月巳未新安朱喜記¶
　　　漳州守臣題名記¶
漳以下州領軍事唐垂拱二年用左玉鈐衞翊府左郎將¶
陳元光奏置領漳浦懷恩二縣而治漳浦開元四年徙治¶
李澳川在舊治南八十里二十九年廢懷恩入漳浦而割¶
泉州龍溪縣來屬天寳元年改漳浦郡乾元二年復爲州¶
大曆十二年又割汀州龍巖來屬正元元年乃更徙治龍¶
溪唐末五季之亂常爲泉州支郡而僞刺史董思安者至¶
以&KR0059;諱輒改號爲南州我宋乾徳四年泉州陳洪進以二¶
<pb:KR4d0226_SBCK_080-4a>¶
州版圖歸王府始詔復故號太平興國三年五月一日洪¶
進入朝請吏遂以衛尉寺丞劉援來知州事而五年又割¶
泉之長㤗縣以屬焉蓋凡漳之所以爲州其本末之可考¶
者如此其守將則陳公没而爲神今以王封廟食後乃或¶
見或否以至于劉侯而後始有紀焉蓋其聽壁之記本嘉¶
祐中鄭侯偕之所立逮淳熈中火而復刻則又趙侯公綢¶
之爲也紹熈元年假守朱熹至而觀焉則其木理往往龜¶
裂且其所書又太煩悉而將無地之可書也乃爲買石延¶
平礱置聽事更爲擘窠省文之法以寫舊記而虚其左方¶
以俟來者云¶
　　　徳安府&KR0063;城縣上蔡謝先生祠記¶
應城縣學上蔡謝公先生之祠今縣令建安劉炳之所爲¶
<pb:KR4d0226_SBCK_080-4b>¶
也先生名良佐字顯道學於河南程夫子兄弟之門&KR0004;頗¶
以該洽自多講貫之間旁引傳記至或終篇成誦夫子𥬇¶
曰子可謂玩物喪志矣先生聞之爽然自失靣熱汗下若¶
無所容乃盡弃其所學而學焉然其爲人英果明决强力¶
不倦克巳復禮日有程課夫子蓋嘗許其有切問近思之¶
功所著論語說及門人所記遺語皆行於世如以生意論¶
仁以實理論誠以常惺論敬以求是論窮理其命理皆精¶
當而直指窮理居敬爲入徳之門則於夫子教人之法又¶
最爲得其綱領建中靖國中詔對不合得官書局後復轉¶
徙州縣沈淪卑冗以没其身而䖏之浩然未嘗少挫中間¶
嘗宰是邑南陽胡文定公以典學使者行部過之不敢問¶
以職事顧因紹介請以弟子禮見入門見吏卒植立庭中¶
<pb:KR4d0226_SBCK_080-5a>¶
如土木偶人肅然起敬遂禀學焉其同時及門之士亦皆¶
&KR0091;其言論閎肆善啓發人今讀其書尚可想見也然先生¶
之没游公定夫先生實識其墓而喪亂之餘兩家文字皆¶
不可見&KR0063;城㓂暴&KR0057;𠟵莽爲丘墟其條教設施固無復有¶
傳者劉君之來訪其遺跡僅得題詠留刻數十字而巳爲¶
之&KR0099;然永歎以爲先生之遺烈不建於此&KR0022;後之君子不¶
得不任其責於是旣新其學乃即講堂之東偏設位而祠¶
焉千里致書求文以記熹自少時妄意爲學即頼先生之¶
言以發其趣而平生所聞先生行事又皆髙邁卓絶使人¶
興起衰病零落廪然常懼其一旦泯㓕而無傳也劉君之¶
請乃適有㑹於予心者於是不辭而記之如此以示其學¶
者云紹熈辛亥冬十月丙子朔旦新安朱熹記¶
<pb:KR4d0226_SBCK_080-5b>¶
　　　壯節亭記¶
淳熈巳亥&KR0010;予假守南康始至訪求先賢遺迹得故尚書¶
屯田外郎劉公凝之之墓於城西門外草&KR0068;中予惟劉公¶
清名髙節著於當時而聞於後世暫而挹其餘風者猶足¶
以激懦而律貪顧今不幸饋奠無主而其丘墓之&KR0009;於此¶
&KR0022;者又如此是亦長民者之責也乃爲作小亭於其前立¶
門牆謹扄鑰以限樵牧&KR0010;以中春率群吏諸生而祠焉郡¶
之詩人史驌請用歐陽公語名其亭以壯節適有㑹於予¶
意因屬友人黃銖大書以掲焉自是以來東西行而過者¶
莫不顧瞻起敬而予亦自以爲兹丘之固且安可以乆而¶
不壞矣紹熈二年&KR0010;在辛亥予去郡甫十年而今太守章¶
貢曽侯寔來按圖以索其故則門墻亭牓皆巳無復存者¶
<pb:KR4d0226_SBCK_080-6a>¶
爲之喟然太息即日更作門墻築亭其間益爲高厚宏闊¶
以支永乆又礲巨石以培其封植名木以廣其&KR0284;求得舊¶
牓復置亭上&KR0010;時奉祀一如舊章且割公田十&KR0341;以畀旁¶
近能仁僧舎使專奉守爲増葺費而又以予爲嘗經始於¶
此也以書來曰願得一言以記之使後之人知吾二人者¶
所爲拳拳之意而不懈其尊賢尚徳之心也斯不亦有&KR0024;¶
於世教之萬分乎予曰諾哉曽侯名集字致虚學有家法¶
故其爲政知所先後如此云三年夏五月癸未新安朱熹¶
記¶
　　　氷玉堂記¶
南康使君曽侯致虚旣　葺屯田劉公之墓明年乃訪得¶
其故居遺址於郡治之東暇日屏騶馭披荆&KR0068;而往觀焉¶
<pb:KR4d0226_SBCK_080-6b>¶
問其北隱然以髙者則劉公所賦之東臺也顧其南窊然¶
以下者則詩序所指之蓮池也蓋自兵亂以來蕪廢日乆¶
唯是僅存而其他則皆漫㓕不可復識矣曽侯爲之躊蹰¶
四顧喟然而嘆曰凝之之爲父道原之爲子其高懷勁節¶
有如歐馬蘇黃諸公之所道是亦可謂一世之人豪矣想¶
其平日之居此林塘館宇之䆳詩書圖史之盛旣有以自¶
適其適而一時遊且官於此&KR0022;者亦得以扣門避席而考¶
徳問業焉何其盛也顧今百年之外臺傾沼平鞠爲灌莽¶
而使樵兒牧子皆得以嘯歌躑躅於其上又何其可悲也¶
雖然此吾事也不可以不勉乃出少府羡錢贖之民間垣¶
而溝之以合於郡圃纍石以崇其臺引流以深其池遂作¶
氷玉之堂於臺之西北而繪劉公父子之象於其上且聞¶
<pb:KR4d0226_SBCK_080-7a>¶
陳忠肅公之嘗館於是也則又繪其象以侑焉旣而所謂¶
是是堂漫浪閣者亦以次舉而皆復其舊旣成使人以圖¶
及書來屬予記予惟異時承乏此&KR0022;亦嘗有意於斯而不¶
克就今披圖考驗尚能憶其彷彿固喜曽侯之敏於事而¶
能有成矣抑予又有感焉近&KR0010;以來人心不正行身者以¶
同流合汙爲至行任事者以便&KR0059;適巳爲長䇿其聞劉氏¶
父子之風不唾而罵之者幾希矣欲其能如曽侯一以表¶
賢善俗爲心而不奪於世習豈可得哉於是旣書其事而¶
適有以陳令舉&KR0016;牛詩𦘕爲&KR0009;者因并以遺曽侯請刻堂¶
上以&KR0024;一時故事之缺云紹熈三年秋九月庚午朔旦新¶
安朱熹記¶
　　　黄州州學二程先生祠記¶
<pb:KR4d0226_SBCK_080-7b>¶
齊安在江淮間最爲窮僻而國朝以來名卿賢大夫多辱¶
居之如王翰林韓忠獻公蘇文忠公&KR0022;人至今樂&KR0091;而於¶
蘇氏&KR0057;致詳焉至於河南兩程夫子則亦生於此&KR0022;而未¶
有能道之者何哉蓋王公之文章韓公之勲業皆以震耀¶
於一時而其議論氣節卓犖竒偉&KR0057;足以驚動世俗之耳¶
目則又皆莫&KR0002;蘇公之爲盛也&KR0002;程夫子則其事業湮欝¶
旣不得以表於當年文詞平淡又不足以夸於後世獨其¶
道學之妙有不可誣者而又非知徳者莫能知之此其遺¶
跡所以不能無顯晦之殊亦其理𫝑之冝然也蓋天聖中¶
洛人太中大夫程公珦&KR0004;任爲黄陂尉秩滿不能去而遂¶
家焉實以眀道元年壬申生子曰顥字伯淳又以明年癸¶
酉生子曰頥字正叔其後十有餘年當慶曆丙戌丁亥之¶
<pb:KR4d0226_SBCK_080-8a>¶
間攝貳南安乃得獄&KR0122;舂陵周公惇頥而與之游於是二¶
子因受學焉而&KR0099;然始有求道之志旣乃得夫孔孟以來¶
不傳之緒於遺經遂以其學爲諸儒倡則今所謂明道先¶
生伊川先生是也先生之學以大學論語中庸孟子爲標¶
指而逹于六經使人讀書窮理以誠其意正其心脩其身¶
而自家而國以及於天下其道坦而明其說簡而通其行¶
端而實是蓋將有以振百代之沉迷而納之聖賢之域其¶
視一時之事業詞章論議氣節所繋孰爲輕重所施孰爲¶
短長當有能辨之者而世非徒不之好也甚者乃或目以¶
道學之邪氣而必譾蔑之於斯時也苟無遭其伐木而削¶
跡焉斯巳幸矣尚何望於其餘哉今太守李府君侯乃能¶
原念本始追誦遺烈立二夫子之祀於學宫於以風厲其¶
<pb:KR4d0226_SBCK_080-8b>¶
人而作興之非其自信之篤而不以世俗之趋舎動其心¶
其孰能與於此李侯名訦字誠之其爲此&KR0022;勤事愛民固¶
多可紀特於此舉&KR0057;足以見其趣操之不凡而非衆人所¶
能及是以因其請記而具論之以告來者使有考焉紹熈¶
三年秋九月戊子後學新安朱熹記¶
　　　邵武軍光澤縣社倉記¶
光澤縣社倉者縣大夫毗陵張侯訢之所爲也光澤於邵¶
武諸邑最小而僻自張侯之始至則巳病夫市里之間民¶
無蓋藏毎及春夏之交則常糴貴而食艱也又病夫中下¶
之家當産子者力不能舉而至或棄殺之也又病夫行旅¶
之渉吾境者一有疾病則無所於歸而或死於道路也方¶
以其事就邑之隱君子李君吕而謀焉適㑹連帥趙公亦¶
<pb:KR4d0226_SBCK_080-9a>¶
下崇安建陽社倉之法於屬縣於是張侯乃與李君議略¶
放其意作爲此倉而節縮徑營得他用之餘則市米千二¶
百斛以𠑽入之夏則損價而糶以平市估冬則増價而糴¶
以備來&KR0010;又買民田若干畒籍僧田民田當没入者&KR0002;干¶
畒&KR0010;收米合三百斛并入于倉以𦔳民之舉子者如帥司¶
法既又附倉列屋四楹以待道塗之疾病者使皆有以棲¶
託食飲而無暴露迫逐之苦蓋其創立規模提挈綱領皆¶
張侯之功而其條畫精眀綜理纎密者則李君之力也邑¶
人旣蒙其利而歌舞之部使者亦聞其事而加勸獎焉於¶
是張侯樂其志之有成而思有以告來者使勿壞則以書¶
來請記予讀古人之書觀古人之政其所以施於鰥寡孤¶
獨困窮無告之人者至詳悉矣去古旣逺法令徒設而莫¶
<pb:KR4d0226_SBCK_080-9b>¶
與行之則爲吏者賦歛誅求之外亦飽食而嬉耳何暇此¶
之問哉&KR0002;張侯者自其先君子而學於安定先生之門則¶
巳悼古道之不行而抱遺經以痛哭矣及其聞孫遂傳素¶
業以施有政宜其志慮之及此而能委心求助以底于有¶
成也李君於子蓋有講學之舊子每竊歎其&KR0018;經事綜物¶
之才以老而無所遇也今乃特因張侯之舉而得以粗見¶
其毫末是不亦有感夫故予旣書張侯之事而又附以予¶
之所感於李君者來者尚有考云紹熈四年春二月丁巳¶
新安朱熹記¶
　　　鄂州州學稽古閣記¶
人之有是身也則必有是心有是心也則必有是理&KR0002;仁¶
義禮智之爲體惻懚羞惡㳟敬是非之爲用是則人皆有¶
<pb:KR4d0226_SBCK_080-10a>¶
之而非由外鑠我也然聖人之所以教不使學者收視反¶
聽一以反求諸心爲事而必曰興於詩立於禮成於樂又¶
曰慱學審問謹思明辯而力行之何哉蓋理雖在我而或¶
蔽於氣禀物欲之&KR0059;則不能以自見學雖在外然皆所以¶
講乎此理之實及其浹洽貫通而自得之則又&KR0004;無内外¶
精粗之間也世變俗衰士不知學挾𠕋讀書者既不過於¶
誇多鬬靡以爲利禄之計其有意於巳者又直以爲可以¶
取足於心而無事於外求也是以墮於佛老空虚之邪見¶
而於義理之正法度之詳有不察焉其幸而或知理之在¶
我與夫學之不可以不講者則又不知循序致詳虚心一¶
意從容以㑹乎在我之本然是以急&KR0205;淺迫終巳不能浹¶
洽而貫通也嗚呼是豈學之果不可爲書之果不可讀而¶
<pb:KR4d0226_SBCK_080-10b>¶
古先聖賢所以垂世立教者果無益於後來也哉道之不¶
明其可嘆巳鄂州州學教授許君中&KR0063;旣新其學之大門¶
而因建閣於其上櫝藏紹興石經兩朝宸翰以爲寳鎭又¶
取板本九經諸史百氏之書列寘其旁不足則使人以幣¶
請於京師之學官使其學者討論誦說得以饜飫而開發¶
焉其役始於紹熈辛亥之冬而訖於明年之夏其費亡慮¶
三百萬而取諸廪士之贏者蓋三之一其餘則太守煥章¶
閣待制陳公居仁轉運判官薛侯叔似實資之而總卿詹¶
侯體仁戎帥張侯詔亦揮金以相焉旣成因予之友蔡君¶
元定以來請曰願有記也予雅聞許君之學蓋有志於爲¶
巳而意其所以學者亦曰取足於心而巳矣今以是舉觀¶
之則見其所以誨人者甚平且實然後知其所以自爲者¶
<pb:KR4d0226_SBCK_080-11a>¶
不以泯心思㓕聞見爲極致之歸也因爲之記其本末而¶
并推近世所以爲學讀書之病請具刻焉以告登此閣而¶
讀此書者使姑無溺於俗學之下流無迷於異端之捷徑¶
則於理之在我者庶乎有以深求而自得之矣道之不明¶
豈足患哉四年癸丑九月甲子朔旦新安朱熹記¶
　　　信州貴溪縣上清橋記¶
貴溪之水其原東出鉛山之分水北出玉山之鎭頭者合¶
爲大溪自弋陽西流逕縣治南少西廼折而北大溪之南¶
有小港焉出縣東南境上西北流至縣治西南乃入于溪¶
居民行客之往來者故以舟楫爲三渡自縣治西南絶大¶
溪者曰中溪當其西流北折之處者曰鑿石小港水落時¶
廣不過百餘尺褰裳可渉霖潦暴至則其深廣往往自倍¶
<pb:KR4d0226_SBCK_080-11b>¶
而亦爲一渡中溪之舟毎以是時過港常爲横波所蕩擊¶
人力不得施鑿石則水觸西崖鬬怒騰蹙其險爲&KR0057;甚故¶
二渡者&KR0010;率一再覆溺邑人病之欲爲浮梁以濟乆矣而¶
役大費廣無敢唱者今縣大夫建安李君正通至則隂計¶
而嘿圖之乆之廼得縣之餘財八十萬將以屬工而邑之¶
大姓聞之有以銕爲連環巨絙千五百尺以獻者有&KR0162;其¶
林竹十餘里以獻者州家又以米百斛者佐之於是李君¶
乃相大溪二渡之間水平不湍者以爲唯是爲可乆遂以¶
紹熈三年六月始事民讙趨之不百日而告成兩崖礲石¶
爲磴道髙者五百尺卑者亦居其五之四橋之脩九百尺¶
比舟七十艘且眡水之上下而時損益焉又維十舟以梁¶
小港作𩀱艦以航巨浸於是東西行者春夏免漂没之虞¶
<pb:KR4d0226_SBCK_080-12a>¶
秋冬無病涉之歎其功甚大而費則省蓋其規模籌畫一¶
出李君主吏工師拱手受成不能有所預也旣又留錢五¶
十萬於明&KR0116;浮屠氏使自爲質貸而&KR0010;輸其贏五一以奉¶
增葺之費明年李君將去乃以書來道邑人之意請予文¶
以記之予惟李君此橋之功百里之人與四方之往來者¶
固巳頌而歌之宜不待記而顯且其才之果藝明逹用無¶
不宜又非獨此爲可書也姑爲記其本末以告後之君子¶
使知其成之不易者如此相與謹視而時脩之是則李君¶
與其邑人之志也云爾四年九月戊寅旣望新安朱熹記¶
　　　邵州州學濂溪先生祠記¶
邵陽太守東陽潘侯燾以書來曰郡學故有濂溪先生周¶
公之祠蓋治平四年先生以零陵通守來攝郡事而遷其¶
<pb:KR4d0226_SBCK_080-12b>¶
學且屬其友孔公延之記而刻焉其後遷易不常乾道八¶
年乃還故處而始奉先生之祀於其間旣又以故府張公¶
九成之學爲出於先生也則亦祠以侑焉於今蓋有年矣¶
燾之始至首稽祀典&KR0060;獨惟念先生之學實得孔孟不傳¶
之緒以授河南二程先生而道以大明然自再傳之後則¶
或僅得其彷佛或遂失其本眞而不可以&KR0002;是其班矣乃¶
更闢堂東一室特祀先生以致區區尊嚴道統之意今&KR0010;¶
中春釋奠于先聖先師遂命分獻而祝以告焉以吾子之¶
嘗講於其學也敢謁一詞以記之使來者有考而無疑也¶
熹發函三復爲之喟然而歎曰甚矣道之難明而易晦也¶
自堯舜以至于孔孟上下二千餘年之間蓋亦屢明而屢¶
晦自孟氏以至于周程則其晦者千五百年而其明者不¶
<pb:KR4d0226_SBCK_080-13a>¶
能以百&KR0010;也程氏旣没誦說滿門而傳之不能無失其不¶
流而爲老子釋氏者㡬希矣然世亦莫之悟也今潘侯於¶
此乃獨深察而致謹焉道之明也儻庶㡬乎雖然先生之¶
精立圖以示先生之藴因圖以發而其所謂無極而太極¶
云者又一圖之綱領所以明夫道之未始有物而實爲萬¶
物之根柢也夫豈以爲太極之上復有所謂無極者哉近¶
世讀者不足以識此而或妄議之旣以爲先生病史氏之¶
傳先生者乃増其語曰自無極而爲太極則又無所依据¶
而重以病夫先生故熹嘗欲援故相蘇公請刋國史草頭¶
木脚之比以正其失而恨其力有所不逮也乃今於潘侯¶
之舉而重有感焉是以旣叙其事而并附此說以俟後之¶
君子抑潘侯學識之長旣足以及此矣則又安知其不遂¶
<pb:KR4d0226_SBCK_080-13b>¶
有以成吾之志也耶紹熈癸丑冬十月庚申後學朱熹記¶
　　　浦城縣永利倉記¶
浦城縣遷陽鎭永利倉者故提舉常平公事黃侯某之所¶
爲也聞之故老某年中黃侯以鄊人奉使本道奏立是倉¶
其里中&KR0010;時歛散以賑貧乏且使鎭官兼董其事行之累¶
年近村之民頗頼其利後以兵亂廢熄無餘&KR0010;或不收民¶
輒告病於今若干餘年而吏部之調鎭官猶襲故號也中¶
間知縣丞王君鉛視邑之仁風諸里社倉頗有成効欲取¶
其法以復此倉之舊而議不克合今知縣事括蒼鮑君恭¶
叔之來乃復有請而使者呉興李侯沭深然之於是鮑君¶
得致其役營度故壤築倉若干楹不日告成略如舊制遂¶
移縣&KR0067;之粟&KR0002;干斛以貯焉夏發以貸冬歛以藏一以淳¶
<pb:KR4d0226_SBCK_080-14a>¶
熈某年社倉制勑從事蓋凡貸之所及者某里某都之人¶
固皆有以望於其後而無復凶年之慮矣其所未及則亦¶
欣然相告曰是倉息滋而藏羡其肯卒遺我哉鮑君聞之¶
以書來告曰邑人之情如此不忍以無記也予觀黃侯當¶
日之權足以制一道而其後爲此乃僅足以恤其鄊鄰蓋¶
未嘗不歎其心之仁而病其不廣以今推之則未必其𫝑¶
之有不能也是安得以今日社倉之法告之哉&KR0002;李侯鮑¶
君之是役則旣足以使黃侯之心愈乆而不泯而又能承¶
天子之詔以廣其惠於無窮是皆可書也巳獨後之人能¶
推所餘以徧乎其所未及則有未可必者故特爲之書其¶
本末而并以告焉庶乎有所考而不忘也詔熈五年夏四¶
月巳酉朝散郎祕閣修撰新權發遣潭州主管荆湖南路¶
<pb:KR4d0226_SBCK_080-14b>¶
安撫司公事朱熹記¶
　　　信州州學大成殿記¶
詔熈五年秋九月熹自長沙蒙恩召還道過上饒其州學¶
教授嘉興林君某來見請問所以爲學之意甚勤與之語¶
知其平日所用力者皆古人爲巳之學而進則未巳也旣¶
乃起而言曰此&KR0022;學政其弊乆矣士子習熟見聞因仍淺¶
陋知有科舉而不知有學問且其屋不時脩亦多頽圯而¶
禮殿之壞爲&KR0057;甚至於象設衣冠位次又皆不如法式某¶
不自料旣爲之講以所聞幸頗有知鄊方者又將撤其故¶
殿而一新之儻遂有成願得一言以記之且有以進其學¶
者於將來則幸甚熹謝不敏退而問諸&KR0022;人則皆曰林君¶
所以教其諸生者有常業而皆本於所謂古人爲巳之意¶
<pb:KR4d0226_SBCK_080-15a>¶
其於學之庶務則又巨細必親無所漏失故能當此儉&KR0010;¶
旣廣其弟子之員且什五六而猶有餘力以及此蓋屬役¶
之&KR0004;首岀餐錢以給諸費而漕䑓州家亦有助焉諸生之¶
有職秩者又相與&KR0162;俸入以相其事瓦木工徒之直一毫¶
無所取於民也熹心善之比歸而往觀焉則其軒楹宏敞¶
堂室靚深先聖鄊明先師西靣左右衆賢以次列坐一如¶
今&KR0010;奉常所下新制而其冠冕服韍&KR0063;圖合禮取諸監學¶
靡有僣差蓋雖近輔名藩鮮有能及之者熹於是焉喟然¶
太息益信林君之學有以充其志而力又有以行其學也¶
&KR0010;晚還家甫爾休息而林君復以書來曰殿旣訖功將以¶
來&KR0010;正月丁亥朔旦謁守貳合群吏率諸生而釋菜以落¶
之前日之請願卒有以賜之也熹惟國家稽古命祀而禮¶
<pb:KR4d0226_SBCK_080-15b>¶
先聖先師於學宫蓋將以明夫道之有統使天下之學者¶
皆知有所鄊往而㡬及之非徒脩其墻屋設其貌象盛其¶
器服升降俯仰之容以爲觀美而巳也而今之爲吏者於¶
是數者猶有不及求其能如林君之所爲者則旣難矣而¶
况欲其仰體國家之意以身爲率使其學者皆知古人之¶
所以爲學者而心庶㡬焉豈不又難矣哉於是爲記其事¶
使刻諸石以厲其徒且使後之君子有以考焉而母忘林¶
君之志也十二月辛巳朝請郎新安朱熹記¶
　　　常州冝興縣學記¶
紹熈五年十二月冝興縣新脩學成明年知縣事承議郎¶
括蒼髙君啇老以書來請記而其學之師生迪功郎孫庭¶
詢貢士邵機等數十人又䟽其事以來告曰吾邑之學乆¶
<pb:KR4d0226_SBCK_080-16a>¶
廢不治自今明府之來即有意焉而縣貧不能&KR0205;給其費¶
乃稍葺其所甚敝亟&KR0024;其所甚缺且籍閒田五千&KR0341;以豐¶
其廪斥長橋僦金&KR0010;入七十餘萬以附益之爲置師弟子¶
員課試如法而又日往遊焉躬爲講論開之以道徳性命¶
之指慱之以詩書禮樂之文使其知士之所以學蓋有卓¶
然科舉文字之外者於是縣人學子知所鄊慕至於里居¶
士大夫之賢者亦携子弟來聽席下無不更相告語更相¶
勉勵而自恨其聞之之晚也退而相與出&KR0162;金齎以佐其¶
役合公&KR0059;之力得錢㡬七百萬而學之内外煥然一新堂¶
涂門廡靡不嚴備象設禮器皆&KR0063;圖法蓋髙君之於是學¶
非獨其經理興築之緒爲可書而其所以教者則非今世¶
之爲吏者所能及而邑之人材風俗實有頼焉幸夫子之¶
<pb:KR4d0226_SBCK_080-16b>¶
悉書之以告來者於無窮則諸生之望也予頃得髙君於¶
㑹稽而知其賢今乃聞其政教之施於人者又有成効如¶
此故巳樂爲之書矣而况其邑之父兄子弟能率髙君之¶
教而有所興起皆知從事於古人爲巳之學而不汲汲乎¶
誇多𨷖麋之習以追時好而取世資則又予之所深歎而¶
&KR0057;樂取以告人者也乃爲悉記其語使後之君子有考焉¶
抑髙君之於此邑嘗新其社稷之位而并作風雨雷師於¶
其側以嚴祀事穿故瀆䟽積水以防旱潦作社倉儲羡粟¶
以備凶荒其所以事神治民者𩔖能行其所學而皆出於¶
至誠懇惻之意是以言出其人信從之蓋不待至於誦說¶
之間然後以言教也嗚呼賢哉慶元元年春三月庚申朝¶
請郎提舉南京鴻慶宫新安朱熹記¶
<pb:KR4d0226_SBCK_080-17a>¶
　　　常州宜興縣社倉記¶
始予居建之崇安嘗以民饑請於郡守徐公嚞得米六百¶
斛以貸而因以爲社倉今㡬三十年矣其積至五千斛而¶
&KR0010;歛散之里中遂無凶年中間蒙恩召對輙以上聞詔施¶
行之而諸道莫有&KR0063;者獨閩帥趙公汝愚使者宋公若水¶
爲能廣其法於數縣然亦不能遠也紹熈五年春常州宜¶
興大夫髙君啇老實始爲之於其縣善拳開寳諸鄊凡爲¶
倉者十一合之爲米二千五百有餘斛擇邑人之賢者承¶
議郎趙君善石周君林承直郎周君世徳以下二十有餘¶
人以典司之而以書來屬予記予心許之而未及爲也㑹¶
是&KR0010;浙西水旱常州民饑&KR0057;𠟵流殍滿道顧宜興獨得下¶
熟而貸之所及者&KR0057;有頼焉然予猶慮夫貸者之不能償¶
<pb:KR4d0226_SBCK_080-17b>¶
而髙君之惠將有所窮也明年春髙君將受代以去乃復¶
與趙周諸君皆以書來趣予文且言去&KR0010;之冬民&KR0018;米以¶
輸者繦屬爭先視貸籍無&KR1371;合之不入予於是益喜髙君¶
之惠將得以乆於其民又喜其民之信愛其上而不忍欺¶
也則爲之記其所以然者抑又慮其乆而不能無敝於其¶
間也則又因而吿之日有治人無治法此雖老生之常談¶
然其實不可易之至論也夫先王之世使民三年耕者必¶
有一年之蓄故積之三十年則有十年之畜而民不病於¶
凶饑此可謂萬世之良法矣其次則漢之所謂常平者今¶
固行之其法亦未嘗不善也然考之於古則三豋㤗平之¶
世蓋不常有而驗之於今則常平者獨其法令簿書筦鑰¶
之僅存耳是何也蓋無人以守之則法爲徒法而不能以¶
<pb:KR4d0226_SBCK_080-18a>¶
自行也而况於所謂社倉者聚可食之物於鄊井荒閑之¶
處而主之不以任職之吏馭之不以流徒之刑苟非常得¶
聦明仁愛之令如髙君又得忠信明察之士如今日之數¶
公者相與并心一力以謹其出納而杜其姦欺則其法之¶
難守不待巳日而見之矣此又予之所身試者故并書之¶
以告後之君子云慶元元年三月庚午旣望具位朱熹記¶
　　　寜菴記¶
侍講王公病革顧謂其子瀚等曰生之有死如旦之有暮¶
蓋理之必然也吾幸晚得歸息故廬今又以正終牖下是¶
張子所謂存吾順事没吾寜者復何憾哉汝曹亦無過哀¶
但兄弟友恭敬奉而母力學自立扶植門庭母爲吾羞足¶
矣語絶而逝諸子泣奉其教不敢違未㡬而公夫人亦不¶
<pb:KR4d0226_SBCK_080-18b>¶
起疾諸子旣奉兩柩合塟白沙石荀之原乃築祠堂寮舎¶
以奉烝嘗居守者而取公遺語命之曰寜菴買田百餘畒¶
以給菴費輸王租而歛其遺餘以爲&KR0010;時増葺之備間以¶
告予而請記其所以名之意予感王公之言足以見其所¶
守之正死而後巳又嘉伯海昆弟之能遵先志而不忍忘¶
也因爲書其本末如此云慶元乙&KR0407;六月巳未新安朱熹¶
記¶
　　　建昌軍進士題名記¶
建昌之爲郡㩀江西一道東南上游其地山髙而水清其¶
民氣剛而材武其士多以經術論議文章致大名如直講¶
李公中書翰林曽公兄弟&KR0057;所謂傑然者也其他能以詞¶
藝致身取髙科而登顯仕者亦不絶於當世前此乃未有¶
<pb:KR4d0226_SBCK_080-19a>¶
以著其名氏而傳於後世者比年以來鄊之先逹始病其¶
闕乃率其徒考自國&KR0004;以至今日得&KR0002;干人且將礱石刻¶
之寘諸郡學講堂之上以竢來者之嗣書焉而利君元吉¶
鄧君約禮以書來曰今日教人取士之法誠有異於古者¶
然其所以取之之意則亦固有在也顧士之由此而幸得¶
之者乃或不能刮磨&KR0108;勵以自見於斯世則亦不必諭其¶
教法之是非而吾之所以&KR0018;其見取之意者巳不勝言矣¶
故今吾徒相率爲此非敢以爲夸乃欲以爲鑒&KR0022;人士子¶
咸願得子之一言冠其顛以發之庶乎嗣而書者相與讀¶
之而知所警也予三復其書而爲之喟然曰二君子之言¶
誠美矣然不論夫教法之是非則無以識其取士之本意¶
不反身以自求而得其有貴於巳者則又未足以議其教¶
<pb:KR4d0226_SBCK_080-19b>¶
法之是非也夫古之人教民以徳行道藝而興其賢者能¶
者其法備而意深矣今之爲法不然其教之之詳取之之¶
審反復澄汰至于再三而其具不越乎無用之空言而巳¶
深求其意雖或亦將有頼於其用然彼知但爲無用之空¶
言而便足以要吾之爵禄則又何暇復思吾之所以取彼¶
者其意爲如何哉二君子蓋嘗有所受學而得其所貴於¶
巳者矣盍亦推明其說以告夫鄊之後進使之因是感發¶
以求古人之所以教者而盡心乎誠盡其心而有得乎此¶
然後知今日教人之法雖不由此而吾之於此自當有不¶
能巳者今日取士之意雖或不皆岀此而吾之所以副其¶
意者自當無日而不在乎此也是則不惟無愧於今人而¶
亦且無愧乎古不唯無愧於一官而視彼文字聲名之盛¶
<pb:KR4d0226_SBCK_080-20a>¶
者猶將有所不屑况乎不義而富且貴者其又何足道哉¶
顧予不足以當其屬筆之意姑記是說以復于二君子幸¶
與父兄子弟評之以爲如何也慶元元年秋八月丙寅新¶
安朱熹記¶
　　　魏國録贈告後記¶
臣熹伏讀故參知政事龔茂良等所記孝宗皇帝襃贈故¶
太學録魏掞之事三復以還至於感涕竊惟掞之本以白¶
衣召見天子恱之擢爲學官在職未㡬數上書論政事以¶
至力遏近倖之不當進者遂不自安而告歸以卒上則&KR0004;¶
末始厭其言也至是越五年矣而眷念不忘咨嗟閔悼錫¶
命追榮至於如此嗚呼偉哉甚盛徳也其所以感人心而¶
厲臣節爲如何耶後二十年掞之從弟誠之始議摹刻制¶
<pb:KR4d0226_SBCK_080-20b>¶
書立石冢上而臣頃甞待罪史氏偶得茂良等所記因書¶
𢌿之請并刻焉以丕揚先帝之光訓俾彌億萬年不墜于¶
地是則不惟聖子神孫永有觀法而任事之臣有志之士¶
亦得以稱誦道說更相勉勵而益勸於忠讜云慶元元年¶
九月九日庚寅朝奉大夫提舉南京鴻慶宫婺源縣開國¶
男食邑三百户賜紫金魚袋臣朱熹謹記¶
　　　福州州學經史閣記¶
福州之學在東南爲最盛弟子員常數百人比年以來教¶
養無法師生相視漠然如路人以故風俗日衰士氣不作¶
長老憂之而不能有以救也紹熈四年今教授臨卭常君¶
濬孫始至旣曰進諸生而告之以古昔聖賢斆學之意又¶
爲之飭厨饌葺齋館以寜其居然後謹其出入之防嚴其¶
<pb:KR4d0226_SBCK_080-21a>¶
課試之法朝夕其間訓誘不倦於是學者競勸始知常君¶
之爲吾師而常君之視諸生亦閔閔焉唯恐其不能自勉¶
以進於學也故嘗慮其無書可讀而業將病於不廣則又¶
爲之益置書史合舊爲若干卷度故御書閣之後更爲重¶
屋以藏之而以書來請記其事且致其諸生之意曰願有¶
以教之也予惟古之學者無他明徳新民求各止於至善¶
而巳夫其所明之徳所止之善豈有待於外求哉識其在¶
我而敬以存之其亦可矣其所以必曰讀書云者則以天¶
地隂陽事物之理脩身事親齊家及國以至於平治天下¶
之道與凡聖賢之言行古今之得失禮樂之名數下而至¶
於食貨之源流兵刑之法制是亦莫非吾之度内有不可¶
得而精粗者&KR0002;非考諸載籍之文沉潜參伍以求其故則¶
<pb:KR4d0226_SBCK_080-21b>¶
亦無以明夫明徳體用之全而止其至善精微之極也然¶
自聖學不傳世之爲士者不知學之有本而唯書之讀則¶
其所以求於書不越乎記誦訓詁文詞之間以釣聲名干¶
禄利而巳是以天下之書愈多而理愈昧學者之事愈勤¶
而心愈放詞章愈麗論議愈髙而其徳業事功之實愈無¶
以逮乎古人然非書之罪也讀者不知學之有本而無以¶
爲之地也今觀常君之爲教旣開之以古人斆學之意而¶
後爲之儲書以慱其問辨之趣建閣以致其奉守之嚴則¶
亦庶乎本末之有序矣予雖有言又何以加於此哉然無¶
巳而有一焉則亦曰姑使二三子者知夫爲學之本有無¶
待於外求者而因以致其操存持守之力使吾方寸之間¶
清眀純一眞有以爲讀書之地而後宏其規密其度循其¶
<pb:KR4d0226_SBCK_080-22a>¶
先後本末之序以大玩乎閣中之藏則夫天下之理其必¶
有以盡其繊悉而一以貫之異時所以措諸事業者亦將¶
有本而無窮矣因序其事而并書以遺之二三子其勉之¶
哉凡閣之役始於慶元&KR0004;元五月辛丑而成於七月之戊¶
戍材甓傭食之費爲錢四百萬有竒則常君旣率其屬輸¶
俸入以首事而帥守詹侯體仁使者趙侯像之許侯知新¶
咸有以資之至於旁郡之守趙侯伯璝十二邑之長陳君¶
羾等亦以其力來助而董其役者學之選士楊誠中張安¶
仁蕭孔昭也是&KR0010;九月丁亥朝奉大夫提舉南京鴻慶宫¶
新安朱熹記¶
　　　建昌軍南城縣呉氏社倉記¶
乾道四年建人大饑熹請於官始作社倉於崇安縣之開¶
<pb:KR4d0226_SBCK_080-22b>¶
耀鄊使貧民&KR0010;以中夏受粟於倉冬則加息什二以償&KR0010;¶
小不收則弛其息之半大侵則盡弛之期以數年子什其¶
母則惠足以廣而息可遂&KR0162;以予民矣行之累年人以爲¶
便淳熈辛丑熹以使事入奏因得條上其說而孝宗皇帝¶
幸不以爲不可即頒其法於四方且詔民有慕從者聽而¶
官府母或與焉徳意甚厚而吏惰不恭不能奉承以布于¶
下是以至今㡬二十年而江浙近郡田野之民猶有不與¶
知者其能慕而從者僅可以一二數也是時南城貢士包¶
&KR0045;方客里中適得尚書所下報可之符以歸而其學徒同¶
縣呉伸與其弟倫見之獨有感焉經度乆之乃克有就遂¶
以紹熈甲寅之&KR0010;發其&KR0059;榖四千斛者以&KR0063;詔㫖而大爲¶
屋以儲之涖事有堂燕息有齋前引兩廊對列六&KR0067;外爲¶
<pb:KR4d0226_SBCK_080-23a>¶
重門以嚴出内其爲條約蓋因崇安之舊而加詳密焉即¶
以其年散歛如法鄊之隱民有所仰食無復死徙變亂之¶
虞咸以徳於呉氏而伸與倫不敢當也則謹謝曰是倉之¶
立君師之教祖考之澤而鄊鄰之助也吾何力之有哉且¶
今雖幸及於有成而吾子孫之賢否不可知異時脫有不¶
能如今日之志以失信於鄊人者則願一二父兄爲我教¶
之教之一再而不能從則巳非復吾子孫矣盍亦相與言¶
之有司請正其罪庶其懼而有改其亦可也於是衆益咨¶
嗟嘆息其賢以爲不可及而包君以書來道其語且遣倫¶
及伸之子振來請記熹病力不能文然嘉其意不忍拒也¶
乃爲之書其本末旣以警夫呉氏之子孫使其數世之後¶
猶有以知其前人之意如此而不忍壞抑使世之力能爲¶
<pb:KR4d0226_SBCK_080-23b>¶
而不肯爲者有所羞愧勉慕而興起焉則亦所以廣先帝¶
之盛徳於無窮而又以少致孤臣泣血號穹之慕也慶元¶
丙辰正月巳酉朱熹記¶
　　　平江府常熟縣學吳公祠記¶
平江府常熟縣學呉公祠者孔門髙第弟子言&KR0367;子游之¶
祀也按太史公記孔門諸子多東州之士獨公爲呉人而¶
此縣有巷名子游有橋名文學相傳至今圖經又言公之¶
故宅在縣西北而舊井存焉則今雖不復可見而公爲此¶
縣之人蓋不誣矣然自孔子之没以至于今千有六百餘¶
年郡縣之學通祀先聖公雖以列得從腏食而其鄊邑乃¶
未有能表其事而出之者慶元三年七月知縣事通直郎¶
㑹稽孫&KR0063;時乃始即其學官講堂之東偏作爲此堂以奉¶
<pb:KR4d0226_SBCK_080-24a>¶
祠事是&KR0010;中冬長日之至躬率邑之學士大夫及其子弟¶
奠爵釋菜以妥其靈而以書來曰願有記也熹惟三代之¶
前帝王之興率在中土以故徳行道藝之教其行於近者¶
著而人之&KR0026;感服習以入焉者深&KR0002;夫句呉之墟則在虞¶
夏五服是爲要荒之外爰自太伯采藥荆蠻始得其民而¶
端委以臨之然亦僅没其身而虞仲之後相傳累世乃能¶
有以自通於上國其俗蓋亦朴鄙而不文矣公生其間乃¶
獨能恱周公仲尼之道而北學於中國身通受業遂因文¶
學以得聖人之一體豈不可謂豪傑之士哉今以論語考¶
其話言𩔖皆簡易踈通髙暢宏逹其曰本之則無者雖&KR0002;¶
見詘於子夏然要爲知有本也則其所謂文學固皆有以¶
異乎今世之文學矣旣又考其行事則武城之政不小其¶
<pb:KR4d0226_SBCK_080-24b>¶
邑而必以詩書禮樂爲先務其視有勇足民之效蓋有不¶
足爲者至使聖師爲之莞爾而𥬇則其與之之意豈淺淺¶
哉及其取人則又以二事之細而得㓕明之賢亦其意氣¶
之感黙有以相契者以故近世論者意其爲人必當敏於¶
聞道而不滯於形器豈所謂南方之學得其精華者乃自¶
古而巳然也耶矧今全呉通爲畿輔文物之盛絶異&KR0494;時¶
孫君於此又能舉千載之闕遺稽古崇徳以勵其學者則¶
武城弦歌之意於是乎在故熹喜聞其事而樂爲之書至¶
於孔門設科之法與公之言所謂本所謂道及其所以取¶
人者則願諸生相與勉焉以進其實使此邑之人百世之¶
下復有如公者出而又有以一洒夫媮懦憚事無廉耻而¶
𦒿飲食之譏焉是則孫君之志而亦熹之願也公之追爵¶
<pb:KR4d0226_SBCK_080-25a>¶
自唐開元始封呉侯我朝政和禮書巳號丹陽公而紹興¶
御贊猶有唐封至淳熈間所朌位次又改&KR0091;吳公云五年¶
六月甲申具官封賜朱熹記¶
晦庵先生朱文公文集卷第八十¶
　　　　　　　　　　　　懷安縣儒學訓導葉暢校¶
<pb:KR4d0226_SBCK_080-25b>¶
