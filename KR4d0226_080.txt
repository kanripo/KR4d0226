# -*- mode: mandoku-view -*-
#+TITLE: 晦庵集
#+DATE: 2015-09-23 10:22:43
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 80

<md:KR4d0226_SBCK_079-26a>¶
　記¶
　　　徽州休寧縣㕔新安道院記¶
休寧大夫信安祝侯汝玉以書来曰休寧之為邑雖有
難¶治之名而吾之為之已再嵗矣始也不能不以人言
為慮¶中乃意其不然而今則遂有以信其果不然也盖
其封域¶實鄣山之左麓而浙江出焉山峭厲而水清激
<pb:KR4d0226_WYG_080-1b>
故稟其氣¶食其土以有生者其情性習尚不能不過剛
而喜鬭然而¶君子則務以其剛為髙行竒節而尤以不
義為羞故其俗¶難以力服而易以理勝茍吾之所為者
出於公論之所是¶則雖或拂於其私而卒不敢以為非
也以是吾之始至盖¶不能無不悦者而今則驩然無與
為異吾嘗困於事之不<md:KR4d0226_SBCK_080-1b>¶勝其繁而今則廓然無事之可
為也吾將更葺㕔事之東¶㕘採賓佐属詠之什而榜之
以新安道院子能為我記之¶則後之君子益知所以為
<pb:KR4d0226_WYG_080-2a>
治而無吾始者之慮矣予惟汝¶玉之為此可以見其政
之成民之服而官曹之無事矣然¶道之得名正以人所
共由之路而非無事之謂也夫以汝¶玉之始至坐于堂
皇之上則左簿書右法律日夜苦心勞¶力而不得休其
或少暇則又不免衝寒風冒烈日以出入¶乎阡陌之中
而不敢怠凡所以勸民之善而懲其惡興民¶之利而除
其害者非有道以行之則何以致今日之無事¶哉顧其
名此乃若専取乎今日之無事而反序前日之厪¶事為
<pb:KR4d0226_WYG_080-2b>
非道其無乃出於老子浮屠之謂而汝玉未之思耶¶抑
嘗計之天下之事雖有動静勞逸之殊而所謂道者則<md:KR4d0226_SBCK_080-2a>¶無彼此精粗之間汝玉之學固有以知此矣彼其所以
喜¶於政成之無事而不避異學之淫名豈非朝夕之間
猶欲¶從容於此以深思前日之己行而益求其所未至
而卒以¶究夫無彼此精粗之間者而大發於功名事業
之間乎予¶故邦人且汝玉予舊也樂其意為書本末以
示来者使於¶此邦之俗賢宰之志尚有考云淳熙戊申
<pb:KR4d0226_WYG_080-3a>
八月甲申朱熹¶記¶
　　　玉山劉氏義學記¶
始予守南康鄰境徳安有宰焉為政一本儒術甚以恵
愛¶得其民嵗饑為請蠲租而州家不可顧民狼顧相驚
有逃¶去者則亟使人追止之曰所不為若等力請於州
必蠲十¶七者令寧委印綬去終不忍使若等為異鄉鬼
也民聞是<md:KR4d0226_SBCK_080-2b>¶令下為之感泣復相與攜持而歸衆乃具以
情白州若部¶刺史竟得如約乃已予聞而竊心善之而
<pb:KR4d0226_WYG_080-3b>
問其邑里姓名¶則曰玉山劉侯也南康屬邑有越徳安
而縣屬者每遣掾¶吏循行則必戒使謁劉侯觀其荒政
所施以為法於是劉¶侯之恵不止行其封内而又波及
南康之境竟食新民得¶無流亡殍死者及予將終更乃
得納謁劉侯之館而拜賜¶焉則望其貌聴其言而有以
信其為君子人也後數嵗予¶以事過玉山則劉侯以待
次家居復得相見如平生懽一¶日慨然語予曰吾家本
單貧而入仕又甚晩顧無以仁其¶三族者間嘗割田立
<pb:KR4d0226_WYG_080-4a>
屋聘知名之士以教族子弟而鄉人¶之願學者亦許造
焉兄弟之間有樂以其貲来助者而吾¶猶懼其或不繼
也則又出新安餘俸為之發舉居積以佐<md:KR4d0226_SBCK_080-3a>¶其費而凡所
以完葺丘壟周恤族姻者亦取具焉既已言¶於吾州而
邦君吴侯樂聞之為之出教刻符以詔吾之子¶孫使毋
違吾志吾子雅知我其為我記之以告其斆且學¶於此
者使知有以勉焉予聞而歎曰今士大夫或徒步至¶三
公然一日得志則髙臺深池撞鐘舞女所以自樂其身
<pb:KR4d0226_WYG_080-4b>
者唯恐日之不足雖廩有餘粟府有餘錢能毋為州里
災¶害則足矣固未暇以及人也如劉侯者身雖寵而官
未登¶六品家雖温而産未能千金顧其所以用心者乃
如此是¶則可謂賢逺於人而亦可以見其前日徳安之
政不為無¶本而豈徒以聲音笑貌為之矣乃追本其事
而記之如此¶雖然古人之所謂學者豈讀書為文以干
禄利而求温飽¶之云哉亦曰明理以修身使其推之可
以及夫天下國家<md:KR4d0226_SBCK_080-3b>¶而已矣羣居于此者試以此意求諸
<pb:KR4d0226_WYG_080-5a>
六經孔孟之言而深¶思力行之庶其有以不負劉侯之
教也劉侯名允迪字徳¶華今以朝奉郎㕘議㳂海制置
使軍事云淳熙十有五年¶秋九月己未新安朱熹記¶
　　　漳州守臣題名記¶
漳以下州領軍事唐垂拱二年用左玉鈐衞翊府左郎
將¶陳元光奏置領漳浦懐恩二縣而治漳浦開元四年
徙治¶李澳川在舊治南八十里二十九年廢懐恩入漳
浦而割¶泉州龍溪縣来属天寳元年改漳浦郡乾元二
<pb:KR4d0226_WYG_080-5b>
年復為州¶大厯十二年又割汀州龍巖来属正元元年
乃更徙治龍¶溪唐末五季之亂常為泉州支郡而偽刺
史董思安者至¶以私諱輒改號為南州我宋乾徳四年
泉州陳洪進以二<md:KR4d0226_SBCK_080-4a>¶州版圖歸王府始詔復故號太平興
國三年五月一日洪¶進入朝請吏遂以衞尉寺丞劉援
来知州事而五年又割¶泉之長泰縣以属焉盖凡漳之
所以為州其本末之可考¶者如此其守將則陳公沒而
為神今以王封廟食後乃或¶見或否以至于劉侯而後
<pb:KR4d0226_WYG_080-6a>
始有紀焉盖其㕔壁之記本嘉¶祐中鄭侯偕之所立逮
淳熙中火而復刻則又趙侯公綢¶之為也紹熙元年假
守朱熹至而觀焉則其木理往往龜¶裂且其所書又太
煩悉而將無地之可書也乃為買石延¶平礱置聴事更
為擘窠省文之法以寫舊記而虛其左方¶以俟来者云¶
　　　徳安府應城縣上蔡謝先生祠記¶
應城縣學上蔡謝公先生之祠今縣令建安劉炳之所
為<md:KR4d0226_SBCK_080-4b>¶也先生名良佐字顯道學於河南程夫子兄弟之門
<pb:KR4d0226_WYG_080-6b>
初頗¶以該洽自多講貫之間旁引傳記至或終篇成誦
夫子笑¶曰子可謂玩物喪志矣先生聞之爽然自失面
熱汗下若¶無所容乃盡弃其所學而學焉然其為人英
果明決强力¶不倦克己復禮日有程課夫子蓋嘗許其
有切問近思之¶功所著論語説及門人所記遺語皆行
於世如以生意論¶仁以實理論誠以常惺論敬以求是
論窮理其命理皆精¶當而直指窮理居敬為入徳之門
則於夫子教人之法又¶最為得其綱領建中靖國中詔
<pb:KR4d0226_WYG_080-7a>
對不合得官書局後復轉¶徙州縣沈淪卑冗以沒其身
而處之浩然未嘗少挫中間¶嘗宰是邑南陽胡文定公
以典學使者行部過之不敢問¶以職事顧因紹介請以
弟子禮見入門見吏卒植立庭中<md:KR4d0226_SBCK_080-5a>¶如土木偶人肅然起
敬遂稟學焉其同時及門之士亦皆¶稱其言論閎肆善
啓發人今讀其書尚可想見也然先生¶之沒㳺公定夫
先生實識其墓而喪亂之餘兩家文字皆¶不可見應城
㓂暴尤劇莽為丘墟其條教設施固無復有¶傳者劉君
<pb:KR4d0226_WYG_080-7b>
之来訪其遺跡僅得題詠留刻數十字而已為¶之慨然
永歎以為先生之遺烈不建於此邦後之君子不¶得不
任其責於是既新其學乃即講堂之東偏設位而祠¶焉
千里致書求文以記熹自少時妄意為學即賴先生之¶
言以發其趣而平生行事又皆髙邁卓絶使人¶興起衰
病零落凜然常懼其一旦泯滅而無傳也劉君之¶請乃
適有㑹於予心者於是不辭而記之如此以示其學¶者
云紹熙辛亥冬十月丙子朔旦新安朱熹記<md:KR4d0226_SBCK_080-5b>¶
<pb:KR4d0226_WYG_080-8a>
　　　壯節亭記¶
淳熙己亥嵗予假守南康始至訪求先賢遺跡得故尚
書¶屯田外郎劉公凝之之墓於城西門外草棘中予惟
劉公¶清名髙節著於當時而聞於後世暫而挹其餘風
者猶足¶以激懦而律貪顧今不幸饋奠無主而其丘墓
之寄於此¶邦者又如此是亦長民者之責也乃為作小
亭於其前立¶門牆謹扃鑰以限樵牧嵗以中春率羣吏
諸生而祠焉郡¶之詩人史驌請用歐陽公語名其亭以
<pb:KR4d0226_WYG_080-8b>
壯節適有㑹於予¶意因属友人黄銖大書以掲焉自是
以来東西行而過者¶莫不顧瞻起敬而予亦自以為兹
丘之固且安可以久而¶不壊矣紹熙三年嵗在辛亥予
去郡甫十年而今太守章¶貢曽侯寔来按圖以索其故
則門牆亭牓皆已無復存者<md:KR4d0226_SBCK_080-6a>¶為之喟然太息即日更作
門牆築亭其間益為髙厚宏闊¶以支永久又礲巨石以
培其封植名木以廣其籟求得舊¶牓復置亭上嵗時奉
祀一如舊章且割公田十畆以畀旁¶近能仁僧舍使専
<pb:KR4d0226_WYG_080-9a>
奉守為増葺費而又以予為嘗經始於¶此也以書来曰
願得一言以記之使後之人知吾二人者¶所為拳拳之
意而不懈其尊賢尚徳之心也斯不亦有補¶於世教之
萬分乎予曰諾哉曽侯名集字致虚學有家法¶故其為
政知所先後如此云三年夏五月癸未新安朱熹¶記¶
　　　冰玉堂記¶
南康使君曽侯致虛既修葺屯田劉公之墓明年乃訪
得¶其故居遺址於郡治之東暇日屏騶馭披荆棘而往
<pb:KR4d0226_WYG_080-9b>
觀焉<md:KR4d0226_SBCK_080-6b>¶問其北隠然以髙者則劉公所賦之東臺也顧其
南窊然¶以下者則詩序所指之蓮池也盖自兵亂以来
蕪廢日久¶唯是僅存而其他則皆漫滅不可復識矣曽
侯為之躊蹰¶四顧喟然而嘆曰凝之之為父道原之為
子其髙懐勁節¶有如歐馬蘇黄諸公之所道是亦可謂
一世之人豪矣想¶其平日之居此林塘館宇之邃詩書
圖史之盛既有以自¶適其適而一時逰且官於此邦者
亦得以扣門避席而考¶徳問業焉何其盛也顧今百年
<pb:KR4d0226_WYG_080-10a>
之外臺傾沼平鞠為灌莽¶而使樵兒牧子皆得以嘯歌
躑躅於其上又何其可悲也¶雖然此吾事也不可以不
勉乃出少府羨錢贖之民間垣¶而溝之以合於郡圃纍
石以崇其臺引流以深其池遂作¶冰玉之堂於臺之西
北而繪劉公父子之象於其上且聞<md:KR4d0226_SBCK_080-7a>¶陳忠肅公之嘗館
於是也則又繪其象以侑焉既而所謂¶是是堂漫浪閣
者亦以次舉而皆復其舊既成使人以圖¶及書来属予
記予惟異時承乏此邦亦嘗有意於斯而不¶克就今披
<pb:KR4d0226_WYG_080-10b>
圖考驗尚能憶其彷彿固喜曽侯之敏於事而¶能有成
矣抑予又有感焉近嵗以来人心不正行身者以¶同流
合汙為至行任事者以便私適已為長䇿其聞劉氏¶父
子之風不唾而罵之者㡬希矣欲其能如曽侯一以表¶
賢善俗為心而不奪於世習豈可得哉於是既書其事
而¶適有以陳令舉騎牛詩畫為寄者因并以遺曽侯請
刻堂¶上以補一時故事之缺云紹熙三年秋九月庚午
朔旦新¶安朱熹記
<pb:KR4d0226_WYG_080-11a>
　　　黄州州學二程先生祠記<md:KR4d0226_SBCK_080-7b>¶齊安在江淮間最為窮僻而國朝以来名卿賢大夫多
辱¶居之如王翰林韓忠獻公蘇文忠公邦人至今樂稱
而於¶蘇氏尤致詳焉至於河南兩程夫子則亦生於此
邦而未¶有能道之者何哉盖王公之文章韓公之勲業
皆以震耀¶於一時而其議論氣節卓犖竒偉尤足以驚
動世俗之耳¶目則又皆莫若蘇公之為盛也若程夫子
則其事業湮鬱¶既不得以表於當年文詞平淡又不足
<pb:KR4d0226_WYG_080-11b>
以夸於後世獨其¶道學之妙有不可誣者而又非知徳
者莫能知之此其遺¶跡所以不能無顯晦之殊亦其理
勢之宜然也盖天聖中¶洛人太中大夫程公珦初任為
黄陂尉秩滿不能去而遂¶家焉實以明道元年壬申生
子曰顥字伯淳又以明年癸¶酉生子曰頤字正叔其後
十有餘年當慶厯丙戌丁亥之<md:KR4d0226_SBCK_080-8a>¶間攝貳南安乃得獄掾
舂陵周公惇頤而與之㳺於是二¶子因受學焉而慨然
始有求道之志既乃得夫孔孟以来¶不傳之緒於遺經
<pb:KR4d0226_WYG_080-12a>
遂以其學為諸儒倡則今所謂明道先¶生伊川先生是
也先生之學以大學論語中庸孟子為標¶指而達于六
經使人讀書窮理以誠其意正其心修其身¶而自家而
國以及於天下其道坦而明其説簡而通其行¶端而實
是盖將有以振百代之沈迷而内之聖賢之域其¶視一
時之事業詞章論議氣節所繫孰為輕重所施孰為¶短
長當有能辨之者而世非徒不之好也甚者乃或目以¶
道學之邪氣而必謭蔑之於斯時也茍無遭其伐木而
<pb:KR4d0226_WYG_080-12b>
削¶跡焉斯已幸矣尚何望於其餘哉今太守李府君侯
乃能¶原念本始追誦遺烈立二夫子之祀於學宫於以
風厲其<md:KR4d0226_SBCK_080-8b>¶人而作興之非其自信之篤而不以世俗之趨
舍動其心¶其孰能與於此李侯名訦字誠之其為此邦
勤事愛民固¶多可紀特於此舉尤足以見其趣操之不
凡而非衆人所¶能及是以因其請記而具論之以告来
者使有考焉紹熙¶三年秋九月戊子後學新安朱熹記¶
　　　邵武軍光澤縣社倉記
<pb:KR4d0226_WYG_080-13a>
光澤縣社倉者縣大夫毗陵張侯訢之所為也光澤於
邵¶武諸邑最小而僻自張侯之始至則已病夫市里之
間民¶無盖蔵每及春夏之交則常糴貴而食艱也又病
夫中下¶之家當産子者力不能舉而至或棄殺之也又
病夫行旅¶之涉吾境者一有疾病則無所於歸而或死
於道路也方¶以其事就邑之隠君子李君吕而謀焉適
㑹連帥趙公亦<md:KR4d0226_SBCK_080-9a>¶下崇安建陽社倉之法於属縣於是張
侯乃與李君議略¶放其意作為此倉而節縮經營得他
<pb:KR4d0226_WYG_080-13b>
用之餘則市米千二¶百斛以充入之夏則損價而糶以
平市估冬則増價而糴¶以備来嵗又買民田若干畆籍
僧田民田當沒入者若干¶畆嵗收米合三百斛并入于
倉以助民之舉子者如帥司¶法既又附倉列屋四楹以
待道塗之疾病者使皆有以棲¶託食飲而無暴露迫逐
之苦盖其創立規模提挈綱領皆¶張侯之功而其條畫
精明綜理纎密者則李君之力也邑¶人既䝉其利而歌
舞之部使者亦聞其事而加勸奨焉於¶是張侯樂其志
<pb:KR4d0226_WYG_080-14a>
之有成而思有以告来者使勿壊則以書¶来請記予讀
古人之書觀古人之政其所以施於鰥寡孤¶獨困窮無
告之人者至詳悉矣去古既逺法令徒設而莫<md:KR4d0226_SBCK_080-9b>¶與行之
則為吏者賦斂誅求之外亦飽食而嬉耳何暇此¶之問
哉若張侯者自其先君子而學於安定先生之門則¶已
悼古道之不行而抱遺經以痛哭矣及其聞孫遂傳素¶
業以施有政宜其志慮之及此而能委心求助以底于
有¶成也李君於予盖有講學之舊予每竊歎其負經事
<pb:KR4d0226_WYG_080-14b>
綜物¶之才以老而無所遇也今乃特因張侯之舉而得
以粗見¶其毫末是不亦有感夫故予既書張侯之事而
又附以予¶之所感於李君者来者尚有考云紹熙四年
春二月丁巳¶新安朱熹記¶
　　　鄂州州學稽古閣記¶
人之有是身也則必有是心有是心也則必有是理若
仁¶義禮智之為體惻隠羞惡恭敬是非之為用是則人
皆有<md:KR4d0226_SBCK_080-10a>¶之而非由外鑠我也然聖人之所以教不使學者
<pb:KR4d0226_WYG_080-15a>
收視反¶聴一以反求諸心為事而必曰興於詩立於禮
成於樂又¶曰博學審問謹思明辨而力行之何哉盖理
雖在我而或¶蔽於氣稟物欲之私則不能以自見學雖
在外然皆所以¶講乎此理之實及其浹洽貫通而自得
之則又初無内外¶精粗之間也世變俗衰士不知學挟
冊讀書者既不過於¶誇多鬭靡以為利祿之計其有意
於已者又直以為可以¶取足於心而無事於外求也是
以墮於佛老空虛之邪見¶而於義理之正法度之詳有
<pb:KR4d0226_WYG_080-15b>
不察焉其幸而或知理之在¶我與夫學之不可以不講
者則又不知循序致詳虚心一¶意従容以㑹乎在我之
本然是以急遽淺迫終已不能浹¶洽而貫通也嗚呼是
豈學之果不可為書之果不可讀而<md:KR4d0226_SBCK_080-10b>¶古先聖賢所以垂
世立教者果無益於後来也哉道之不¶明其可嘆已鄂
州州學教授許君中應既新其學之大門¶而因建閣於
其上櫝藏紹興石經兩朝宸翰以為寳鎮又¶取板本九
經諸史百氏之書列寘其旁不足則使人以幣¶請於京
<pb:KR4d0226_WYG_080-16a>
師之學官使其學者討論誦説得以饜飫而開發¶焉其
役始於紹熙辛亥之冬而訖於明年之夏其費亡慮¶三
百萬而取諸廩士之贏者盖三之一其餘則太守煥章¶
閣待制陳公居仁轉運判官薛侯叔似實資之而總卿
詹¶侯體仁戎帥張侯詔亦揮金以相焉既成因予之友
蔡君¶元定以来請曰願有記也予雅聞許君之學盖有
志於為¶己而意其所以學者亦曰取足於心而已矣今
以是舉觀¶之則見其所以誨人者甚平且實然後知其
<pb:KR4d0226_WYG_080-16b>
所以自為者<md:KR4d0226_SBCK_080-11a>¶不以泯心思滅聞見為極摯之歸也因為
之記其本末而¶并推近世所以為學讀書之病請具刻
焉以告登此閣而¶讀此書者使姑無溺於俗學之下流
無迷於異端之捷徑¶則於理之在我者庶乎有以深求
而自得之矣道之不明¶豈足患哉四年癸丑九月甲子
朔旦新安朱熹記¶
　　　信州貴溪縣上清橋記¶
貴溪之水其原東出鉛山之分水北出玉山之鎮頭者
<pb:KR4d0226_WYG_080-17a>
合¶為大溪自弋陽西流逕縣治南少西迺折而北大溪
之南¶有小港焉出縣東南境上西北流至縣治西南乃
入于溪¶居民行客之往来者故以舟楫為二渡自縣治
西南絶大¶溪者曰中溪當其西流北折之處者曰鑿石
小港水落時¶廣不過百餘尺褰裳可涉霖潦暴至則其
深廣往往自倍<md:KR4d0226_SBCK_080-11b>¶而亦為一渡中溪之舟每以是時過港
常為横波所蕩擊¶人力不得施鑿石則水觸西崖鬭怒
騰蹙其險為尤甚故¶二渡者嵗率一再覆溺邑人病之
<pb:KR4d0226_WYG_080-17b>
欲為浮梁以濟久矣而¶役大費廣無敢倡者今縣大夫
建安李君正通至則隂計¶而嘿圖之久之迺得縣之餘
財八十萬將以属工而邑之¶大姓聞之有以銕為連環
巨絙千五百尺以獻者有捐其¶林竹十餘里以獻者州
家又以米百斛者佐之於是李君¶乃相大溪二渡之間
水平不湍者以為唯是為可久遂以¶紹熙三年六月始
事民讙趨之不百日而告成兩崕礲石¶為磴道髙者五
百尺卑者亦居其五之四橋之脩九百尺¶比舟七十艘
<pb:KR4d0226_WYG_080-18a>
且眡水之上下而時損益焉又維十舟以梁¶小港作雙
艦以航巨浸於是東西行者春夏免漂沒之虞<md:KR4d0226_SBCK_080-12a>¶秋冬無
病涉之歎其功甚大而費則省盖其規模籌畫一¶出李
君主吏工師拱手受成不能有所預也既又留錢五¶十
萬於明覺浮屠氏使自為質貸而嵗輸其贏五一以奉¶
増葺之費明年李君將去乃以書来道邑人之意請予
文¶以記之予惟李君此橋之功百里之人與四方之往
来者¶固已頌而歌之宜不待記而顯且其才之果藝明
<pb:KR4d0226_WYG_080-18b>
達用無¶不宜又非獨此為可書也姑為記其本末以告
後之君子¶使知其成之不易者如此相與謹視而時修
之是則李君¶與其邑人之志也云爾四年九月戊寅既
朢新安朱熹記¶
　　　邵州州學濂溪先生祠記¶
邵陽太守東陽潘侯燾以書来曰郡學故有濂溪先生
周¶公之祠盖治平四年先生以零陵通守来攝郡事而
遷其<md:KR4d0226_SBCK_080-12b>¶學且属其友孔公延之記而刻焉其後遷易不常
<pb:KR4d0226_WYG_080-19a>
乾道八¶年乃還故處而始奉先生之祀於其間既又以
故府張公¶九成之學為出於先生也則亦祠以侑焉於
今盖有年矣¶燾之始至首稽祀典竊獨惟念先生之學
實得孔孟不傳¶之緒以授河南二程先生而道以大明
然自再傳之後則¶或僅得其彷彿或遂失其本真而不
可以若是其班矣乃¶更闢堂東一室特祀先生以致區
區尊嚴道統之意今嵗¶中春釋奠于先聖先師遂命分
獻而祝以告焉以吾子之¶嘗講於其學也敢謁一詞以
<pb:KR4d0226_WYG_080-19b>
記之使来者有考而無疑也¶熹發函三復為之喟然而
歎曰甚矣道之難明而易晦也¶自堯舜以至于孔孟上
下二千餘年之間盖亦屢明而屢¶晦自孟氏以至于周
程則其晦者千五百年而其明者不<md:KR4d0226_SBCK_080-13a>¶能以百嵗也程氏
既沒誦説滿門而傳之不能無失其不¶流而為老子釋
氏者㡬希矣然世亦莫之悟也今潘侯於¶此乃獨深察
而致謹焉道之明也倘庶㡬乎雖然先生之¶精立圖以
示先生之藴因圖以發而其所謂無極而太極¶云者又
<pb:KR4d0226_WYG_080-20a>
一圖之綱領所以明夫道之未始有物而實為萬¶物之
根柢也夫豈以為太極之上復有所謂無極者哉近¶世
讀者不足以識此而或妄議之既以為先生病史氏之¶
傳先生者乃增其語曰自無極而為太極則又無所依
据¶而重以病夫先生故熹嘗欲援故相蘇公請刋國史
草頭¶木脚之比以正其失而恨其力有所不逮也乃今
於潘侯¶之舉而重有感焉是以既敘其事而併附此説
以俟後之¶君子抑潘侯學識之長既足以及此矣則又
<pb:KR4d0226_WYG_080-20b>
安知其不遂<md:KR4d0226_SBCK_080-13b>¶有以成吾之志也耶紹熙癸丑冬十月庚
申後學朱熹記¶
　　　浦城縣永利倉記¶
浦城縣遷陽鎮永利倉者故提舉常平公事黄侯某之
所¶為也聞之故老某年中黄侯以鄉人奉使本道奏立
是倉¶其里中嵗時斂散以賑貧乏且使鎮官兼董其事
行之累¶年近村之民頗賴其利後以兵亂廢熄無餘嵗
或不收民¶輒告病於今若干餘年而吏部之調鎮官猶
<pb:KR4d0226_WYG_080-21a>
襲故號也中¶間知縣丞王君鉛視邑之仁風諸里社倉
頗有成効欲取¶其法以復此倉之舊而議不克合今知
縣事括蒼鮑君恭¶叔之来乃復有請而使者吴興李侯
沐深然之於是鮑君¶得致其役營度故壤築倉若干楹
不日告成略如舊制遂¶移縣庾之粟若干斛以貯焉夏
發以貸冬斂以蔵一以淳<md:KR4d0226_SBCK_080-14a>¶熙某年社倉制勅從事盖凡
貸之所及者某里某都之人¶固皆有以望於其後而無
復凶年之慮矣其所未及則亦¶欣然相告曰是倉息滋
<pb:KR4d0226_WYG_080-21b>
而藏羨其肯卒遺我哉鮑君聞之¶以書来告曰邑人之
情如此不忍以無記也予觀黄侯當¶日之權足以制一
道而其後為此乃僅足以恤其鄉鄰盖¶未嘗不歎其心
之仁而病其不廣以今推之則未必其勢¶之有不能也
是安得以今日社倉之法告之哉若李侯鮑¶君之是役
則既足以使黄侯之心愈久而不泯而又能承¶天子之
詔以廣其恵於無窮是皆可書也已獨後之人能¶推所
餘以徧乎其所未及則有未可必者故特為之書其¶本
<pb:KR4d0226_WYG_080-22a>
末而并以告焉庶乎有所考而不忘也紹熙五年夏四¶
月己酉朝散郎秘閣修撰新權發遣潭州主管荆湖南
路<md:KR4d0226_SBCK_080-14b>¶安撫司公事朱熹記¶
　　　信州州學大成殿記¶
紹熙五年秋九月熹自長沙䝉恩召還道過上饒其州
學¶教授嘉興林君某来見請問所以為學之意甚勤與
之語¶知其平日所用力者皆古人為己之學而進則未
己也既¶乃起而言曰此邦學政其弊久矣士子習熟見
<pb:KR4d0226_WYG_080-22b>
聞因仍淺¶陋知有科舉而不知有學問且其屋不時修
亦多頽圮而¶禮殿之壊為尤甚至於象設衣冠位次又
皆不如法式某¶不自料既為之講以所聞幸頗有知鄉
方者又將撤其故¶殿而一新之倘遂有成願得一言以
記之且有以進其學¶者於將来則幸甚熹謝不敏退而
問諸邦人則皆曰林君¶所以教其諸生者有常業而皆
本於所謂古人為己之意<md:KR4d0226_SBCK_080-15a>¶其於學之庶務則又巨細必
親無所漏失故能當此儉嵗¶既廣其弟子之員且什五
<pb:KR4d0226_WYG_080-23a>
六而猶有餘力以及此盖属役¶之初首出餐錢以給諸
費而漕臺州家亦有助焉諸生之¶有職秩者又相與捐
俸入以相其事瓦木工徒之直一毫¶無所取於民也熹
心善之比歸而往觀焉則其軒楹宏敞¶堂室靚深先聖
鄉明先師西面左右衆賢以次列坐一如¶今嵗奉常所
下新制而其冠冕服韍應圖合禮取諸監學¶靡有僭差
盖雖近輔名藩鮮有能及之者熹於是焉喟然¶太息益
信林君之學有以充其志而力又有以行其學也¶嵗晚
<pb:KR4d0226_WYG_080-23b>
還家甫爾休息而林君復以書来曰殿既訖功將以¶来
嵗正月丁亥朔旦謁守貳合羣吏率諸生而釋菜以落¶
之前日之請願卒有以賜之也熹惟國家稽古命祀而
禮<md:KR4d0226_SBCK_080-15b>¶先聖先師於學宫盖將以明夫道之有統使天下之
學者¶皆知有所鄉往而㡬及之非徒修其牆屋設其貌
象盛其¶器服升降俯仰之容以為觀美而已也而今之
為吏者於¶是數者猶有不及求其能如林君之所為者
則既難矣而¶况欲其仰體國家之意以身為率使其學
<pb:KR4d0226_WYG_080-24a>
者皆知古人之¶所以為學者而心庶㡬焉豈不又難矣
哉於是為記其事¶使刻諸石以厲其徒且使後之君子
有以考焉而毋忘林¶君之志也十二月辛巳朝請郎新
安朱熹記¶
　　　常州宜興縣學記¶
紹熙五年十二月宜興縣新修學成明年知縣事承議
郎¶括蒼髙君商老以書来請記而其學之師生迪功郎
孫庭¶詢貢士邵機等數十人又疏其事以来告曰吾邑
<pb:KR4d0226_WYG_080-24b>
之學久<md:KR4d0226_SBCK_080-16a>¶廢不治自今明府之来即有意焉而縣貧不能
遽給其費¶乃稍葺其所甚敝亟補其所甚缺且籍閒田
五千畆以豐¶其廩斥長橋僦金嵗入七十餘萬以附益
之為置師弟子¶員課試如法而又日往逰焉躬為講論
開之以道徳性命¶之指博之以詩書禮樂之文使其知
士之所以學盖有卓¶然科舉文字之外者於是縣人學
子知所鄉慕至於里居¶士大夫之賢者亦攜子弟来聴
席下無不更相告語更相¶勉勵而自恨其聞之之晩也
<pb:KR4d0226_WYG_080-25a>
退而相與出捐金齎以佐其¶役合公私之力得錢㡬七
百萬而學之内外煥然一新堂¶涂門廡靡不嚴備象設
禮器皆應圖法盖髙君之於是學¶非獨其經理興築之
緒為可書而其所以教者則非今世¶之為吏者所能及
而邑之人材風俗實有賴焉幸夫子之<md:KR4d0226_SBCK_080-16b>¶悉書之以告来
者於無窮則諸生之望也予頃得髙君於¶㑹稽而知其
賢今乃聞其政教之施於人者又有成効如¶此故已樂
為之書矣而况其邑之父兄子弟能率髙君之¶教而有
<pb:KR4d0226_WYG_080-25b>
所興起皆知從事於古人為己之學而不汲汲乎¶誇多
鬭靡之習以追時好而取世資則又予之所深嘆而¶尤
樂取以告人者也乃為悉記其語使後之君子有考焉¶
抑髙君之於此邑嘗新其社稷之位而并作風雨雷師
於¶其側以嚴祀事穿故瀆疏積水以防旱潦作社倉儲
羨粟¶以備凶荒其所以事神治民者類能行其所學而
皆出於¶至誠懇惻之意是以言出其人信從之盖不待
至於誦説¶之間然後以言教也嗚呼賢哉慶元元年春
<pb:KR4d0226_WYG_080-26a>
三月庚申朝¶請郎提舉南京鴻慶宫新安朱熹記<md:KR4d0226_SBCK_080-17a>¶　　　常州宜興縣社倉記¶
始予居建之崇安嘗以民饑請於郡守徐公嚞得米六
百¶斛以貸而因以為社倉今㡬三十年矣其積至五千
斛而¶嵗斂散之里中遂無凶年中間䝉恩召對輒以上
聞詔施¶行之而諸道莫有應者獨閩帥趙公汝愚使者
宋公若水¶為能廣其法於數縣然亦不能逺也紹熙五
年春常州宜¶興大夫髙君商老實始為之於其縣善拳
<pb:KR4d0226_WYG_080-26b>
開寳諸鄉凡為¶倉者十一合之為米二千五百有餘斛
擇邑人之賢者承¶議郎趙君善石周君林承直郎周君
世徳以下二十有餘¶人以典司之而以書来屬予記予
心許之而未及為也㑹¶是嵗浙西水旱常州民饑尤劇
流殍滿道顧宜興獨得下¶熟而貸之所及者尤有賴焉
然予猶慮夫貸者之不能償<md:KR4d0226_SBCK_080-17b>¶而髙君之惠將有所窮也
明年春髙君將受代以去乃復¶與趙周諸君皆以書来
趣予文且言去嵗之冬民負米以¶輸者繦屬争先視貸
<pb:KR4d0226_WYG_080-27a>
籍無龠合之不入予於是益喜髙君¶之恵將得以久於
其民又喜其民之信愛其上而不忍欺¶也則為之記其
所以然者抑又慮其久而不能無弊於其¶間也則又因
而告之曰有治人無治法此雖老生之常談¶然其實不
可易之至論也夫先王之世使民三年耕者必¶有一年
之蓄故積之三十年則有十年之蓄而民不病於¶凶饑
此可謂萬世之良法矣其次則漢之所謂常平者今¶固
行之其法亦未嘗不善也然考之於古則三登泰平之
<pb:KR4d0226_WYG_080-27b>
世盖不常有而驗之於今則常平者獨其法令簿書筦
鑰¶之僅存耳是何也盖無人以守之則法為徒法而不
能以<md:KR4d0226_SBCK_080-18a>¶自行也而况於所謂社倉者聚可食之物於鄉井
荒閒之¶處而主之不以任職之吏馭之不以流徒之刑
茍非常得¶聰明仁愛之令如髙君又得忠信明察之士
如今日之數¶公者相與并心一力以謹其出納而杜其
姦欺則其法之¶難守不待異日而見之矣此又予之所
身試者故并書之¶以告後之君子云慶元元年三月庚
<pb:KR4d0226_WYG_080-28a>
午既朢具位朱熹記¶
　　　寧菴記¶
侍講王公病革顧謂其子瀚等曰生之有死如旦之有
暮¶盖理之必然也吾幸晚得歸息故廬今又以正終牖
下是¶張子所謂存吾順事沒吾寧者復何憾哉汝曹亦
無過哀¶但兄弟友恭敬奉而母力學自立扶植門庭毋
為吾羞足¶矣語絶而逝諸子泣奉其教不敢違未㡬而
公夫人亦不<md:KR4d0226_SBCK_080-18b>¶起疾諸子既奉兩柩合葬白沙石荀之原
<pb:KR4d0226_WYG_080-28b>
乃築祠堂寮舍¶以奉烝嘗居守者而取公遺語命之曰
寧菴買田百餘畆¶以給菴費輸王租而斂其遺餘以為
嵗時增葺之備間以¶告予而請記其所以名之意予感
王公之言足以見其所¶守之正死而後已又嘉伯海昆
弟之能遵先志而不忍忘¶也因為書其本末如此云慶
元乙卯六月己未新安朱熹¶記¶
　　　建昌軍進士題名記¶
建昌之為郡據江西一道東南上㳺其地山髙而水清
<pb:KR4d0226_WYG_080-29a>
其¶民氣剛而材武其士多以經術論議文章致大名如
直講¶李公中書翰林曾公兄弟尤所謂傑然者也其他
能以詞¶藝致身取髙科而登顯仕者亦不絶於當世前
此乃未有<md:KR4d0226_SBCK_080-19a>¶以著其名氏而傳於後世者比年以来鄉之
先達始病其¶闕乃率其徒考自國初以至今日得若干
人且將礲石刻¶之寘諸郡學講堂之上以竢来者之嗣
書焉而利君元吉¶鄧君約禮以書来曰今日教人取士
之法誠有異於古者¶然其所以取之之意則亦固有在
<pb:KR4d0226_WYG_080-29b>
也顧士之由此而幸得¶之者乃或不能刮磨奮勵以自
見於斯世則亦不必論其¶教法之是非而吾之所以負
其見取之意者已不勝言矣¶故今吾徒相率為此非敢
以為夸乃欲以為鑒邦人士子¶咸願得子之一言冠其
顛以發之庶乎嗣而書者相與讀¶之而知所警也予三
復其書而為之喟然曰二君子之言¶誠美矣然不論夫
教法之是非則無以識其取士之本意¶不反身以自求
而得其有貴於已者則又未足以議其教<md:KR4d0226_SBCK_080-19b>¶法之是非也
<pb:KR4d0226_WYG_080-30a>
夫古之人教民以徳行道藝而興其賢者能¶者其法備
而意深矣今之為法不然其教之之詳取之之¶審反復
澄汰至于再三而其具不越乎無用之空言而已¶深求
其意雖或亦將有賴於其用然彼知但為無用之空¶言
而便足以要吾之爵禄則又何暇復思吾之所以取彼¶
者其意為如何哉二君子盖嘗有所受學而得其所貴
於¶己者矣盍亦推明其説以告夫鄉之後進使之因是
感發¶以求古人之所以教者而盡心乎誠盡其心而有
<pb:KR4d0226_WYG_080-30b>
得乎此¶然後知今日教人之法雖不由此而吾之於此
自當有不¶能已者今日取士之意雖或不皆出此而吾
之所以副其¶意者自當無日而不在乎此也是則不惟
無愧於今人而¶亦且無愧乎古不惟無愧於一官而視
彼文字聲名之盛<md:KR4d0226_SBCK_080-20a>¶者猶將有所不屑况乎不義而富且
貴者其又何足道哉¶顧予不足以當其属筆之意姑記
是說以復于二君子幸¶與父兄子弟評之以為如何也
慶元元年秋八月丙寅新¶安朱熹記
<pb:KR4d0226_WYG_080-31a>
　　　魏國録贈告後記¶
臣熹伏讀故㕘知政事龔茂良等所記孝宗皇帝襃贈
故¶太學録魏掞之事三復以還至於感涕竊惟掞之本
以白¶衣召見天子悦之擢為學官在職未㡬數上書論
政事以¶至力遏近倖之不當進者遂不自安而告歸以
卒上則初¶未始厭其言也至是越五年矣而眷念不忘
咨嗟閔悼錫¶命追榮至於如此嗚呼偉哉甚盛徳也其
所以感人心而¶厲臣節為如何耶後二十年掞之從弟
<pb:KR4d0226_WYG_080-31b>
誠之始議摹刻制<md:KR4d0226_SBCK_080-20b>¶書立石冡上而臣頃嘗待罪史氏偶
得茂良等所記因書¶畀之請并刻焉以丕揚先帝之光
訓俾彌億萬年不墜于¶地是則不惟聖子神孫永有觀
法而任事之臣有志之士¶亦得以稱誦道説更相勉勵
而亦勸於忠讜云慶元元年¶九月九日庚寅朝奉大夫
提舉南京鴻慶宫婺源縣開國¶男食邑三百户賜紫金
魚袋臣朱熹記¶
　　　福州州學經史閣記
<pb:KR4d0226_WYG_080-32a>
福州之學在東南為最盛弟子員常數百人比年以来
教¶養無法師生相視漠然如路人以故風俗日衰士氣
不作¶長老憂之而不能有以救也紹熙四年今教授臨
邛常君¶濬孫始至既日進諸生而告之以古昔聖賢斆
學之意又¶為之飭厨饌葺齋館以寧其居然後謹其出
入之防嚴其<md:KR4d0226_SBCK_080-21a>¶課試之法朝夕其間訓誘不倦於是學者
競勸始知常君¶之為吾師而常君之視諸生亦閔閔焉
唯恐其不能自勉¶以進於學也故嘗慮其無書可讀而
<pb:KR4d0226_WYG_080-32b>
業將病於不廣則又¶為之益置書史合舊為若干巻度
故御書閣之後更為重¶屋以蔵之而以書来請記其事
且致其諸生之意曰願有¶以教之也予惟古之學者無
他明徳新民求各止於至善¶而已夫其所明之徳所止
之善豈有待於外求哉識其在¶我而敬以存之其亦可
矣其所以必曰讀書云者則以天¶地隂陽事物之理修
身事親齊家及國以至於平治天下¶之道與凡聖賢之
言行古今之得失禮樂之名數下而至¶於食貨之源流
<pb:KR4d0226_WYG_080-33a>
兵刑之法制是亦莫非吾之度内有不可¶得而精粗者
若非考諸載籍之文沈&KR0343;參伍以求其故則<md:KR4d0226_SBCK_080-21b>¶亦無以明
夫明徳體用之全而止其至善精微之極也然¶自聖學
不傳世之為士者不知學之有本而唯書之讀則¶其所
以求於書不越乎記誦訓詁文詞之間以釣聲名干¶禄
利而已是以天下之書愈多而理愈昧學者之事愈勤¶
而心愈放詞章愈麗論議愈髙而其徳業事功之實愈
無¶以逮乎古人然非書之罪也讀者不知學之有本而
<pb:KR4d0226_WYG_080-33b>
無以¶為之地也今觀常君之為教既開之以古人斆學
之意而¶後為之儲書以博其問辨之趣建閣以致其奉
守之嚴則¶亦庶乎本末之有序矣予雖有言又何以加
於此哉然無¶已而有一焉則亦曰姑使二三子者知夫
為學之本有無¶待於外求者而因以致其操存持守之
力使吾方寸之間¶清明純一真有以為讀書之地而後
宏其規密其度循其<md:KR4d0226_SBCK_080-22a>¶先後本末之序以大玩乎閣中之
蔵則夫天下之理其必¶有以盡其纎悉而一以貫之異
<pb:KR4d0226_WYG_080-34a>
時所以措諸事業者亦將¶有本而無窮矣因序其事而
并書以遺之二三子其勉之¶哉凡閣之役始於慶元初
元五月辛丑而成於七月之戊¶戌材甓傭食之費為錢
四百萬有竒則常君既率其属輸¶俸入以首事而帥守
詹侯體仁使者趙侯像之許侯知新¶咸有以資之至於
旁郡之守趙侯伯璝十二邑之長陳君¶羾等亦以其力
来助而董其役者學之選士楊誠中張安¶仁蕭孔昭也
是嵗九月丁亥朝奉大夫提舉南京鴻慶宫¶新安朱熹
<pb:KR4d0226_WYG_080-34b>
記¶
　　　建昌軍南城縣吳氏社倉記¶
乾道四年建人大饑熹請於官始作社倉於崇安縣之
開<md:KR4d0226_SBCK_080-22b>¶耀鄉使貧民嵗以中夏受粟於倉冬則加息什二以
償嵗¶小不收則弛其息之半大祲則盡弛之期以數年
子什其¶母則恵足以廣而息可遂捐以予民矣行之累
年人以為¶便淳熙辛丑熹以使事入奏因得條上其説
而孝宗皇帝¶幸不以為不可即頒其法於四方且詔民
<pb:KR4d0226_WYG_080-35a>
有慕從者聽而¶官府毋或與焉徳意甚厚而吏惰不恭
不能奉承以布于¶下是以至今㡬二十年而江浙近郡
田野之民猶有不與¶知者其能慕而從者僅可以一二
數也是時南城貢士包¶揚方客里中適得尚書所下報
可之符以歸而其學徒同¶縣吳伸與其弟倫見之獨有
感焉經度久之乃克有就遂¶以紹熙甲寅之嵗發其私
穀四千斛者以應詔㫖而大為¶屋以儲之涖事有堂燕
息有齋前引兩廊對列六庾外為<md:KR4d0226_SBCK_080-23a>¶重門以嚴出内其為
<pb:KR4d0226_WYG_080-35b>
條約盖因崇安之舊而加詳密焉即¶以其年散斂如法
鄉之隠民有所仰食無復死徙變亂之¶虞咸以徳於吴
氏而伸與倫不敢當也則謹謝曰是倉之¶立君師之教
祖考之澤而鄉鄰之助也吾何力之有哉且¶今雖幸及
於有成而吾子孫之賢否不可知異時脱有不¶能如今
日之志以失信於鄉人者則願一二父兄為我教¶之教
之一再而不能從則已非復吾子孫矣盍亦相與言¶之
有司請正其罪庶其懼而有改其亦可也於是衆益咨
<pb:KR4d0226_WYG_080-36a>
嗟嘆息其賢以為不可及而包君以書来道其語且遣
倫¶及伸之子振来請記熹病力不能文然嘉其意不忍
拒也¶乃為之書其本末既以警夫吳氏之子孫使其數
世之後¶猶有以知其前人之意如此而不忍壊抑使世
之力能為<md:KR4d0226_SBCK_080-23b>¶而不肯為者有所羞愧勉慕而興起焉則亦
所以廣先帝¶之盛徳於無窮而又以少致孤臣泣血號
弓之慕也慶元¶丙辰正月己酉朱熹記¶
　　　平江府常熟縣學吳公祠記
<pb:KR4d0226_WYG_080-36b>
平江府常熟縣學吳公祠者孔門髙第弟子言偃子㳺
之¶祀也按太史公記孔門諸子多東州之士獨公為吳
人而¶此縣有巷名子㳺有橋名文學相傳至今圖經又
言公之¶故宅在縣西北而舊井存焉則今雖不復可見
而公為此¶縣之人盖不誣矣然自孔子之沒以至于今
千有六百餘¶年郡縣之學通祀先聖公雖以例得從腏
食而其鄉邑乃¶未有能表其事而出之者慶元三年七
月知縣事通直郎¶㑹稽孫應時乃始即其學宫講堂之
<pb:KR4d0226_WYG_080-37a>
東偏作為此堂以奉<md:KR4d0226_SBCK_080-24a>¶祠事是嵗中冬長日之至躬率邑
之學士大夫及其子弟¶奠爵釋菜以妥其靈而以書来
曰願有記也熹惟三代之¶前帝王之興率在中土以故
徳行道藝之教其行於近者¶著而人之觀感服習以入
焉者深若夫句吳之墟則在虞¶夏五服是為要荒之外
爰自太伯采藥荆蠻始得其民而¶端委以臨之然亦僅
沒其身而虞仲之後相傳累世乃能¶有以自通於上國
其俗盖亦朴鄙而不文矣公生其間乃¶獨能恱周公仲
<pb:KR4d0226_WYG_080-37b>
尼之道而北學於中國身通受業遂因文¶學以得聖人
之一體豈不可謂豪傑之士哉今以論語考¶其話言類
皆簡易疎通髙暢宏達其曰本之則無者雖若¶見詘於
子夏然要為知有本也則其所謂文學固皆有以¶異乎
今世之文學矣既又考其行事則武城之政不小其<md:KR4d0226_SBCK_080-24b>¶邑
而必以詩書禮樂為先務其視有勇足民之効盖有不¶
足為者至使聖師為之莞爾而笑則其與之之意豈淺
淺¶哉及其取人則又以二事之細而得滅明之賢亦其
<pb:KR4d0226_WYG_080-38a>
意氣¶之感黙有以相契者以故近世論者意其為人必
當敏於¶聞道而不滯於形器豈所謂南方之學得其精
華者乃自¶古而已然也耶矧今全吳通為畿輔文物之
盛絶異曩時¶孫君於此又能舉千載之闕遺稽古崇徳
以勵其學者則¶武城弦歌之意於是乎在故熹喜聞其
事而樂為之書至¶於孔門設科之法與公之言所謂本
所謂道及其所以取¶人者則願諸生相與勉焉以進其
實使此邑之人百世之¶下復有如公者出而又有以一
<pb:KR4d0226_WYG_080-38b>
洒夫媮懦憚事無㢘恥而¶耆飲食之譏焉是則孫君之
志而亦熹之願也公之追爵<md:KR4d0226_SBCK_080-25a>¶自唐開元始封吳侯我朝
政和禮書已號丹陽公而紹興¶御贊猶有唐封至淳熙
間所朌位次又改稱吳公云五年¶六月甲申具官封賜
朱熹記¶
　
　
　晦庵集卷八十

<pb:KR4d0226_WYG_081-1a>
欽定四庫全書
　晦庵集卷八十一　　　　　宋　朱子　撰
　　跋
　　　跋朱給事奏劄
伏讀給事中朱公奏劄共惟前輩學問醇明故所以告
其君者知所先後如此而忠誠懇至溢於文辭筆札之
間者又可以見其充養之厚云隆興元年正月既朢新
安朱熹謹書
<pb:KR4d0226_WYG_081-1b>
　後二十八年再得披玩因觀舊題歎前修之益逺悼
　吾年之不留復記其後云
　　　跋陳了翁與兄書
　　章氏議却不成農師極惓惓亦不敢就自到官尤
　　覺中饋不可無人而瑞奴等零丁益可憐不免議
　　同年周戸曹之妹(鍔/)其家清貧其人年長貧則不
　　驕長則諳事為瑞奴等之慮只欲如此書尾又云
　　周氏雖貧然舉家好善故就之男女可無慮
<pb:KR4d0226_WYG_081-2a>
予嘗讀陳忠肅公之文觀其述已之志稱人之善未嘗
不推而決諸義利取舍之間於是知公之所以常胸中
浩然前定不疚者其所自得盖有在也孟子曰欲知舜
與蹠之分無他利與善之間耳又曰生亦我所欲義亦
我所欲二者不可得兼舍生而取義也陳公之學盖得
諸此惟其察而精之也入毫芒是以擴而充之也塞宇
宙善觀此帖者亦足以識其㡬矣帖藏邯鄲賈元放家
元放文學議論有餘又通當世之務而砥礪㢘隅不為
<pb:KR4d0226_WYG_081-2b>
茍合其亦深有得於斯歟隆興甲申十月九日新安朱
熹謹書
　　　跋胡文定公詩
　　手握乾坤殺活機縦横施設在臨時滿堂兔馬非
　　龍象大用堂堂總不知　踏遍江南春寺苔野雲
　　蹤跡去還来如今宴坐孤峯頂無法可傳心自灰
　　　祝融峰似在城天萬古江山在目前須信死心
　　元不死夜来明月又重圓　明公從小便超羣佳
<pb:KR4d0226_WYG_081-3a>
　　句流傳繼碧雲聞道别来諸念息定將何法退魔
　　軍　十年音信㫁鴻鱗夣想雲居頂上人香飯可
　　能長自飽也應分濟百千身
右胡文定公答僧五詩公子侍郎所書以授墳僧妙觀
而妙觀之所摹刻也儒釋之間盖有所謂毫釐之差者
讀之者能辨之則庶乎知言矣乾道乙酉十一月庚午
新安朱熹書
　　　跋張敬夫所書城南書院詩
<pb:KR4d0226_WYG_081-3b>
久聞敬夫城南景物之勝常恨未得往逰其間今讀此
詩便覺風篁水月去人不逺然敬夫道學之懿為世醇
儒今乃欲以筆札之工追蹤前作豈其戲耶不然則敬
夫之豪放奔逸與西臺之温厚靚深其得失之筭必有
能辨之者朱仲晦父云
　　　跋胡五峰詩
　　幽人偏愛青山好為是青山青不老山中出雲雨
　　太虚一洗塵埃山更好
<pb:KR4d0226_WYG_081-4a>
右衡山胡子詩也初紹興庚辰熹卧病山間親友仕於
朝者以書見招熹戲以兩詩代書報之曰先生去上芸
香閣(時籍溪先生除/正字赴館供職)閣老新峩豸角冠(劉共父自秘/書丞除察官)留
取幽人卧空谷一川風月要人看(一/章)甕牖前頭列畫屏
晚来相對静儀刑浮雲一任閒舒卷萬古青山只麽青
(二/章)或傳以語胡子子謂其學者張欽夫曰吾未識此人
然觀此詩知其庶㡬能有進矣特其言有體而無用故
吾為是詩以箴警之庶其聞之而有發也明年胡子卒
<pb:KR4d0226_WYG_081-4b>
又四年熹始見欽夫而後獲聞之恨不及見胡子而卒
請其目也因叙其本末而書之于䇿以無忘胡子之意
云
　　　跋張魏公為了賢書佛號
世之學士大夫措身利害之塗馳騖而不反是以生死
窮達之際每有愧於山林之士觀丞相魏公所以慨然
於賢老者則可見矣嗚呼服儒衣服學聖人之道誠能
一以義理存心而無惑於利害之際則其所立當如何
<pb:KR4d0226_WYG_081-5a>
哉乾道丁亥冬十有二月九日新安朱熹書
　　　跋方伯謨家藏胡文定公帖
　　兒曹外甥輩比過治宇在寅為同年宜盡切磋之
　　義在宏宜提耳誨導之在范甥宜勉進其所未聞
　　者而一一以重言題品褒借之豈所望也昔事定
　　夫先生未嘗以言色相假後與民瞻叔夏逰茍有
　　過在安國則二公必面折之不令貳其過在二公
　　即安國亦正色規之不但已也數十年来俗習頽
<pb:KR4d0226_WYG_081-5b>
　　靡此風日以替矣安老器識過人當今之望津途
　　軌則當以往哲自期庶㡬此風之復見也邸報十
　　五巻并五月分者并以歸納乾菌承貺示珍感珍
　　感安國再拜去夏所借報中有言吕舜徒章者或
　　見之望更借示自五月以来新報能一一借及幸
　　幸吕公諸子聞自衡陽過江西不知今何在或知
　　信喻及鄉里得近信否所奏前章及第二義不以
　　示他人恐知安國又上
<pb:KR4d0226_WYG_081-6a>
朋友之交責善所以盡吾誠取善所以益吾徳非以相
為賜也然各盡其道而無所茍焉則麗澤之益自有不
能已者方生士繇出示所藏胡文定公與其外大父尚
書吕公手帖讀之使人凜然起敬若嚴師畏友之在其
左右前後也嗚呼是數君子者其可謂盡朋友之道而
無所茍矣其卓然有以自立於當年而遺風餘烈可傳
於世者豈徒然哉三復歎息因敬書其後以致區區尊
仰之意云乾道壬辰十二月二十四日新安朱熹書
<pb:KR4d0226_WYG_081-6b>
　　　跋劉平甫家藏胡文定公帖
　　彥修必已奉太夫人赴温陵此郡樂國也便於養
　　親同増歡慰臨川密邇鄉邦音問易達彥沖退然
　　自守深可嘉尚徳門積善久矣如昆仲出則奮其
　　才力建立事功居者進修術業養成徳器乃邦國
　　之光凡在鄉鄰亦預榮焉衰老覩此盛事不勝欽
　　歎安國又啓安國再啓湖湘旱饑之後民間窘迫
　　而供饋頻繁江西諒亦爾然教令既孚吏民信服
<pb:KR4d0226_WYG_081-7a>
　　不晚必有除擢矣寅在桐江幸亦粗遣然歸養之
　　意甚濃謾恐知之憲姪比蒙恩命皆昆仲平日奬
　　提之所及也感佩之意言不能喻安國再啟
　　伯達孫今已長成莫須早晚令隨貢元伯伯習知
　　禮義若一向不讀書恐不便也(與族兄書/其略如此)
屏山劉玶平甫藏胡文定公帖一卷前兩紙胡公與平
甫伯父秘閣君盖公之辭而其子祠部君筆也時秘閣
守臨川兄侍郎公守温陵弟屏山先生稱疾不仕胡公
<pb:KR4d0226_WYG_081-7b>
之子侍郎守桐江兄子籍溪先生以布衣特起典教鄉
郡書辭盖徧及之後一紙胡公與其族兄書實公手筆
平甫購得之所稱范甥者即平甫外舅太史公也胡公
正大方嚴動有法教讀此者視其所褒可以知勸視其
所戒可以知懼平甫能葆藏之其志亦可知矣乾道癸
巳三月乙酉新安朱熹觀於劉氏山館之復齋因敬書
其後云
　　　書屏山先生文集後
<pb:KR4d0226_WYG_081-8a>
屏山先生文集二十卷先生嗣子玶所編次已定可繕
寫先生啓手足時玶年甚幼以故平生遺文多所散逸
後十餘年始復訪求以補家書之缺則皆傳寫失真同
異參錯而不可讀矣於是反復讎訂又十餘年然後此
二十卷者始克成書無大譌謬熹以門牆洒掃之舊幸
獲與討論焉竊以為先生文辭之偉固足以驚一世之
耳目然其精微之學静退之風形於文墨有足以發蒙
蔽而銷鄙吝之萌者尤覽者所宜盡心也因書其故以
<pb:KR4d0226_WYG_081-8b>
告後之君子云乾道癸巳七月庚戌門人朱熹謹書
　　　跋張敬夫為石子重作傳心閣銘
熹既為尤溪大夫石子重記其修學之事又為作此五
銘焉時子重方為藏書之閣於講堂之東中寘周程三
君子像旁列書史之櫃而使問名於熹請以傳心榜之
而子重遂并以其銘見属熹愚不敏不敢専也且惟子
重之為是閣盖非學校&KR0052;常之則非得知道而健於文
者不能有所發明也則轉以属諸廣漢張君敬夫而私
<pb:KR4d0226_WYG_081-9a>
記其説如此云
　　　跋古今家祭禮
右古今家祭禮熹所纂次凡十有六篇盖人之生無不
本乎祖者故報本反始之心凡有血氣者之所不能無
也古之聖王因其所不能無者制為典禮所以制其精
神篤其恩愛有義有數本末詳焉遭秦滅學禮最先壊
由漢以来諸儒繼出稍稍綴緝僅存一二以古今異便
風俗不同雖有崇儒重道之君知經好學之士亦不得
<pb:KR4d0226_WYG_081-9b>
盡由古禮以復於三代之盛其因時述作隨事討論以
為一國一家之制者固未必皆得先王義起之意然其
存于今者亦無㡬矣惜其散脱殘落將遂泯沒于無聞
因竊蒐輯敘次合為一篇以便觀覽庶其可傳於後然
皆無雜本可參校往往闕誤不可曉知雖通典唐書博
士官舊藏版本亦不足據則他固可知已諸家之書如
荀氏徐暢孟馮翊周元陽孟詵徐潤孫日周等儀有録
而未見者尚多有之有能采集附益并得善本通校而
<pb:KR4d0226_WYG_081-10a>
廣傳之庶㡬見聞有所興起相與損益折衷共成禮俗
于以上助聖朝敦化導民之意顧不美哉淳熙元年五
月戊戌新安朱熹謹識
　　　書近思錄後
淳熈乙未之夏東莱吕伯恭来自東陽過予寒泉精舍
留止旬日相與讀周子程子張子之書歎其廣大閎博
若無津涯而懼夫初學者不知所入也因共掇取其闗
於大體而切於日用者以為此編總六百一十二條分
<pb:KR4d0226_WYG_081-10b>
十四卷盖凡學者所以求端用力處已治人之要與夫
辨異端觀聖賢之大畧皆粗見其梗槩以為窮鄉晚進
有志於學而無明師良友以先後之者誠得此而玩心
焉亦足以得其門而入矣如此然後求諸四君子之全
書沈&KR0343;反復優柔厭飫以致其博而反諸約焉則其宗
廟之美百官之富庶乎其有以盡得之若憚煩勞安簡
便以為取足於此而可則非今日所以纂集此書之意
也五月五日朱熹謹識
<pb:KR4d0226_WYG_081-11a>
　　　跋通鑑紀事本末
古史之體可見者書春秋而已春秋編年通紀以見事
之先後書則每事别記以具事之首尾意者當時史官
既以編年紀事至於事之大者則又採合而别記之若
二典所記上下百有餘年而武成金縢諸篇其所紀載
或更數月或厯數年其間豈無異事盖必已具於編年
之史而今不復見矣故左氏於春秋既依經以作傳復
為國語二十餘篇國别事殊或越數十年而遂其事盖
<pb:KR4d0226_WYG_081-11b>
亦近書體以相錯綜云爾然自漢以来為史者一用太
史公紀傳之法此意固不復講至司馬温公受詔纂述
資治通鑑然後千三百六十二年之事編年繫日如指
諸掌雖托始於三晉之侯而追本其原起於智伯上系
左氏之卒章實相受授偉哉書乎自漢以来未始有也
然一事之首尾或散出於數十百年之間不相綴属讀
者病之今建安袁君機仲乃以暇日作為此書以便學
者其部居門目始終離合之間又皆曲有微意於以錯
<pb:KR4d0226_WYG_081-12a>
綜温公之書其亦國語之流矣或乃病其於古無初而
區别之外無發明者顧第弗深考耳機仲以摹本見寄
熹始得而讀之為之撫卷太息因記其後如此以曉觀
者淳熈二年秋七月甲寅新安朱熹書于雲谷之晦庵
云
　　　書和静先生遺墨後
和静尹公先生遺墨一卷皆先生晚嵗片紙手書聖賢
所示治氣養心之要粘之屋壁以自警戒者其家緝而
<pb:KR4d0226_WYG_081-12b>
藏之今陽夏趙侯刻寘臨川郡齋摹本見寄熹竊惟念
前賢進修不倦死而後已其心炯炯猶若可識而趙侯
所以摹刻之意又非取其字畫之工以供好事者之傳
玩而已捧讀終篇恍然自失因敢識其後以自詔云淳
熈丙申三月丁巳新安朱熹敬書
　　　跋張公予竹溪詩
婺源雖巖邑而故多文士竹溪丈人張公予其一也好
為歌詩精麗宏偉至其得意往往亦造於閒澹其大篇
<pb:KR4d0226_WYG_081-13a>
短韻又皆各得其體晚嵗屏居山田水竹之間専用詩
酒自娱以忘其老所與游多一時名勝類皆退讓推伏
樂稱道之觀吕侍郎諸公所題文編可見矣淳熈丙申
予自建安歸故里公予之子珍卿持以見示因得三反
咏嘆究觀製作之意信乎其如諸公所稱不誣也然予
聞公予天資孝友絶人其篤於兄弟之愛至犯患難取
禍辱而不悔有古篤行君子所難能者諸公乃徒盛稱
其詩而曽不及此予不能識其説也因竊記編之後以
<pb:KR4d0226_WYG_081-13b>
示鄉人使知公予之所以自見於世者不但其詩而已
盖於名教庶亦深有補云五月既朢邑子朱熹書
　　　跋劉元城言行錄
元祐諫議大夫元城劉公安世字器之受學於司馬文
正公得不妄語之一言拳拳服膺終身不失故其進而
議於朝者無隠情退而語於家者無愧詞今其存而見
於文字若此數書者凜然其與秋霜夏日相髙也熹之
外舅劉聘君少嘗見公睢陽間為熹言其所見聞與是
<pb:KR4d0226_WYG_081-14a>
數書畧同而時有少異惜當時不能盡記其説且其俯
仰仰揚之際公之聲容猶恍若相接焉而今亦不可復
得矣嗚呼嵗月如流前輩既不可見而其流風餘韻日
逺日忘又已如此可勝嘆哉
　　　記大學後
右大學一篇經二百有五字傳十章今見於戴氏禮書
而簡編散脱傳文頗失其次子程子盖嘗正之熹不自
揆竊因其説復定此本盖傳之一章釋明明徳二章釋
<pb:KR4d0226_WYG_081-14b>
新民三章釋止于至善(以上並従程本而増/詩云瞻彼淇澳以下)四章釋本
末五章釋致知(並今/定)六章釋誠意(従程/本)七章釋正心修
身八章釋修身齊家九章釋齊家治國平天下(並従/舊本)序
次有倫義理通貫似得其真謹第錄如上其先賢所正
衍文誤字皆存其本文而圍其上旁注所改又與今所
疑者并見於釋音云新安朱熹謹記
　　　書中庸後
右中庸一篇三十¶三章其首章子思推本先聖所傳之
<pb:KR4d0226_WYG_081-15a>
意以立言盖一篇之<md:KR4d0226_SBCK_080-25b>¶體要而其下十章則引先聖之所
嘗言者以明
