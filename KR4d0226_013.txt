# -*- mode: mandoku-view -*-
#+TITLE: 晦庵集
#+DATE: 2015-09-23 10:22:15
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 13

<md:KR4d0226_SBCK_013-1a>¶
　奏劄¶
　　　癸未垂拱奏劄一¶
臣聞大學之道自天子以至於庶人壹是皆以修身為
本¶而家之所以齊國之所以治天下之所以平莫不由
是出¶焉然身不可以徒修也深探其本則在乎格物以
致其知¶而已夫格物者窮理之謂也盖有是物必有是
<pb:KR4d0226_WYG_013-1b>
理然理無¶形而難知物有迹而易睹故因是物以求之
使是理瞭然¶心目之間而無毫髮之差則應乎事者自
無毫髮之繆是¶以意誠心正而身修至於家之齊國之
治天下之平亦舉¶而措之耳此所謂大學之道雖古之
大聖人生而知之亦¶未有不學乎此者堯舜相授所謂
惟精惟一允執厥中者<md:KR4d0226_SBCK_013-1b>¶此也自是以來累聖相傳以有
天下至於孔子不得其位¶而筆之於書以示後世之為
天下國家者其門人弟子又¶相與傳述而推明之其亦
<pb:KR4d0226_WYG_013-2a>
可謂詳矣而自秦漢以來此學¶絶講儒者以詞章記誦
為功而事業日淪於卑近亦有意¶其不止於此則又不
過轉而求之老子釋氏之門内外異¶觀本末殊歸道術
隠晦悠悠千載雖明君良臣間或一值¶而卒無以復於
三代之盛由不知此故也恭惟皇帝陛下¶聖徳純茂爰
自初潛以至為帝仁孝恭儉之徳信於天下¶紛華盛麗
一無所入於其心此其身可謂修矣而臨御天¶下朞年
於此平治之效未有所聞臣竊疑之意者前日勸¶講之
<pb:KR4d0226_WYG_013-2b>
臣限於程式所以聞於陛下者不過詞章記誦之習¶而
陛下求所以進乎此者又不過取之老子釋氏之書是<md:KR4d0226_SBCK_013-2a>¶以雖有生知之性髙世之行而未嘗隨事以觀理故天
下¶之事多所未察未嘗即理以應事故天下之事多所
未明¶是以舉措之間動渉疑貳聽納之際未免蔽欺平
治之效¶所以未著由不講乎大學之道而溺心於淺近
虚無之過¶也臣戅愚抵冐罪當萬死然願陛下清閒之
燕博訪真儒¶知此道者講而明之考之於經驗之於史
<pb:KR4d0226_WYG_013-3a>
而㑹之於心以¶應當世無窮之變則今日之務所當為
者不得不為所不¶當為者不得不止以至於臣下之忠
邪計慮之得失不待¶燭照數計而可否黑白判然矣若
是則意不得不誠心不¶得不正於以修身齊家平治天
下亦豈有二道哉臣之所¶聞於師者如此自常人觀之
疑若迂闊陳腐而不切於用¶然臣竊以為正其本萬事
理差之毫釐繆以千里天下之<md:KR4d0226_SBCK_013-2b>¶事無急於此伏惟陛下
擴天日之照俯賜開納則非獨㣲¶臣之幸實天下萬世
<pb:KR4d0226_WYG_013-3b>
之幸取進止¶
　　　垂拱奏劄二¶
臣竊觀今日之論國計者大槩有三曰戰曰守曰和而
已¶然天下之事利必有害得必有失是以三者之中又
各有¶兩端焉盖戰誠進取之勢而亦有輕舉之失守固
自治之¶術而亦有持久之難至於和之䇿則下矣而主
其計者亦¶以為屈已愛民蓄力觀釁疑敵緩師未為失
計多事以來¶此三説六端者是非相攻可否相奪於㝠
<pb:KR4d0226_WYG_013-4a>
㝠之中談者各¶餙其私而聽者不勝其眩雖以陛下之
明盖未能斷然無¶惑志於其間也臣竊以為此其所以
然者由不折衷於義¶理之根本而馳騖於利害之末流
故也故臣嘗竊妄謂人<md:KR4d0226_SBCK_013-3a>¶主之學當以明理為先是理既
明則几所當為而必為所¶不當為而必止者莫非循天
之理而非有意必固我之私¶也臣請復指其實而明之
盖臣聞之天髙地下人位乎中¶天之道不出乎隂陽地
之道不出乎柔剛是則舎仁與義¶亦無以立人之道矣
<pb:KR4d0226_WYG_013-4b>
然而仁莫大於父子義莫大於君臣¶是謂三綱之要五
常之本人倫天理之至無所逃於天地¶之間其曰君父
之讎不與共戴天者乃天之所覆地之所¶載凡有君臣
父子之性者發於至痛不能自已之同情而¶非專出於
一已之私也恭惟國家之與北敵乃陵廟之深¶讎言之
痛切有非臣子所忍聞者其不可與共戴天明矣¶太上
皇帝念此讎之未報雖享天位不以為樂一旦舉而¶付
之陛下者以陛下聰明智勇為必能成此志也然則今<md:KR4d0226_SBCK_013-3b>¶
<pb:KR4d0226_WYG_013-5a>
日所當為者非戰無以復讎非守無以制勝是皆天理
之¶自然非人欲之私忿也陛下亦既有意於必為矣間
者不¶知何人輙復唱為邪議以熒惑聖聽至遣朝臣持
書以復¶敵帥而為講和之計臣竊恨陛下於所不當為
者不能必¶止而重失此舉也且不知陛下不得已於議
者之言而姑¶為此邪抑真欲和議之成而為此邪以為
姑為此也則既¶為其始必慮其終我既請之彼必報之
不可以茍為也且¶茍而為此欲以何求也哉無補於事
<pb:KR4d0226_WYG_013-5b>
徒害於理臣有以知¶陛下之不為也以為真欲和議之
成也則議者所謂屈已¶愛民蓄力觀釁疑敵緩師未為
失計者臣請有以議之夫¶人以藐然之身位乎天地之
間至㣲也而能與天地並立¶而為三者以其有仁義之
性而與夫隂陽之氣剛柔之體<md:KR4d0226_SBCK_013-4a>¶同出乎萬物之一原而
無間也古之聖人所以參天地而¶贊化育者豈有他哉
亦順此理而無所逆焉耳今釋怨而¶講和非屈已也乃
逆理也已可屈也理可逆乎逆理之禍¶将使三綱淪九
<pb:KR4d0226_WYG_013-6a>
法斁子焉而不知有父臣焉而不知有君¶人心僻違而
天地閉塞夷狄愈盛而禽獸愈繁是乃舉南¶北之民而
棄之豈愛之之謂哉且不曰愛其君父而曰兼¶愛南北
之民其於輕重之倫緩急之序亦可謂舛矣夫子¶為政
以正名為先盖名不正則言不順事不成而民無所¶措
其手足今乃欲舎復讎之名而以講好為觀釁緩師之¶
計盖不惟使上下離心中外解體緩急之間無以應敵
而¶吾之君臣上下所為夙興夜寐以修自治之政者亦
<pb:KR4d0226_WYG_013-6b>
将因¶循隳弛而不復振矣正使金人異日果有可乘而
不可失<md:KR4d0226_SBCK_013-4b>¶之釁竊恐吾之可憂乃甚於所可喜而信誓之
重名分之¶素彼皆得以歸曲於我盖不待兩兵相加而
吾氣已索然¶矣且自宣和靖康以來講和之效亦可槩
見金之情偽吾¶之得失盖不待明者而後知而小人所
以好為是説者盖¶惟君子然後知義理之所必當為與
義理之必可恃利害¶得失既無所入於其心而其學又
足以應事物之變是以¶氣勇謀明無所懾憚不幸蹉跌
<pb:KR4d0226_WYG_013-7a>
死生以之小人之心一切¶反是其所以專為講和之説
者特以便其私耳而謀國者¶過而聽焉豈不誤哉今使
者将還大議将決此亦救過補¶敗之時也臣願陛下姑
置利害交至之説而以窮理為先¶於仁義之道三綱之
本少加意焉體驗擴充以建人極深¶詔任事之臣亟罷
講和之議大明黜陟以示天下使知復<md:KR4d0226_SBCK_013-5a>¶讎雪恥之本意
未嘗少衰雖使敵意效順無所邀索乃是¶深有包藏尤
足畏疑正宜引義拒絶以伐其謀然後表裏¶江淮合戰
<pb:KR4d0226_WYG_013-7b>
守之計以為一使守固而有以戰戰勝而有以¶守竒正
相生如環之無端持以嵗月以必復中原必滅㓂¶仇為
期而後已雖其成敗利鈍不可逆睹而吾於君臣父¶子
之間既已無憾則其賢於屈辱而茍存固已逺矣臣願¶
陛下以此處心以此立志則仁義之道明於上而忠孝
之¶俗成於下人道既得天地之和氣自當忻合無間而
(闕/)　¶　　亦将不得久肆其毒則何事之不可成何功
之不可¶立哉臣草茅㣲賤不識事宜獨以所學妄論大
<pb:KR4d0226_WYG_013-8a>
計惟陛下¶擇焉取進止¶
　　　垂拱奏劄三<md:KR4d0226_SBCK_013-5b>¶臣聞益之戒舜曰儆戒無虞罔失法度罔遊于逸罔淫
于¶樂任賢勿貳去邪勿疑而終之曰無怠無荒四夷來
王周¶之文武亦以天保以上治内采薇以下治外始於
憂勤終¶於逸樂其後中㣲小雅盡廢四夷交侵中國衰
削宣王承¶之側身修行任賢使能内修政事外攘夷狄
而周道粲然¶復興臣嘗以是觀之然後知古先聖王所
<pb:KR4d0226_WYG_013-8b>
以制御夷狄之¶道其本不在乎威彊而在乎徳業其任
不在乎邊境而在¶乎朝廷其具不在乎兵食而在乎紀
綱盖決然矣恭惟陛¶下躬履艱難之運而思所以成中
興之功者既知當為與¶所當止之大端矣然而戎敵憑
陵包藏不測中外之議咸¶謂國威未振邊備未飭倉廩
未充士卒未練一旦緩急何¶以為計臣獨以為今日之
憂非此之謂所可憂者乃大於<md:KR4d0226_SBCK_013-6a>¶此而惟議者未及之也
臣竊觀今日諫諍之塗尚壅北敵¶之勢方張爵賞易致
<pb:KR4d0226_WYG_013-9a>
而威罰不行民力已殫而國用未節¶以是四者觀之則
徳業未可謂修朝廷未可謂正紀綱未¶可謂立凡古先
聖王所以彊本折衝威制夷狄之道皆未¶可謂備是則
臣之所深憂也不識議者亦嘗以是聞於陛¶下之聽否
乎臣願陛下三復詩書之言以監所行之得失¶而求所
以修徳業正朝廷立紀綱者必以開納諌諍黜逺¶邪佞
杜塞倖門安固邦本四者為急先之務治其本而毋¶治
其末治其實而勿治其名庶㡬人心厭服夷狄知畏則
<pb:KR4d0226_WYG_013-9b>
形勢自彊而恢復可冀矣臣疎逺賤愚震慴天威未敢
罄¶竭所聞以久稽聖聽而粗舉其端如此伏惟陛下留
神財¶幸取進止<md:KR4d0226_SBCK_013-6b>¶　　　辛丑延和奏劄一¶
臣竊惟皇帝陛下臨御以來夙興夜寐畏天恤民誠敬
寛¶仁格於上下宜其天心克享民物阜安而二十年之
間水¶旱盗賊畧無寜嵗邇者垂象差忒識者寒心饑饉
連年民¶多流殍陛下側席興嘆進賢退姦分命朝臣振
<pb:KR4d0226_WYG_013-10a>
廪出粟凡¶所以奉承天意慰悦人心者無所不至又宜
若可以少回¶災沴召致和平矣而間者冬氣太温雷電
震激嗣嵗之計¶尚有可憂臣誠愚昧有不識其所以然
者嘗竊推迹前事¶以深求之意者徳之崇者有未至於
天歟業之廣者有未¶及於地歟政之大者有未舉而其
小者無所繫歟刑之逺¶者或不當而其近者或幸免歟
君子或有未用而小人或¶有未去歟大臣或失其職而
賤者或竊其柄歟直諒之言<md:KR4d0226_SBCK_013-7a>¶罕聞而謟諛者衆歟徳義
<pb:KR4d0226_WYG_013-10b>
之風未著而汙賤者騁歟貨賂¶或上流而恩澤不下究
歟責人或已詳而反躬有未至歟¶夫必有是數者然後
足以召災而致異今以陛下之明聖¶則豈有是哉然而
天心未豫邦本動揺宸慮雖深旱氣未¶究是則必有説
矣臣竊不自量敢冐萬死伏願陛下聽斷¶之餘虚心静
慮試以前數條者反之於身驗之於事而深¶自省焉則
淵黙之中無㣲不照而凡此得失之端孰有孰¶無孰存
孰改皆無所遁其情矣若猶以為未也則願濬發¶徳音
<pb:KR4d0226_WYG_013-11a>
布告中外反躬引咎以圖自新内自臣工外及甿庶¶有
能開寤聖心指陳闕政者無間疎賤使咸得以自通然¶
後差擇近臣之通明正直者一二人使各引其所知有
識¶敢言之士三數人寓直殿門凡四方之言有來上者
悉令<md:KR4d0226_SBCK_013-7b>¶省閲舉其盡忠不隠者日以聞於聰聽則夫天人
之際譴¶告所繇将有粲然畢陳於前者然後兼總條貫
稱制臨決¶畫為科品以次施行使一日之間雲消霧散
堯天舜日廓¶然清明則上帝鬼神收還威怒羣黎百姓
<pb:KR4d0226_WYG_013-11b>
無不䝉休矣臣¶以孤逺受恩過深圖報無階祗冐至此
惟陛下寛其斧鑕¶留神財幸臣無任震慴俟罪之至¶
　　貼黄¶
　臣逺稽前史近考聖朝以災異求言具有故事若以
　至¶誠行之而實采用其説以革前日之弊則於應天
　之實¶所補不細今星文雖已退舎然餓民目今流散
　冬靁憂¶在嗣嵗伏乞斷自聖志早賜施行¶
　臣禀性粗拙字畫不精衰病目昏尤艱寫繕今以所
<pb:KR4d0226_WYG_013-12a>
　陳<md:KR4d0226_SBCK_013-8a>¶不宜宣洩不免親筆書寫不謹之罪伏乞財赦¶
　　　延和奏劄二¶
臣聞人主所以制天下之事者本乎一心而心之所主
又¶有天理人欲之異二者一分而公私邪正之塗判矣
盖天¶理者此心之本然循之則其心公而且正人欲者
此心之¶疾疢循之則其心私而且邪公而正者逸而日
休私而邪¶者勞而日拙其效至於治亂安危有大相絶
者而其端特¶在夫一念之間而已舜禹相傳所謂人心
<pb:KR4d0226_WYG_013-12b>
惟危道心惟㣲¶惟精惟一允執厥中者正謂此也臣嘗
竊怪陛下以大有¶為之資膺受付託憂勤願治恭儉愛
民二十年於此矣而¶間者臨軒慨然發歎乃或未免以
治效之不進為憂因竊¶以是推之而得其説請昧萬死
為陛下一二陳之夫天下<md:KR4d0226_SBCK_013-8b>¶之治固必出於一人而天下
之事則有非一人所能獨任¶者是以人君既正其心誠
其意於堂阼之上突奥之中而¶必深求天下敦厚誠實
剛明公正之賢以為輔相使之博¶選士大夫之聰明達
<pb:KR4d0226_WYG_013-13a>
理直諒敢言忠信廉節足以有為有¶守者隨其器能寘
之列位使之交修衆職以上輔君徳下¶固邦本而左右
私䙝使令之賤無得以奸其間者有功則¶久其任不稱
則更求賢者而易之盖其人可退而其位不¶可以茍充
其人可廢而其任不可以輕奪此天理之當然¶而不可
易者也人君察於此理而不敢以一毫私意鑿於¶其間
則其心廓然大公儼然至正泰然行其所無事而坐¶收
百官衆職之成功一或反是則為人欲私意之病其偏
<pb:KR4d0226_WYG_013-13b>
黨反側黮闇猜嫌固日擾擾乎方寸之間而姦偽䜛慝
叢<md:KR4d0226_SBCK_013-9a>¶脞眩瞀又将有不可勝言者此亦理之必然也恭惟
陛下¶即政之初盖嘗選建豪英任以政事矣不幸其間
不能盡¶得其人或以庸陋嵬瑣不堪委寄或以朋比欺
罔自速罪¶辜而陛下之心又本有前日權臣䟦扈之疑
是以不復廣¶求賢哲而姑取軟熟易制承順不違之人
以充其位於是¶左右私䙝使令之賤始得以奉清閒備
驅使而宰相之權¶日輕既而陛下亦慮其勢有所偏而
<pb:KR4d0226_WYG_013-14a>
因重以壅已也則又¶時聽外庭之論雖甚狂計無所違
忤意者将以隂察此輩¶之負犯而操切之欲其有所忌
憚而不敢肆於為惡陛下¶之用力則已勞矣而其翕張
禽縱之機周防畏備之計又¶可謂無遺巧矣然而天下
之勢終不免於偏有所重而治¶亂安危之效又未能盡
如聖志之所欲盖既未能循天理<md:KR4d0226_SBCK_013-9b>¶公聖心以正朝廷之
大體則固已失其本矣而又欲兼聽¶士大夫之公言以
為駕馭之術則士大夫之進見有時而¶近習之從容無
<pb:KR4d0226_WYG_013-14b>
間士大夫之禮貌既荘而難親其議論又¶苦而難入近
習便僻側媚之態既足以蠱心志其胥史狡¶獪之術又
足以眩聰明此其生熟甘苦既有所分則恐陛¶下未及
施其駕馭之䇿而先已墮其數中矣是以比來陛¶下雖
欲㣲抑此輩而此輩之勢日重雖欲兼採公論而士¶大
夫之勢日輕重者既挾其重以竊陛下之權其輕而姦¶
者又借力於陛下之所重以為竊位固寵之計中外相
應¶更濟其私至於姦窮惡稔蹤跡敗露然後其素輕者
<pb:KR4d0226_WYG_013-15a>
不免¶於譴呵然猶委蛇盤礴不失其崇資峻秩而攫取
陛下之¶厚賜優禮以去其素重者則陛下固未嘗一問
其朋比援<md:KR4d0226_SBCK_013-10a>¶府之姦也日徃月來浸淫耗蝕使陛下之徳
業日隳綱紀¶日壊邪佞充塞貨賂公行兵怨民愁盗賊
間作災異數見¶饑饉荐臻盖羣小相挺人人皆得滿其
所欲唯有陛下了¶無所得而國家顧乃獨受其弊是則
陛下之勞既不足以¶成天下之務而反以敗之其巧既
不足以勝羣小之姦而¶反以助成其勢若彼之所以蔽
<pb:KR4d0226_WYG_013-15b>
遮天理濁亂聖心則将益¶深錮而遂至於不可解盖其
失萌於一念之疑大臣而其¶為害展轉至此所謂差之
毫釐謬以千里者臣恐陛下於¶此偶未察也是以徃嵗
䝉恩賜對去年應詔言事皆以明¶理正心之説陳於陛
下之前惓惓深衷實在於此而學淺¶辭拙不足以起發
聖意恐懼至今乃幸復以職事得望清¶光敢畢其餘忠
如此誠願陛下深察天理以公聖心廣求<md:KR4d0226_SBCK_013-10b>¶賢忠以修聖
政則夫左右私䙝使令之賤固已無隙可投¶以誤恩顧
<pb:KR4d0226_WYG_013-16a>
則又痛斥而逺屏之以永除後日蔽遮濁亂深¶錮之害
庶㡬天下之事猶可復為而陛下之國家将不至¶於卒
受羣小之弊臣至愚極陋學無所成獨有螻蟻愛君¶憂
國之心不能自已妄論至此悲憤填臆伏惟陛下赦其¶
罪而納其忠深為宗廟社稷大計不俟終日斷然行之
則¶不唯愚臣之幸實天下之幸¶
　　貼黄¶
　臣去年所進封事恐元本不存今别繕寫成册用袋
<pb:KR4d0226_WYG_013-16b>
　重¶封已於閤門投納乞賜聖㫖宣索此劄亦係臣親
　手書¶寫目昬筆縱前劄已具貼黄奏陳并乞聖照¶
　　　延和奏劄三<md:KR4d0226_SBCK_013-11a>¶臣疎繆不材逺跡林野陛下過聽畀以郡符已試罔功
復¶叨使指誤恩横被又忝職名方具辭免之間忽於九
月二¶十二日恭被改除之命揣分量力尢所不堪本欲
控陳懇¶避之誠庶安愚賤之迹而是時已聞本路紹興
府衢婺州¶水旱饑荒上軫宸慮竊恐遷延或致誤事遂
<pb:KR4d0226_WYG_013-17a>
已即日拜命¶具状申省乞許奏對至十月二十八日方
准省劄恭奉聖¶㫖令臣疾速奏事前去之任臣聞命震
惕不敢稽留即於¶今月二日襆被上道至十一日始入
本路衢州界問得本¶州災傷常山江山開化三縣為甚
而西安龍游次之其婺¶州紹興府則所傳又非衢州之
比臣不勝恐懼遂自衢州¶乘舟取疾以來及節次於本
司及被災州縣㑹到已行事¶件乃聞陛下間嘗親御翰
墨戒飭帥臣詞㫖深切聞者感<md:KR4d0226_SBCK_013-11b>¶涕而前後撥賜米斛又
<pb:KR4d0226_WYG_013-17b>
已二十有餘萬矣仰見聖心懇惻¶急於救民而於軍國
之儲無所愛惜至於如此甚大惠也¶臣猥蒙任使見惟
疎拙大懼不能有以出斯人於溝壑仰¶副陛下焦勞之
意今來管見合行申請須至畫一奏聞者¶
　一救荒之務檢放為先行之及早則民知有所恃賴
　　未¶便逃移放之稍寛則民間留得禾米未便闕乏
　　然而¶州郡多是吝惜財計不以愛民為念故所差
　　官承望¶風指已是不敢從實檢定分數及至申到
<pb:KR4d0226_WYG_013-18a>
　　帳状州郡¶又加裁減不肯依數分明除放又早田
　　收割日久檢¶踏後時致有無根查者乃是州郡差
　　官遲緩之罪而¶檢官反謂人户違法不為檢定其
　　有檢定申到者州¶郡亦不為蠲放就中下户所放
　　不多尤被其害訪聞<md:KR4d0226_SBCK_013-12a>¶本路州縣亦有似此去處欲
　　乞候臣将來到任廣行¶詢究更與從實蠲減¶
　一伏覩近降指揮旱傷州縣上户賑糴止令勸諭毋
　　得¶科抑仰見聖明深察物情恤貧安富兩得其所
<pb:KR4d0226_WYG_013-18b>
　　然竊¶恐官吏被此指揮之後其間或有便文自營
　　之人必¶将泛然不以勸諭為意而上户亦有詞説
　　難以勸諭¶官司米斛不多将來無以接續其害又
　　有不可勝言¶者欲乞且令州縣将未勸諭者權以
　　去年認數為約¶已勸諭者權據見認之數為準多
　　方詢訪加意考核¶不得比同尋常報應空文須管
　　究心體訪得其實數¶其實不能及數者更與量減
　　實可更多出者則與量¶添其有鹵莽滅裂徒為煩
<pb:KR4d0226_WYG_013-19a>
　　擾去處将來本司覺察得<md:KR4d0226_SBCK_013-12b>¶知具名聞奏庶㡬所認
　　之數必得其平而無科抑之¶患矣¶
　一應募獻米合格推賞之人多被官吏邀阻乞覔聞
　¶　有至今未推賞者近雖已䝉立法約束更乞明詔
　　户部¶先具見今奏到已未推賞各件進呈将未推
　　賞人日¶下推賞行下諸路州縣有未申奏者限一
　　月内並到¶如違許被抑人進状陳訴重作行遣又
　　上户已經去¶年獻助今年所蓄想已不多若必依
<pb:KR4d0226_WYG_013-19b>
　　舊格方得推賞¶則恐無復及格之人可以獻助欲
　　乞檢㑹淳熈元年¶三月二十四日勅户部勘當到
　　㸃檢台州措置賑濟¶官耿延年所申浙東路賑濟
　　賑糶依湖南江西米數¶減半紐計推賞指揮(謂如/四千)
　　(石合補承信郎今/減作二千石之類)申明行<md:KR4d0226_SBCK_013-13a>¶下庶㡬應募者衆得濟
　　飢民仍勒所司立定保明状¶式及令逐處官司承
　　受應募理賞詞状文帖並要當¶日行遣如将來依
　　式奏到省部却稱文字不圓及諸¶處故違程限者
<pb:KR4d0226_WYG_013-20a>
　　官員重加降責人吏並行決配庶㡬¶富者樂輸貧
　　者得食實為兩便¶
　一伏覩今嵗紹興府已䝉聖慈撥賜米斛十七萬石
　　訪¶聞昨來本府抄劄飢民户口若自十一月至來
　　年三¶月約用米八十萬石方可足用其間固不能
　　無冒濫¶虚數今來本府節次刪減未知将來定作
　　多少户口¶計度但今所有米數及糴米錢姑以元
　　抄劄數計之¶不過得四分之一况又州府見闕軍
<pb:KR4d0226_WYG_013-20b>
　　儲竊慮不免却¶将撥賜米斛暗行借兑則所得糶
　　濟米數愈見不多<md:KR4d0226_SBCK_013-13b>¶若州府只據見米掯定人口抄
　　劄糶濟則所及不廣¶必致人户流離餓殍上勞聖
　　慮又臣經由衢州見得¶本州旱損雖云不及紹興
　　府婺州兩州然其處水路¶淺澁冬月尤甚運載錢
　　米極為艱難本州雖已差官¶徃浙西收糴然糴本
　　至少所得不多而所費水脚已¶不貲矣臣今來欲
　　望聖慈更撥賜豐儲倉米三十萬¶石應副紹興府
<pb:KR4d0226_WYG_013-21a>
　　三萬石應副衢州如無見管米斛即¶計目今米價
　　支借内帑見錢令其趂此米價未至騰¶踴之間前
　　去有米州郡收糴旋次般載回州其上件¶錢米並
　　乞專責本司差委隣州官吏出納州府不得¶干預
　　庶免侵兑之弊其已撥賜錢米亦乞令本司選¶委
　　本州通判一員同共主管不得别作支用仍詔守<md:KR4d0226_SBCK_013-14a>¶　　臣疾速措置收糴軍糧不管誤事其婺州雖䝉撥
　　賜¶米五萬石尚恐未足賑濟却俟臣親到本州相
<pb:KR4d0226_WYG_013-21b>
　　度㑹¶計别具奏聞者¶
　　　　貼黄¶
　　　臣竊聞陛下節儉憂勤規恢逺畧内庫所積錢
　　　帛¶甚多今既天時未順未可興師而近甸飢荒
　　　至於¶如此伏願聖慈權其輕重特賜借撥¶
　　　據紹興府申到撥下諸縣米數總計二十一萬
　　　二¶千餘石除嵊縣六萬八千餘石係排日糶濟
　　　外餘¶縣十四萬三千餘石係閒日糶濟竊恐飢
<pb:KR4d0226_WYG_013-22a>
　　　民一日¶止得半升之米不能存活今欲依嵊縣
　　　例排日糶¶濟即合更用十四萬三千餘石又聞
　　　官吏抄劄不<md:KR4d0226_SBCK_013-14b>¶無漏落又慮流民却回復業兼數
　　　内所稱摺運乃¶是三摺之數将來米價日増及
　　　有往來脚費風波¶滯留不無欠折又本府民貧
　　　勸諭所得恐亦不多¶須更備米十五六萬石準
　　　備添貼所以約計乞米¶三十萬石如䝉撥賜今
　　　亦未敢盡數搬取如是将¶來糶濟不盡却行回
<pb:KR4d0226_WYG_013-22b>
　　　納伏乞睿照¶
　一諸郡荒歉人户日有流移一切官物不堪催理其
　　紹¶興府人户夏税已䝉聖慈等第免閣住催唯衢
　　婺州¶當來失於申奏致人户未䝉依例推恩而户
　　部漕司¶催督州郡亦如平日州郡無所從出其勢
　　必取於縣¶縣無所從出則人户必有受其弊者甚
　　失聖主惻怛¶哀憐之意然計户部漕司所催必是
　　掯定支遣之數<md:KR4d0226_SBCK_013-15a>¶有不得而已者其勢又不容直行
<pb:KR4d0226_WYG_013-23a>
　　禁止欲乞朝廷取¶㑹户部漕司合得諸州解發錢
　　帛之數且於内庫支¶撥應副而詔户部漕司被災
　　州縣所欠新舊官物並¶且住催直至明年蠶麥熟
　　後却将舊欠逐旋催理寛¶作料次撥還内庫決然
　　不至敢有欠闕其人户名下¶新舊上供官物亦乞
　　明詔州縣未得催理其紹興府¶雖已有前件住催
　　指揮竊恐州縣奉行不䖍及将今¶年檢放外殘零
　　苗米催督嚴峻亦乞聖慈更賜戒約¶令其寛限人
<pb:KR4d0226_WYG_013-23b>
　　户輸納¶
　　　　貼黄¶
　　　臣續訪聞紹興府雖䝉指揮住催官物而春夏
　¶　　之間官吏多已先期催足民户實未盡霑聖恩
　　　今體<md:KR4d0226_SBCK_013-15b>¶問得本府人户合納丁鹽錢丁身折帛絹
　　　折帛綿¶本色絹本色綿五項不以有無産業物
　　　力一丁並¶納九百餘錢來春即便起催飢餓之
　　　餘實難供納¶臣愚欲望聖慈将來年合納錢數
<pb:KR4d0226_WYG_013-24a>
　　　預行蠲放庶㡬¶官吏無以作弊下户實被聖恩
　　　有以慰安民心感¶召和氣伏候聖㫖¶
　一今年旱地廣闊只有湖南二廣及浙西兩三郡豐
　　熟¶而廣東海路至浙東為近臣昨受命之初訪聞
　　彼處¶米價大叚低平即嘗印牓遣人散於福建廣
　　東兩路¶沿海去處招邀米客許其約束税務不得
　　妄收力勝¶雜物税錢到日只依市價出糶更不裁
　　減如有不售¶者官為依價收糴自此向後必多有
<pb:KR4d0226_WYG_013-24b>
　　人興販前來但<md:KR4d0226_SBCK_013-16a>¶臣元牓約束本路州縣税塲不得
　　妄有邀阻收税及¶力勝一節更乞聖慈申嚴行下
　　有違戾者官吏並比¶見行條法各加一等坐罪至
　　來年六月却依舊法其¶收糴本錢乞許行下本路
　　沿海州軍將今年糴過米¶錢及兑那諸色窠名支
　　撥充應庶㡬不失信於客人¶向後易為招誘如或
　　更䝉朝廷量立賞格召人興販¶行下諸路曉示勸
　　誘仍先降空名付身數十道付本¶司俟有上件販
<pb:KR4d0226_WYG_013-25a>
　　到米斛之人即與書填給付盖緣客¶人糶貨了畢
　　便欲歸回元處不能等候即與土居上¶户不同伏
　　乞聖察¶
　一救荒之政著於令甲及近年節次指揮雖已詳悉
　　然¶而全在官吏遵奉推行然後民被實惠况今年
　　薦飢<md:KR4d0226_SBCK_013-16b>¶公私匱竭比之常嵗事體不同欲乞聖慈特
　　降指揮¶戒敕本路守令以下令其究心奉行悉意
　　推廣其故¶有違慢不䖍之人俾臣奏劾一二重作
<pb:KR4d0226_WYG_013-25b>
　　施行以警其¶餘其有老病昏愚不堪驅䇿者亦許
　　具名聞奏别與¶差遣却選本路官吏惻怛愛民才
　　力可仗者特許不¶拘文法時暫差權(謂如治獄捕/盗官不許差)
　　(出之/類)仍依富弼趙抃¶例選差得替待闕宫廟持服
　　官員時暫管幹事畢具¶名申奏量與推賞如減磨
　　勘陞名次之類庶㡬官吏¶向前人䝉實利¶
　　　延和奏劄四¶
臣比因講求荒政復有二事雖非今日拯救之急而實
<pb:KR4d0226_WYG_013-26a>
異¶時久逺之利不敢不言今謹别具進呈下項<md:KR4d0226_SBCK_013-17a>¶　一臣昨任南康軍日適值旱傷深慮檢放搔擾下户
　　偶¶有士人陳説乞将五斗以下苗米人户免檢全
　　放當¶時即與施行人以為便本路提舉常平尤袤
　　遂以其¶法行之諸郡其利甚博近日經由信州則
　　聞玉山一¶縣亦得檢官如此措置除上三等户隨
　　分減放外下¶二等户盡行蠲免通計一縣所放亦
　　不過共成五分¶問之道旁居民莫不稱其平允此
<pb:KR4d0226_WYG_013-26b>
　　最為法之善者而¶律令未有明文又今年檢踏已
　　畢行之不及欲乞聖¶慈詳酌特詔有司定著為令
　　自今水旱約及三分以¶上等五等户並免檢踏具
　　帳先與全户蠲放如及五¶分以上即并第四等戸
　　依此施行其州縣差官後時¶致得旱損田苗不存
　　根查亦乞立法坐罪其所損田<md:KR4d0226_SBCK_013-17b>¶即與相度地形髙
　　低水源近逺比並隣至分數檢放¶庶㡬貧民逺利
　　便
<pb:KR4d0226_WYG_013-27a>
　一臣所居建寧府崇安縣開耀鄉有社倉一所係昨
　　乾¶道四年鄉民艱食本府給到常平米六百石委
　　臣與¶本鄉土居朝奉郎劉如愚同共賑貸至冬收
　　到元米¶次年夏間本府復令依舊貸與人户冬間
　　納還臣等¶申府措置毎石量收息米二斗自後逐
　　年依此歛散¶或遇小歉即蠲其息之半大饑即盡
　　蠲之至今十有¶四年其支息米造成倉敖三間收
　　貯已将元米六百¶石納還本府其見管三千一百
<pb:KR4d0226_WYG_013-27b>
　　石並是累年人户納¶到息米已申本府照㑹将來
　　依前歛散更不收息毎¶石只收耗米三升係臣與
　　本鄉土居官及士人數人<md:KR4d0226_SBCK_013-18a>¶同共掌管遇歛散時即
　　申府差縣官一員監視出納¶以此之故一鄉四五
　　十里之間雖遇凶年人不闕食¶竊謂其法可以推
　　廣行之他處而法令無文人情難¶彊妄意欲乞聖
　　慈特依義役體例行下諸路州軍曉¶諭人户有願
　　依此置立社倉者州縣量支常平米斛¶責與本鄉
<pb:KR4d0226_WYG_013-28a>
　　出等人户主執歛散每石收息二斗仍差¶本鄉土
　　居或寄居官員士人有行義者與本縣官同¶共出
　　納收到息米十倍本米之數即送原米還官却¶将
　　息米斂散每石只收耗米三升其有富家情願出¶
　　米作本者亦從其便息米及數亦當撥還如有鄉
　　土¶風俗不同者更許隨宜立約申官遵守實為久
　　逺之¶利其不願置立去處官司不得抑勒則亦不
　　至搔擾<md:KR4d0226_SBCK_013-18b>¶此在今日言之雖無所濟於目前之急然
<pb:KR4d0226_WYG_013-28b>
　　實公私儲¶蓄預備久逺之計及今歉嵗施行人必
　　願從者衆其¶建寧府社倉見行事目謹録一通進
　　呈伏望聖慈詳¶察特賜施行¶
右謹具如前取進止¶
　　　延和奏劄五¶
臣竊見浙東路和買絹萬數浩瀚而紹興府獨當其半
舊¶例自物力三十八貫五百以上人户均敷人户苦於
輸納¶多立詭户隠寄物力以避均敷是致見納人户所
<pb:KR4d0226_WYG_013-29a>
敷愈重¶其間又有不該敷納田地之數官司不為除豁
其弊非一¶前後臣僚申請並䝉聖慈施行而一時有司
不能奉承徳¶意牽於衆説未有定論臣以得之傳聞未
知其間㣲細曲<md:KR4d0226_SBCK_013-19a>¶折不敢輙有陳請然聞一郡之人無不
以此為病猥䝉任¶使不敢坐視欲望聖慈特降指揮許
臣到官與本路帥臣¶監司同共相度限來年二月内要
見定論申奏取㫖從來¶年夏料為始革去舊弊庶㡬饑
饉餘民得安生業世世子¶孫沐浴仁聖之膏澤不勝幸
<pb:KR4d0226_WYG_013-29b>
甚取進止¶
　　　延和奏劄六¶
臣昨䝉聖恩待罪南康小壘自惟短拙無以補報萬分
到¶任之初即以本軍星子縣税錢偏重民不聊生條具
奏聞¶乞賜蠲減總計不過納絹一千五十餘匹錢二千
九百餘¶貫伏䝉聖慈開納即賜施行而有司不能仰體
徳意輙引¶議臣對補之説以拒其請臣於今年得替之
前又嘗具奏¶冀卒䝉恩而逮今累月未奉進止竊意有
<pb:KR4d0226_WYG_013-30a>
司尚守前説然<md:KR4d0226_SBCK_013-19b>¶臣之愚亦有不能自已者謹以前奏之
内最明白者二條¶復為陛下陳之按本縣所管廬山一
帶多是髙巖峭壁穹¶石茂林其間雖有些小田叚類皆
磽瘠寒冷所入不多而¶經界官吏起紐税錢數目浩瀚
難以輸納以故紹興年中¶守臣徐端輔者因寺院之請
減去一百四十餘貫減之誠¶是也然初不請命於朝而
輙私減之既又慮夫經税之或¶虧也則妄引經界以前
不明文帳将人户下田升作中等¶中田升作上等亦有
<pb:KR4d0226_WYG_013-30b>
徑自下等而升上等者按籍履畝而¶横加其税計錢一
百四十餘貫以隂補所免廬山税錢之¶數中間常有漕
臣按臨人户陳訴漕司為之張榜約束改¶正而本軍不
復奉行其後又有人户曽經户部陳訴而亦¶不能正也
臣竊惟國家子愛黎元憂勤懇惻常賦之外一<md:KR4d0226_SBCK_013-20a>¶毫不忍
有所多取而下土小臣率情妄作乃敢以一百四¶十餘
貫之税無故而妄加於人雖其除之於山粗若得宜¶而
増之於田則悖謬甚矣故臣前奏欲乞将端輔所減山
<pb:KR4d0226_WYG_013-31a>
税明降指揮特與蠲減而其所増田税却與改正依舊
等¶色均税其為事理曉然無可疑者而所蠲之數亦不
甚多¶不謂有司不顧大體而惜小費乃欲限以對補之
説則是¶使臣又為端輔之所為而後已爾未興一利而
先起一害¶臣雖至愚有所不忍為也今雖已去官守然
於此縣疲瘵¶之民有未能忘者故敢不避斧鉞之誅復
以上聞欲望聖¶慈矜閔明詔有司将此兩條先次減免
改正其餘項目臣¶亦未敢便乞施行悉祈蠲免且乞專
<pb:KR4d0226_WYG_013-31b>
委本路監司一員子¶細相度俟其奏報别賜指揮至於
淳熈六年十月十九日<md:KR4d0226_SBCK_013-20b>¶議臣對補之説其言吝細鄙狹
不達大體無以将順陛下¶克已愛民聽言革弊之美意
而程奏顯言頒布海内非所¶以宣徳意而廣仁聲於天
下也欲望聖明并賜追寝自今¶以來四方内外或有以
蠲除為請者究其虚實而一以法¶義裁之則彼固不得
以肆其僥倖茍免之計亦何必逆為¶之限以傷逺近祈
恩望幸之心哉抑古人亦有言曰百姓¶足君孰與不足
<pb:KR4d0226_WYG_013-32a>
百姓不足君孰與足此乾坤廣大之心聖¶賢親切之訓
臣願陛下於此深留聖意則彼妄庸淺俗之¶言自将深
藏逺屏不敢以陳於陛下之前矣臣進越妄言¶犯非其
分不勝恐懼戰慄之至取進止¶
　　　延和奏劄七¶
臣昨任南康軍日嘗具状奏乞賜白鹿洞書院勅額及
乞<md:KR4d0226_SBCK_013-21a>¶以太上皇帝御書石經并版本九經注疏給賜本洞
今亦¶未䝉施行而朝野喧傳相與譏笑以為怪事臣誠
<pb:KR4d0226_WYG_013-32b>
恐懼不¶敢不盡其説謹按本洞書院實唐隠士李渤所
居當時學¶者多從之遊遂立黌舎至五代時李氏為建
官師給田贍¶養徒衆甚盛迨至國初猶數十百人太平
興國中常䝉詔¶賜九經而官其洞主見於㑹要而咸平
五年有勅重修仍¶塑宣聖及弟子像又見於陳舜愈所
記簡牘具存可覆視¶也夫以此洞之興原其所自雖若
淺鮮無足言者而太宗¶皇帝真宗皇帝眷顧褒崇至於
如此則聖意所存至深至¶逺必有非下吏淺聞所能窺
<pb:KR4d0226_WYG_013-33a>
測者今乃廢而不舉使其有¶屋廬而無勅額有生徒而
無賜書流俗所輕廢壊無日此¶臣所以大懼而不能安
也然竊意有司所以不能無疑於<md:KR4d0226_SBCK_013-21b>¶臣之謂固未必皆如
譏笑者之言殆必以為州縣已有學¶校不必更為煩費
耳如其果然則臣請有以質之夫先王¶禮義之官與異
端鬼教之居孰正孰邪三綱五常之教與¶無君無父之
説孰利孰害今老佛之宫徧滿天下大郡至¶踰千計小
邑亦或不下數十而公私増益其勢未已至於¶學校則
<pb:KR4d0226_WYG_013-33b>
一郡一縣僅一置焉而附郭之縣或不復有其盛¶衰多
寡之相絶至於如此則於邪正利害之際亦已明矣¶今
有司非徒不能有所正於彼而反疑臣之請於此臣不¶
能識其何説也今幸䝉恩賜對故敢復以為請伏望聖
慈¶下臣此章特從其請既以紹承先志啟廸羣心又以
丕闡¶大猷昭示抑邪與正之漸實天下萬世之幸取進
止¶
　晦菴集卷十三

<pb:KR4d0226_WYG_014-1a>
欽定四庫全書
　晦菴集¶卷十四　　　　　　宋　朱子　撰
　
