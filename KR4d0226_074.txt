# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.857857
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 74
#+PROPERTY: FILE SB04n0282-074晦庵先生朱文公文集-卷第七十四.
<pb:KR4d0226_SBCK_074-1a>¶
晦庵先生朱文公文集卷第七十四¶
雜著¶
　　　更同安縣學四齋名¶
學舊有四齋許同年去其半以省長諭具貟之冗故今唯¶
兩齋而四門如故又皆錯亂不得其所至於命名之義亦¶
有未安蓋如彚征之名乃學優而仕之事非學者所冝先¶
也掲而名之是以利禄誘人豈斆學者之意哉今欲復四¶
齋之舊以志道據徳依仁游藝目之東西相次自北而南¶
誦習之區各仍舊貫易日新長諭爲志道長諭彚征長諭¶
爲游藝長諭其據徳依仁兩齋請學諭直學選本位學生¶
(不係教/飬人)權充齋長或齋諭許隨衆升堂聴講本學更不差¶
人以塞希覬之路諸職事以爲如何幸與諸生議以見告¶
<pb:KR4d0226_SBCK_074-1b>¶
條其便不便者熹且罷行之¶
　　　同安縣諭學者¶
學如不及猶恐失之此君子所以孜孜焉愛日不倦而競¶
尺寸之隂也今或聞諸生晨起入學未及日中而各巳散¶
去此豈愛日之意也哉夫學者所以爲己而士者或患貧¶
賤&KR0020;不得學與無所於學而巳&KR0020;得學又不爲無所於學¶
而猶不勉是亦未嘗有志於學而巳矣然此非士之罪也¶
教不素明而學不素講也今之世父所以詔其子兄所以¶
勉其弟師所以教其弟子弟子之所以學舎科舉之業則¶
無爲也使古人之學止於如此則凢可以得志於科舉斯¶
巳爾所以孜孜焉愛日不倦以至乎死而後巳者果何爲¶
而然哉今之士唯不知此以爲苟足以&KR0063;有司之求矣則¶
<pb:KR4d0226_SBCK_074-2a>¶
無事乎汲汲爲也是以至於惰遊而不知反終身不能有¶
志於學而君子以爲非士之罪也使教素明於上而學素¶
講於下則士者固將有以用其力而豈有不勉之患哉熹¶
是以於諸君之事不欲舉以有司之法而姑以文告焉諸¶
君苟能致思於科舉之外而知古人之所以爲學則將有¶
欲罷而不能者熹所企而望也¶
　　　諭諸生¶
古之學者八&KR0010;而入小學學六甲五方書計之事十五而¶
入大學學先聖之禮樂焉非獨教之固將有以飬之也蓋¶
理義以飬其心聲音以飬其耳采色以飬其目舞蹈降豋¶
疾徐俯仰以飬其血脉以至於左右起居盤盂几杖有銘¶
有戒其所以飬之之具可謂備至爾矣夫如是故學者有¶
<pb:KR4d0226_SBCK_074-2b>¶
成材而庠序有實用此先王之教所以爲盛也自學絶而¶
道喪至今千有餘年學校之官有教飬之名而無教之飬¶
之之實學者挾筴而相與嬉其間其傑然者乃知以干禄¶
蹈利爲事至於語聖賢之餘㫖究學問之本原則罔乎莫¶
知所以用其心者其規爲動息舉無以異於凡民而有甚¶
者焉鳴呼此教者過也而豈學者之罪哉然君子以爲是¶
亦有罪焉爾何則今所以異於古者特聲音采色之盛舞¶
蹈降豋疾徐俯仰之容左右起居盤盂几杖之戒有所不¶
及爲至推其本則理義之所以飬其心者固在也諸君日¶
相與誦而傳之顧不察耳然則此之不爲而彼之乆爲又¶
豈非學者之罪哉僕以吏事得與諸君遊今期年矣諸君¶
之業不加進而行&KR0105;無以自著於州里之間僕心愧焉今¶
<pb:KR4d0226_SBCK_074-3a>¶
旣增修講問之法盖古者理義飬心之術諸君不欲爲君¶
子耶則誰能以是强諸君者苟有志焉是未可以舎此而¶
他求也幸願留意毋忽¶
　　　諭諸職事¶
嘗謂學挍之政不患法制之不立而患理義之不足以恱¶
其心夫理義不足以恱其心而區區於法制之末以防之¶
是猶决湍水注之千仞之壑而徐翳蕭葦以捍其衝流也¶
亦必不勝矣諸生蒙&KR0013;教飬之日乆矣而行&KR0105;不能有以¶
信於人豈專法制之不善哉亦諸君子未嘗以禮義教告¶
之也夫教告之而不從則學者之罪苟爲未嘗有以開導¶
教率之則彼亦何所趋而興於行哉故今增修講問之法¶
諸君子其專心致思務有以漸摩之無牽於章句無滯於¶
<pb:KR4d0226_SBCK_074-3b>¶
舊聞要使之知所以正心誠意於飲食起居之間而由之¶
以入於聖賢之域不但爲舉子而巳豈不美哉然法制之¶
不可後者亦旣議而起之矣惟諸君子相與堅守而力持¶
之使義理有以愽其心規矩有以約其外如是而學者猶¶
有不率風俗猶有不厚則非有司之罪惟諸君留意¶
　　　&KR0024;試牓諭¶
蓋聞君子之學以誠其身非直爲觀聽之美而巳古之君¶
子以是行之其身而推之以教其子弟莫不由此此其風¶
俗所以淳厚而德業所以崇髙也近世之俗不然自父母¶
所以教其子弟固巳使之假手程文以欺罔有司矣新學¶
小生自爲兒童時習見其父兄之誨如此因恬不以爲愧¶
而安受其空虗無實之名内以傲其父兄外以驕其閭里¶
<pb:KR4d0226_SBCK_074-4a>¶
終身不知自力以至卒就小人之歸者未必不由此也故¶
今勸諭縣之父兄有愛其子弟之心者其爲求明師良友¶
使之究義理之指歸而習爲孝弟馴謹之行以誠其身而¶
巳禄爵之不至名譽之不聞非所憂也何必汲汲使之俯¶
心下首務欲因人成事以幸一朝之得而貽終巳之羞哉¶
今兹試&KR0024;縣學弟子貟屬熹典領故兹勸諭各冝知悉¶
　　䇿試牓喻¶
孟子稱君子之所以教者五而答問居一焉今發䇿以觀¶
二三子之所藴而折中之是乃古之所謂答問者非徒相¶
與以爲䛕也自今諸生條對所問冝湛思正論於答問之¶
際審加意焉&KR0002;夫朝廷之事則非草茅所冝言而師生相¶
與之誠意亦不當數見於文字之間也二三子愼之¶
<pb:KR4d0226_SBCK_074-4b>¶
　　䇿問¶
問古之學者始乎爲士終乎爲聖人此言知所以爲士則¶
知所以爲聖人矣今之爲士者衆而求其至於聖人者或¶
未聞焉豈亦未知所以爲士而然耶將聖人者固不出於¶
斯人之&KR0011;而古語有不足信者耶顔子曰舜何人哉予何¶
人哉孟子所願則學孔子二子者豈不自量其力之所至¶
而過爲斯言耶不然則士之所以爲士而至於聖人者其¶
必有道矣二三子固今之士是以敢請問焉¶
問建首善自京師始而逹於四方郡邑海隅障徼之逺莫¶
不有學此三代之制與今皆然也然考其風俗之流有薄¶
有厚有失有得則其不相逮至逺豈古今之所以學者異¶
耶將所以學者不必異特業之有至有不至耶二三子釋¶
<pb:KR4d0226_SBCK_074-5a>¶
菜之&KR0004;願陳二者之&KR0003;分别而審言之以觀二三子所以¶
來之意也¶
問孟子曰頌其詩讀其書不知其人可乎近世以學名家¶
如海陵胡先生歐陽文忠公王文公司馬文正公蘇編禮¶
父子程御史兄弟其立言具在二三子固嘗讀而誦之矣¶
其於先賢聖人之遺㫖孰爲得其宗者耶願與聞之¶
問孔子曰友其士之仁者又曰就有道而正焉又曰以友¶
輔仁蓋學者之於師友其不可以後如此而孟子曰子歸¶
而求之有餘師又曰君子欲其自得之必如是是豈師友¶
之所能與哉孟子學孔子者而其立言如此豈有異㫖哉¶
幸詳言之以觀二三子所以從事於斯者如何也¶
問世言聖人生知安行不待學而知且能也&KR0002;孔子者可¶
<pb:KR4d0226_SBCK_074-5b>¶
謂大聖人矣而曰我學不厭又曰吾十有五而志于學又¶
曰不如丘之好學非有待於學耶抑所以學者異乎人之¶
所謂學者耶然則夫子之所以學者果何以也至如稱顔¶
子以好學則曰不遷怒不貳過語學者以好學則曰食無¶
求飽居無求安敏於事而愼於言就有道而正焉至其他¶
縱言至於學者難徧以䟽舉不識其與夫子之所以自謂¶
者有辨耶其無辨也幸詳陳之¶
問唐開元釋奠儀設先聖神位於堂西東向先師位其東¶
北南向&KR0004;不云有像設及從祀諸子也今以當時人文章¶
所記著考之則皆爲夫子南靣像門人亦像十子而圖其¶
餘於壁是則開元之制施用於當時者亦無㡬耳二三子¶
試實其所以然而斷其得失以對¶
<pb:KR4d0226_SBCK_074-6a>¶
問聖人逺矣六經或在或亡諸子各自爲家與夫諸儒之¶
&KR0003;經者又皆雜亂而無所統一士之有意於聖人者舎是¶
三者亡以見之矣是將因是以求之耶則其絶亡者不可¶
以屬其雜亂者又易以惑人求以自通不亦難哉或者又¶
以爲道非言&KR0003;所載顧力行如何耳二者之論僕未能得¶
其中亦諸君所冝講而思也¶
問古以孝廉舉士今廢其科入官者一於進士與夫公卿¶
大夫之世而巳而所以馭其行者則於參選問其葬父母¶
與否於薦舉使舉者任其不犯入巳贓此孝廉之遺意而¶
責之則巳恕矣然猶有不能者何也將所以厲之者非其¶
本與抑法廢不脩而然也今欲獻言於上請以古制舉士¶
而嚴今之法以禦其末流二三子以爲便則具其施行之¶
<pb:KR4d0226_SBCK_074-6b>¶
語爲有司陳之¶
問大學之序將欲明明徳於天下必先於正心誠意而求¶
其所以正心誠意者則曰致知格物而巳然自秦漢以來¶
此學絶講雖躬行君子時或有之而無曰致知格物云者¶
不識其心果巳正意果巳誠未耶&KR0002;以爲未也則行之而¶
篤化之而從矣以爲已正且誠耶則不由致知格物以致¶
之而何以致然也願二三子言其所以而并以致知格物¶
之所冝用力者爲僕一二陳之¶
問先王之世選舉之法書其徳行道藝者起於鄊閭容或¶
不公而唐虞以來至於成周數百年之間書傳所記無以¶
選舉不實累其上者何耶逮至後世變而任以一切之法¶
&KR0002;糊名竄書而校其一日之長者亦可謂至公矣而屬者¶
<pb:KR4d0226_SBCK_074-7a>¶
廷議猶謂禁防少弛&KR0096;倖因以躐取世資者何耶¶
問書&KR0091;堯平章百姓百姓昭明&KR0003;者以爲百姓者百官族¶
姓云爾夫以百官族姓無不昭明則堯之所與共天職者¶
富矣及其疇咨廷臣欲任以事則放齊稱子朱驩兠舉共¶
工四岳薦鯀惡在其昭明也耶夫子叙書㫁自堯典將以¶
遺萬世大法而其言&KR0002;此此又何耶夫子嘗稱觀人至於¶
察其所安則人焉瘦哉帝堯之聖豈獨昧此耶以帝堯之¶
舉而三人者&KR0002;此然則三代選舉之法書其徳行道藝始¶
於鄊閭者其可盡信也耶二三子其辨明之¶
問臺諌天子耳目之官於天下事無所不得言十餘年來¶
用人出宰相&KR0059;意盡取當世頑鈍&KR0285;利無耻之徒以充入¶
之合黨締交共爲姦慝乃者天子灼知其弊旣斥去之乃¶
<pb:KR4d0226_SBCK_074-7b>¶
咨人望使任斯職又下明詔以申警之士懷&KR0018;所學以仕¶
於世至此可謂得所施矣而崇論弘議未能有所聞於四¶
方何耶今天下之事衆矣二三子試以身代諸公而任其¶
責以爲所當言者何事爲大¶
問官材取士之法三代尚矣漢魏以來至於晉唐郡國選¶
舉公府辟召其法不同然上之所取乎下者其路慱故下¶
之所學以待問者亦各有所以而不專於文藝之一長也¶
至國朝始專以進士入官雖間設科目如所謂賢良方正¶
慱學宏詞者然亦不過文藝而巳夫文者士之末其在君¶
子小人無常分士或懷&KR0018;道徳而不能此與雖能而耻不¶
屑就者國家安得而用之耶今誠欲復取古制施行之則¶
二三子之意以何者爲便¶
<pb:KR4d0226_SBCK_074-8a>¶
問漢世專門之學如歐陽大小夏侯孔氏書齊魯韓毛詩¶
后氏戴氏禮董氏春秋梁丘費氏易今皆亡矣其僅有存¶
者又巳列於學官其亦可以無惡於專門矣而近世議者¶
深斥之將謂漢世之專門者耶抑别有謂也今百工曲藝¶
莫不有師至於學者尊其所聞則斥以爲專門而深惡之¶
不識其何&KR0003;也二三子陳之¶
問泉之爲州舊矣其粟米布縷力役之征&KR0010;入于公者蓋¶
有定計禄士&KR0338;軍自昔以來量是以爲出不聞其不足也¶
有不足則不爲州乆矣而比年以來困竭殊甚帑藏蕭然¶
無旬月之積二千石每至往往未及下車而惟此之問然¶
文符益䌓縣益急民益貧財賦益屈此其故何耶諸君熟¶
計可行之䇿無爲文詞而巳¶
<pb:KR4d0226_SBCK_074-8b>¶
問夫子稱郊祀后稷以配天宗祀文王於明堂以配上帝¶
夫天之與上帝其果有異耶抑不異也後世鄭康成王肅¶
之徒各以其所聞爲&KR0003;甚者至流於䜟緯譎恠不可質究¶
皆聖賢所不道其果有可取耶抑無取也恭惟國家承百¶
王之流弊稽古禮文之事旣乆而後大備二三子考先儒¶
之論而折中之以聖制宜有定矣陳之毋隱¶
問經廢不講乆矣士之賢者亦或留意焉而其所以用力¶
者則異而不同也蓋或不求甚解而篤意於近思或恃爲¶
攷證而昧於至理務深&KR0396;者放宕而不根干利禄者渉獵¶
而無本是四者之於經其得失孰甚二三子言之¶
問漢藝文志春秋家列左氏傳國語皆出魯太史左丘明¶
蓋自司馬子長劉子駿巳定爲丘明所著班生從而實之¶
<pb:KR4d0226_SBCK_074-9a>¶
耳至唐柳宗元始斥外傳爲&KR0075;誣不槩於聖非出於左氏¶
近世劉侍讀敞又以論語考之謂丘明自夫子前人作春¶
秋内外傳者乃左氏非丘明也諸家之&KR0003;旣異而柳子之¶
爲是論又自以爲有得於中庸二三子論其是非焉¶
問荀子著書號其篇曰性惡以詆孟子之云性善者而曰¶
塗人可以爲禹夫禹大聖人也語其可知之質可能之具¶
乃在夫塗之人耳人之性也豈果爲惡哉然且云爾者何¶
也二三子推其&KR0003;以告¶
問李師錫者以書抵韓子稱其所爲不違孔子不以雕琢¶
爲工而韓子報之曰愈將有深於是者與吾子樂之今韓¶
子之書具在所謂深於是者果何所指而言耶¶
問夫子講教洙泗之間三千之徒七十之賢所學者何業¶
<pb:KR4d0226_SBCK_074-9b>¶
所習者何事其言曰二三子以我爲隱乎吾無隱乎爾所¶
隱者復何&KR0003;飲水曲肱而枕之樂亦在其中矣所樂者抑¶
又何謂耶¶
問忠信所以進徳而夫子之所以教與夫曽子所以省其¶
身亦無不曰忠信云者而夫子又斥言必信行必果者爲¶
小人孟子亦謂言不必信行不必果二端異焉然則學者¶
將何所蹈而可將不必信且果者耶則子路有欺天之失¶
微生有乞醯之譏將必信且果耶則硜硜之號非所以飾¶
其身也二三子其&KR0045;㩁之¶
問頃與二三子從事於論語之書凡二十篇之&KR0003;者二三¶
子盡觀之矣雖未能究其義如其文然不可謂未嘗用意¶
於此也惟其逺者大者二三子固巳得諸心而施諸身矣¶
<pb:KR4d0226_SBCK_074-10a>¶
亦可以幸教有司者耶不然則二三子之相從於此非志¶
於道利焉而巳耳非所望於二三子也¶
問仁之體誠深矣自孔門弟子之所以問夫子之所以答¶
與夫後之諸子之所以筆之於書者皆未嘗同也二三子¶
總其所論而折中之必有得矣其有以幸教¶
問人㓜而學之壯而欲行之諸君子今日之所學他日之¶
所以行其可得聞歟¶
問漢大司農丞壽昌議常平之法而御史大夫望之奏以¶
爲非是二者孰爲合於先王之意而施於當今亦孰爲冝¶
耶二三子欲通當世之務不可以不熟察而别言之¶
問國朝官材取士之法進士而巳雖間設科目如所謂賢¶
良方正慱學宏詞者特以疑文隱義困於所不知如此則¶
<pb:KR4d0226_SBCK_074-10b>¶
賢且良矣至以慱學宏詞自命而試於禮部者則又可&KR0015;¶
蓋遲明裹飯掲篋而坐於省門以竢漏啓鑰而入視所命¶
題退發篋捜之則其中古今事目次輯鱗比而亦有成章¶
矣其平居講學專乎此甚者至於不復讀書也進士之得¶
人巳踈闊矣而所設二科者又如此然則士有懷&KR0018;道藝¶
以陸沉乎下者其&KR0020;必耻乎此而亦庸有不能者國家安¶
得而用之耶二三子䇿以爲如何而可¶
問三代學校之制自家塾黨庠遂序以至于國則有學焉¶
其選士興賢之法父師少師之教見於周官王制禮家之¶
&KR0003;者尚可考也今家塾黨庠遂序之制未立是以州縣雖¶
有學而士之耕飬於田里者逺不能至獨城闕之子得以¶
家居&KR0338;食而出入以嬉焉至其&KR0024;弟子貟則去留之節又¶
<pb:KR4d0226_SBCK_074-11a>¶
一决於文藝使士之静厚原慤者以木訥見罷而偶能之¶
者雖纎浮佻巧無不與在選中如此是學之爲教巳不能¶
盡得可教之才而教之者又非有父師少師之齒徳也噫¶
法之未能如古則學校之爲益亦少哉願二三子考其所¶
聞於古而今可行者悉著于篇將摭其施行之語以觀二¶
三子於當世之務如何也¶
問禮云禮云玉帛云乎哉樂云樂云鍾皷云乎哉而夫子¶
之於告朔愛其一羊而不忍去於齊忘韶至於三月而不¶
知肉味何也抑其所以如此者其意乃有所屬而非玉帛¶
鍾皷之謂耶然則果何所屬也幸二三子詳陳之¶
問間者天子數下寛大詔書弛民市征口筭與夫逃賦役¶
者之布又詔稅民毋㑹其踦羸以就成數又詔郡國毋得¶
<pb:KR4d0226_SBCK_074-11b>¶
以羡餘來獻求幸媚恭惟聖天子所以加惠此民者可謂¶
無不至矣外是數者亦可以議蠲復以助廣聖治之萬分¶
者乎願與二三子預講明之以待召問而發焉¶
問先王之世士出於田里者有黨庠遂序之教而公卿大¶
夫之子弟則又有成均之法以飬之蓋無不學之人則無¶
不治之官矣後世士不皆業於學校而學校所以教之者¶
亦非復古法至於卿大夫之子弟則又有塊然未嘗讀書¶
識字而直爲王官者如是而欲吏稱民安化行俗羙於誰¶
責而可哉今欲使之學者必出於庠序世其禄者必出於¶
成均而所以教之者必自洒掃應對進退以至於義精仁¶
熟格物致知以至於治國平天下又當皆合乎先王之意¶
不但爲文詞而巳二三子考於經以爲如之何而可也詳¶
<pb:KR4d0226_SBCK_074-12a>¶
以著于篇無所隱¶
問瑞應之說所從來乆如鳯凰嘉禾騶虞麟趾皆載於書¶
詠於詩其爲瑞也章章矣而或者謂休符不于祥于其仁¶
而巳至引白雉黄犀之屬以爲不祥莫大焉此其&KR0003;與詩¶
書異矣其亦有所本耶前世祥瑞或以改元紀號或以&KR0013;¶
之弦歌又或自以徳薄抑而不當凡此數者又孰爲得失¶
耶願二三子陳之¶
問世謂荘周之學出於老氏故其書規模本趣大略相似¶
也至韓子退之始謂子夏之學其後有田子方子方之後¶
流而爲荘周然則周者未嘗學老聃也至以其書之稱子¶
方者考之則子方之學子夏周之學子方者皆不可見韓¶
子之言何據耶又禮經記孔子之言有得於老聃者亦與¶
<pb:KR4d0226_SBCK_074-12b>¶
今道徳上下篇絶不相似而荘生之言則實近之皆不可¶
曉敢請問於諸君焉¶
　　　白鹿書堂䇿問¶
孔子殁七十子喪楊墨之徒出孟子明孔子之道以正之¶
而後其&KR0003;不得肆千有餘年諸生皆誦&KR0003;孔子而獨荀卿¶
楊雄王通韓愈號爲以道鳴者然於孟子或非之或自比¶
焉或無稱焉或尊其功以爲不在禹下其歸趣之不同旣¶
如此而是數子者後議其前或以爲同門而異戸或無稱¶
焉或以爲大醇而小疵而不得與於斯道之傳者其於楊¶
墨或㣲議其失或無稱焉或取焉以配孔子其取予之不¶
同又如此是亦必有&KR0003;矣本朝儒學最盛自歐陽氏王氏¶
蘇氏皆以其學行于朝廷而胡氏程氏亦以其學傳之學¶
<pb:KR4d0226_SBCK_074-13a>¶
者然王蘇本出於歐陽而其末有大不同者胡氏孫氏亦¶
不相容於當時而程氏&KR0057;不合於王與蘇也是其於孔子¶
之道孰得孰失豈亦無有可論者耶楊墨之&KR0003;則熄矣然¶
其&KR0003;之流豈亦無有未盡泯㓕者耶後世又有佛老之&KR0003;¶
其於楊墨之&KR0003;同耶異耶自楊雄以來於是二家是非之¶
論蓋亦多不同者又孰爲得其正耶二三子其詳言之¶
　　　問吕伯恭三禮篇次¶
儀禮附記上篇¶
　士冠禮(冠義/附)士㛰禮(㛰義/附)¶
　士相見禮　鄊飲酒禮(鄊飲酒/義附)¶
　鄊射禮(射義/附)燕禮(燕義/附)¶
　大射禮　聘禮(聘義/附)¶
<pb:KR4d0226_SBCK_074-13b>¶
　公食大夫禮　覲禮¶
儀禮附記下篇¶
　喪服(喪服小記大傳/月服問閒傳附)士喪禮¶
　旣夕禮　士虞禮(喪大記奔喪問喪/曽子問檀弓附)¶
　特牲饋食禮　少牢饋食禮¶
　有司(祭義祭/統附)¶
禮記篇次¶
　曲禮内則玉藻少儀投壷深衣(六篇爲/一&KR0011;)¶
　王制月令祭法(三篇爲/一&KR0011;)¶
　文王世子禮運禮器郊特牲明堂位大傳(與喪小記誤/處多當&KR0117;正)¶
　樂記(七篇爲/一&KR0011;)¶
　經解哀公問仲尼燕居坊記儒行(六篇爲/一&KR0011;)¶
<pb:KR4d0226_SBCK_074-14a>¶
　學記中庸表記緇衣大學(五篇爲/一&KR0011;)¶
　　以上恐有未安幸更詳之¶
　　　記解經¶
凡解釋文字不可令注脚成文成文則注與經各爲一事¶
人唯㸔注而忘經不然即湏各作一畨理㑹添却一項功¶
夫竊謂湏只似漢儒毛孔之流略釋訓詁名物及文義理¶
致&KR0057;難明者而其易明處更不湏貼句相續乃爲得體蓋¶
如此則讀者㸔注即知其非經外之文却湏將注再就經¶
上體㑹自然思慮歸一功力不分而其玩索之味亦益深¶
長矣¶
　　　修韓文舉正例¶
大書本文定本上下文無同者即只出一字有同字者即¶
<pb:KR4d0226_SBCK_074-14b>¶
　并出上一字疑似多者即出全句¶
字有差互即注云某本作某某本作某(二字及全句下即/注首加本字後放)¶
(此)今按云云當從某本(本同者即前云某某本/後云某等本後放此)字有多¶
　少即注云某本有某本無字有顛倒即注云某某字某¶
　本作某某今按以下並同¶
　　　史館修史例¶
先以暦内年月日下刷出合立傳人姓名排定總目¶
次將就題名内刷出逐人拜罷年月注於本目之下¶
次將取到逐人碑志行狀奏議文集之屬附於本目之下¶
(各注起某/年終某年)¶
次將總目内刷出收索到文字人姓名略具鄊貫履歷鏤¶
　版行下諸州曉示搜訪取索仍委轉運司專一催督每¶
<pb:KR4d0226_SBCK_074-15a>¶
　月上旬差人申送本院不得附遞恐有損失如本月内¶
　無收到文字亦仰依限差人申報¶
置諸路申送文字格眼簿一路一扇一月一眼如有申到¶
　記當日内收附勾銷注於總目本姓名下依前例¶
　　　讀書之要¶
或問程子通論聖賢氣象之别者數條子旣著之精義之¶
首而不列於集注之端何也曰聖賢氣象髙且逺矣非造¶
道之深知徳之至鄰於其域者不能識而辨之固非始學¶
之士所得驟而語也鄊吾著之書首所以尊聖賢今不列¶
於篇端所以嚴科級亦各有當焉爾且吾於程子之論讀¶
是二書之法則旣掇其要而表之於前矣學者誠能深考¶
而用力焉盡此二書然後乃可與議於彼耳曰然則其用¶
<pb:KR4d0226_SBCK_074-15b>¶
力也柰何曰循序而漸進熟讀而精思可也曰然則請問¶
循序漸進之&KR0003;曰以二書言之則先論而後孟通一書而¶
後及一書以二書言之則其篇章文句首尾次第亦各有¶
序而不可亂也量力所至約其程課而謹守之字求其訓¶
句索其㫖未得乎前則不敢求其後未通乎此則不敢志¶
乎彼如是循序而漸進焉則意定理明而無踈易凌躐之¶
患矣是不惟讀書之法是乃操心之要&KR0057;始學者之不可¶
不知也曰其熟讀精思者何耶曰論語一章不過數句易¶
以成誦成誦之後反復玩味於燕間静一之中以湏其浹¶
洽可也孟子每章或千百言反復論辨雖&KR0002;不可涯者然¶
其條理疎通語意明㓗徐讀而以意隨之出入往來以十¶
百數則其不可涯者將可有以得之於指掌之間矣大抵¶
<pb:KR4d0226_SBCK_074-16a>¶
觀書先湏熟讀使其言皆&KR0002;出於吾之口繼以精思使其¶
意皆&KR0002;岀於吾之心然後可以有得爾至於文義有疑衆¶
&KR0003;紛錯則亦虚心静慮勿&KR0205;取舎於其間先使一&KR0003;自爲¶
一&KR0003;而隨其意之所之以驗其通塞則其&KR0057;無義理者不¶
待觀於他&KR0003;而先自屈矣復以衆&KR0003;互相詰難而求其理¶
之所安以考其是非則似是而非者亦將奪於公論而無¶
以立矣大抵徐行却立處静觀動如攻堅木先其易者而¶
後其節目如解亂繩有所不通則姑置而徐理之此讀書¶
之法也¶
　　　孟子綱領¶
或問綱領諸&KR0003;孰爲要曰程子之言之要皆巳見於序&KR0003;¶
矣其以藐大人聖夷惠爲非孟子語則恐其未必然也張¶
<pb:KR4d0226_SBCK_074-16b>¶
子之言亦多可觀但未成性之語自其論易大傳而失之¶
矣後不能悉辨也曰謝氏心性之&KR0003;如何曰性本體也其¶
用情也心則統性情該動静而爲之主宰也故程子曰心¶
一也有指體而言者有指用而言者蓋謂此也今直以性¶
爲本體而心爲之用則情爲無所用者而心亦偏於動矣¶
且性之爲體正以仁義禮智之未發者而言不但爲視聴¶
作用之本而巳也明乎此則吾之所謂性者彼佛氏固未¶
嘗得窺其彷彿而何足以亂吾之眞哉¶
　　　論語課㑹&KR0003;¶
古之學者潜心乎六藝之文退而考諸日用有疑焉則問¶
問之弗得弗措也古之所謂傳道授業解惑者如此而巳¶
後世設師弟子貟立學校以群之師之所講有不待弟子¶
<pb:KR4d0226_SBCK_074-17a>¶
之問而弟子之聴於師又非其心之所疑也汎然相與以¶
具一時之文耳學問之道豈止於此哉自秦漢以迄今蓋¶
千有餘年所謂師弟子者皆不過如此此聖人之緒言餘¶
㫖所以不白於後世而後世之風流習尚所以不及於古¶
人也然則學者欲求古人之所至其可以不務古人之所¶
爲乎今將以論語之書與諸君相從學而惟今之所謂講¶
者不足事也是以不敢以區區薄陋所聞告諸君諸君第¶
因先儒之&KR0003;以逆聖人之所志孜孜焉蚤夜以精思退而¶
考諸日用必將有以自得之而以幸教熹也其有不合熹¶
請得爲諸君言之諸君其無&KR0020;利之急而盡心於此一有¶
得焉守之以善其身不爲有餘推之以及一鄊一國而至¶
於天下不爲不足熹不肖不敢以是欺諸君也¶
<pb:KR4d0226_SBCK_074-17b>¶
　　　講禮記序&KR0003;¶
熹聞之學者慱學乎先王六藝之文誦焉以識其辭講焉¶
以通其意而無以約之則非學也故曰慱學而詳&KR0003;之將¶
以反&KR0003;約也何謂約禮是也禮者&KR0130;也謂昔之誦而&KR0003;者¶
至是可踐而&KR0130;也故夫子曰君子&KR0054;學於文約之以禮顔¶
子之稱夫子亦曰慱我以文約我以禮禮之爲義不其大¶
哉然古禮非必有經蓋先王之世上自朝廷下逹閭巷其¶
儀品有章動作有節所謂禮之實者皆踐而&KR0130;之矣故曰¶
禮儀三百威儀三千待其人而後行則豈必簡䇿而後傳¶
哉其後禮廢儒者惜之乃始論著爲書以傳於世今禮記¶
四十九篇則其遺&KR0003;巳學而求所以約之者不可以莫之¶
習也今柯君直學將爲諸君誦其&KR0003;而講明之諸君其聴¶
<pb:KR4d0226_SBCK_074-18a>¶
之母忽易曰知崇禮卑禮以極卑爲事故自飲食居處洒¶
掃欬唾之間皆有儀節聞之&KR0002;可厭行之&KR0002;&KR0200;碎而不綱¶
然唯愈卑故愈約與所謂極崇之智殆未可以差殊觀也¶
夫如是故成性存存而道義出矣此造約之極功也諸君¶
其聴之毋忽新安朱熹云¶
　　　白鹿洞書院掲示¶
父子有親　君臣有義　夫婦有别¶
長㓜有序　朋友有信¶
　右五教之目堯舜使契爲司徒敬敷五教即此是也學¶
　者學此而巳而其所以學之之序亦有五焉其别如左¶
慱學之　審問之　謹思之¶
明辨之　篤行之¶
<pb:KR4d0226_SBCK_074-18b>¶
　右爲學之序學問思辨四者所以窮理也若夫篤行之¶
　事則自修身以至于處事接物亦各有要其别如左¶
言忠信行篤敬　懲忿窒慾遷善改過¶
　右修身之要¶
正其義不謀其利　明其道不計其功¶
　右處事之要¶
巳所不欲勿施於人　行有不得反求諸巳¶
　右接物之要¶
　　熹竊觀古昔聖賢所以教人爲學之意莫非使之講¶
　　明義理以修其身然後推以及人非徒欲其務記覧¶
　　爲詞章以釣聲名取利禄而巳也今人之爲學者則¶
　　旣反是矣然聖賢所以教人之法具存於經有志之¶
<pb:KR4d0226_SBCK_074-19a>¶
　　士固當熟讀深思而問辨之苟知其理之當然而責¶
　　其身以必然則夫規矩禁防之具豈待他人設之而¶
　　後有所持循哉近世於學有規其待學者爲巳淺矣¶
　　而其爲法又未必古人之意也故今不復以施於此¶
　　堂而特取凡聖賢所以教人爲學之大端條列如右¶
　　而掲之楣間諸君其相與講明遵守而責之於身焉¶
　　則夫思慮云爲之際其所以戒謹而恐懼者必有嚴¶
　　於彼者矣其有不然而或出於此言之所棄則彼所¶
　　謂規者必將取之固不得而略也諸君其亦念之哉¶
　　　玉山講義¶
先生曰熹此來得觀學校&KR0166;新又有靈芝之瑞足見賢宰¶
承流宣化興學誨人之羙意不勝慰喜又承特設講座俾¶
<pb:KR4d0226_SBCK_074-19b>¶
爲諸君誦&KR0003;雖不敢當然區區所聞亦不得不爲諸君言¶
之盖聞古之學者爲巳今之學者爲人故聖賢教人爲學¶
非是使人綴緝言語造作文辭但爲科名爵禄之計湏是¶
格物致知誠意正心脩身而推之以至於齊家治國可以¶
平治天下方是正當學問諸君肄業于此朝夕講明於此¶
必巳深有所得不然亦湏有疑今日幸得相㑹正好商量¶
彼此之間皆當有益時有程珙起而請曰論語多是&KR0003;仁¶
孟子&KR0077;兼&KR0003;仁義意者夫子&KR0003;元氣孟子&KR0003;隂陽仁恐是¶
體義恐是用先生曰孔孟之言有同有異固所當講然今¶
且當理㑹何者爲仁何者爲義曉此两字義理分明方於¶
自巳分上有用力處然後孔孟之言有同異處可得而論¶
如其不曉自巳分上元無工夫&KR0003;得雖工何益於事且道¶
<pb:KR4d0226_SBCK_074-20a>¶
如何&KR0003;箇仁義二字底道理大凡天之生物各付一性性¶
非有物只是一箇道理之在我者耳故性之所以爲體只¶
是仁義禮智信五字天下道理不出於此韓文公云人之¶
所以爲性者五其&KR0003;最爲得之&KR0077;爲後世之言性者多雜¶
佛老而言所以將性字作知覺心意㸔了非聖賢所&KR0003;性¶
字本指也五者之中所謂信者是箇眞實無妄底道理如¶
仁義禮智皆眞實而無妄者也故信字更不湏&KR0003;只仁義¶
禮智四字於中各有分别不可不辨蓋仁則是箇温和慈¶
愛底道理義則是箇斷制裁割底道理禮則是箇恭敬撙¶
節底道理智則是箇分别是非底道理凡此四者具於人¶
心乃是性之本體方其未發漠然無形象之可見及其發¶
而爲用則仁者爲惻隱義者爲羞惡禮者爲恭敬智者爲¶
<pb:KR4d0226_SBCK_074-20b>¶
是非隨事發見各有苗脉不相殽亂所謂情也故孟子曰¶
惻隱之心仁之端也羞惡之心義之端也恭敬之心禮之¶
端也是非之心智之端也謂之端者猶有物在中而不可¶
見必因其端緒發見於外然後可得而㝷也盖一心之中¶
仁義禮智各有界限而其性情體用又自各有分别湏是¶
見得分明然後就此四者之中又自見得仁義两字是箇¶
大界限如天地造化四序流行而其實不過於一隂一陽¶
而巳於此見得分明然後就此又自見得仁字是箇生底¶
意思通貫周流於四者之中仁固仁之本體也義則仁之¶
斷制也禮則仁之節文也智則仁之分别也正如春之生¶
氣貫徹四時春則生之生也夏則生之長也秋則生之收¶
也冬則生之藏也故程子謂四徳之元猶五常之仁偏言¶
<pb:KR4d0226_SBCK_074-21a>¶
則一事專言則包四者正謂此也孔子只言仁以其專言¶
者言之也故但言仁而仁義禮智皆在其中孟子兼言義¶
以其偏言者言之也然亦不是於孔子所言之外添入一¶
箇義字但於一理之中分别出來耳其又兼言禮智亦是¶
如此蓋禮又是仁之著智又是義之藏而仁之一字未嘗¶
不流行乎四者之中也若論體用亦有兩&KR0003;蓋以仁存於¶
心而義形於外言之則曰仁人心也義人路也而以仁義¶
相爲體用若以仁對惻隱義對羞惡而言則就其一理之¶
中又以未發巳發相爲體用若認得熟㸔得透則玲瓏穿¶
穴縱橫顛倒無處不通而日用之間行著習察無不是著¶
功夫處矣珙又請曰三代以前只是&KR0003;中&KR0003;極至孔門答¶
問&KR0003;著便是仁何也先生曰&KR0003;中&KR0003;極今人多錯㑹了他¶
<pb:KR4d0226_SBCK_074-21b>¶
文義今亦未暇一一詳&KR0003;但至孔門方&KR0003;仁字則是列聖¶
相傳到此方漸次&KR0003;親切處爾夫子所以賢於堯舜於此¶
亦可見其一端也然仁之一字湏更於自巳分上實下功¶
夫始得若只如此草草&KR0003;過無益於事也先生因舉孟子¶
道性善言必&KR0091;堯舜一章而遂言曰所謂性者適固巳言¶
之矣今復以一事譬之天之生此人如朝廷之命此官人¶
之有此性如官之有此職朝廷所命之職無非使之行法¶
治民豈有不善天之生此人無不與之以仁義禮智之理¶
亦何嘗有不善但欲生此物必湏有氣然後此物有以聚¶
而成質而氣之爲物有清濁昬明之不同禀其清明之氣¶
而無物慾之累則爲聖禀其清明而未純全則未免微有¶
物慾之累而能克以去之則爲賢禀其昬濁之氣又爲物¶
<pb:KR4d0226_SBCK_074-22a>¶
慾之所蔽而不能去則爲愚爲不肖是皆氣禀物慾之所¶
爲而性之善未嘗不同也堯舜之生所受之性亦如是耳¶
但以其氣禀清明自無物慾之蔽故爲堯舜&KR0004;非有所増¶
益於性分之外也故學者知性善則知堯舜之聖非是强¶
爲識得堯舜做處則便識得性善底規模様子而凡吾日¶
用之間所以去人慾復天理者皆吾分内當然之事其&KR0020;¶
至順而無難此孟子所以首爲文公言之而又&KR0091;堯舜以¶
實之也但當戰國之時聖學不明天下之人但知功利之¶
可求而不知巳性之本善聖賢之可學聞是&KR0003;者非惟不¶
信往往亦不復致疑於其間&KR0002;文公則雖未能盡信而巳¶
能有所疑矣是其可與進善之萌芽也故孟子於其去而¶
復來迎而謂之曰世子疑吾言乎而又告之曰夫道一而¶
<pb:KR4d0226_SBCK_074-22b>¶
巳矣蓋古今聖愚同此一性則天下固不容有二道但在¶
篤信力行則天下之理雖有至難猶必可至况善乃人之¶
所本有而爲之不難乎然或氣禀昬愚而物慾深固則其¶
&KR0020;雖順且易亦湏勇猛著力痛切加功然後可以復於其¶
&KR0004;故孟子又引商書之言曰&KR0002;藥弗&KR0578;眩厥疾弗瘳&KR0002;但¶
悠悠似做不做則雖本甚易而反爲至難矣此章之言雖¶
甚簡約然其反復曲折開曉學者最爲深切諸君更冝熟¶
讀深思反復玩味就日用間便著實下功夫始得中庸所¶
謂尊徳性者正謂此也然聖賢教人始終本末循循有序¶
精粗巨細無有或遺故才尊徳性便有箇道問學一叚事¶
雖當各自加功然亦不是判然兩事也中庸曰大哉聖人¶
之道洋洋乎發育萬物峻極于天優優大哉禮儀三百威¶
<pb:KR4d0226_SBCK_074-23a>¶
儀三千待其人然後行故曰苟不至徳至道不凝焉是故¶
君子尊徳性而道問學致廣大而盡精微極髙明而道中¶
庸温故而知新敦厚以崇禮蓋道之爲體其大無外其小¶
無内無一物之不在焉故君子之學旣能尊徳性以全其¶
大便湏道問學以盡其小其曰致廣大極髙明温故而敦¶
厚則皆尊徳性之功也其曰盡精微道中庸知新而崇禮¶
則皆道問學之事也學者於此固當以尊徳性爲主然於¶
道問學亦不可不盡其力要當使之有以交相滋益互相¶
發明則自然該貫通逹而於道體之全無欠闕處矣今時¶
學者心量窄狹不耐持乆故其爲學略有些少影響見聞¶
便自主張以爲至足不能遍觀慱考反復參驗其務爲簡¶
約者旣蕩而爲異學之空虚其急於功利者又溺而爲流¶
<pb:KR4d0226_SBCK_074-23b>¶
俗之卑近此爲今日之大弊學者&KR0057;不可以不戒熹又記¶
得昔日曽參見端明汪公見其自少即以文章冠多士致¶
通顯而未嘗少有自滿之色日以師友前輩多識前言往¶
行爲事及其晚年徳成行尊則自近世名卿鮮有能及之¶
者乃是此邦之人諸君視之丈人行耳其遺風餘烈尚未¶
逺也又如縣大夫當代名家自其先正温國文正公以盛¶
徳大業爲百世師所著資治通鑑等書&KR0057;有&KR0024;於學者至¶
忠㓗公扈從北狩固守臣節不汙僞命又以忠義聞於當¶
世諸君蓋亦讀其書而聞其風矣自今以往儻能深察愚¶
言於聖賢大學有用力處則凡所見聞寸長片善皆可師¶
法而况於其鄊之先逹與當世賢人君子之道義風節乎¶
詩曰髙山仰止景行行止願諸君留意以副賢大夫教誨¶
<pb:KR4d0226_SBCK_074-24a>¶
作成之意毋使今日之講徒爲空言則區區之望也¶
　　　滄洲精舎諭學者¶
老蘇自言其&KR0004;學爲文時取論語孟子韓子及其他聖賢¶
之文而兀然端坐終日以讀之者七八年方其始也入其¶
中而惶然以慱觀於其外而駭然以驚及其乆也讀之益¶
精而其胷中豁然以明&KR0002;人之言固當然者然猶未敢自¶
出其言也歷時旣乆胷中之言日益多不能自制試出而¶
書之巳而再三讀之渾渾乎覺其來之易矣予謂老蘇但¶
爲欲學古人&KR0003;話聲響極爲細事乃肯用功如此故其所¶
就亦非常人所及如韓退之柳子厚軰亦是如此其答李¶
翊韋中立之書可見其用力處矣然皆只是要作好文章¶
令人稱賞而巳究竟何預巳事却用了許多&KR0010;月費了許¶
<pb:KR4d0226_SBCK_074-24b>¶
多精神甚可惜也今人&KR0003;要學道乃是天下第一至大至¶
難之事却全然不曽著力蓋未有能用旬月功夫熟讀一¶
人書者及至見人泛然發問臨時揍合不曽舉得一兩行¶
經傳成文不曽照得一兩處首尾相貫其能言者不過以¶
巳&KR0059;意敷演立&KR0003;與聖賢本意義理實處了無干渉何况¶
望其更能反求諸巳眞實見得眞實行得耶如此求師徒¶
費脚力不如歸家杜門依老蘇法以二三年爲期正&KR0109;危¶
坐將大學論語中庸孟子及詩書禮記程張諸書分明易¶
曉處反復讀之更就自巳身心上存飬玩索著實行&KR0130;有¶
箇入處方好求師證其所得而訂其謬誤是乃所謂就有¶
道而正焉者而學之成也可冀矣如其不然未見其可故¶
書其&KR0003;以示來者云¶
<pb:KR4d0226_SBCK_074-25a>¶
　　　又諭學者¶
書不記熟讀可記義不精細思可精唯有志不立直是無¶
著力處只如而今貪利禄而不貪道義要作貴人而不要¶
作好人皆是志不立之病直湏反復思量究見病痛起處¶
勇猛&KR0108;躍不復作此等人一躍躍出見得聖賢所&KR0003;千言¶
萬語都無一事不是實語方始立得此志就此積累功夫¶
迤邐向上去大有事在諸君勉旃不是小事¶
　　　増損吕氏鄊約¶
　凡鄊之約四一曰徳業相勸二曰過失相規三曰禮俗¶
　相交四曰患難相恤衆推有齒徳者一人爲都約正有¶
　學行者二人副之約中月輪一人爲直月(都副正/不與)置三¶
　籍凡願入約者書于一籍徳業可勸者書于一籍過失¶
<pb:KR4d0226_SBCK_074-25b>¶
　可規者書于一籍直月掌之月終則以告于約正而授¶
　于其次¶
　　　徳業相勸¶
徳謂見善必行聞過必改能治其身能治其家能事父兄¶
　能教子弟能御童僕能肅政教能事長上能睦親故能¶
　擇交遊能守㢘介能廣施惠能受&KR0009;託能救患難能導¶
　人爲善能規人過失能爲人謀事能爲衆集事能解&KR0242;¶
　争能决是非能興利除害能居官舉職¶
業謂居家則事父兄教子弟待妻妾在外則事長上接朋¶
　友教後生御童僕至于讀書治田營家濟物畏法令謹¶
　租賦好禮樂射御書數之&KR0011;皆可爲之非此之&KR0011;皆爲¶
　無益¶
<pb:KR4d0226_SBCK_074-26a>¶
　　右件徳業同約之人各自進脩互相勸勉㑹集之日¶
　　相與推舉其能者書于籍以警勵其不能者¶
　　　過失相規¶
過失謂犯義之過六犯約之過四不脩之過五¶
犯義之過一曰酗&KR0054;&KR0242;訟(酗謂縱酒喧競慱謂賭慱財物/闘謂闘毆罵詈訟謂告人罪惡)¶
(意在害人誣頼争訴得巳不巳者&KR0002;/事干&KR0018;累及爲人侵損而訴之者非)二曰行止踰違(踰/禮)¶
(違法衆/惡皆是)三曰行不恭遜(侮慢齒徳者持人短長者恃强/凌人者知過不改聞諫愈甚者)¶
　四曰言不忠信(或爲人謀事䧟人於惡或與人要約/退即背之或妄&KR0003;事端熒惑衆聴者)五¶
　曰造言誣毁(誣人過惡以無爲有以小爲大靣是背非/或作嘲味匿名文書及發揚人之&KR0059;隱無)¶
(狀可求及喜談/人之舊過者)六曰營&KR0059;太甚(與人交易傷於掊克者/專務進取不恤餘事者)¶
(無故而好千求假貸者/受人&KR0009;託而有所欺者)¶
犯約之過一曰徳業不相勸二曰過失不相規三曰禮俗¶
<pb:KR4d0226_SBCK_074-26b>¶
　不相成四曰患難不相恤¶
不脩之過一曰交非其人(所交不限士庶但凶惡及㳺惰/無行衆所不齒者而巳朝夕與)¶
(之遊處則爲交非其人&KR0002;/不得巳而暫往還者非)二曰㳺戱怠惰(㳺謂無故出/入及謁見人)¶
(止務閑適者戯謂戯&KR0015;無度及意在侵侮或馳馬擊鞠/而不賭財物者怠惰謂不脩事業及家事不治門庭不)¶
(㓗/者)三曰動作無儀(謂進退太踈野及不恭者不當言而/言及當言而不言者衣冠太華飾及)¶
(全不完整者不衣/冠而入街市者)四曰臨事不恪(主事廢忘期㑹後/時臨事怠慢者)五¶
　曰用度不節(謂不計有無過爲多費者/不能安貧非道營求者)¶
　　右件過失同約之人各自省察互相規戒小則密規¶
　　之大則衆戒之不聴則㑹集之日直月以告于約正¶
　　約正以義理誨諭之謝過請改則書于籍以俟其争¶
　辨不服與終不能改者皆聴其出約¶
　　　禮俗相交¶
<pb:KR4d0226_SBCK_074-27a>¶
禮俗之交一曰尊㓜輩行二曰造請拜揖三曰請召送迎¶
　四曰慶弔贈遺¶
尊㓜輩行凡五等○曰尊者(謂長於巳三十&KR0010;/以上在父行者)曰長者(謂/長)¶
(於巳十歳以/上在兄行者)曰敵者(謂年上下不滿十&KR0010;者長/者爲稍長少者爲稍少)曰少者¶
(謂少於巳十/&KR0010;以下者)曰㓜者(謂少於巳二/十&KR0010;以下者/謂長於巳三十&KR0010;/一本作二十歳)¶
造請拜揖凡三條○曰凡少者㓜者於尊者長者&KR0010;首冬¶
　至四孟月朔辭見賀謝皆爲禮見(皆具門狀用幞頭公/服腰帶靴笏無官具)¶
(名&KR0083;用僕頭襴衫腰帶繫鞋唯四孟通用㡌子皂衫腰/帶○凡當行禮而有恙故皆先使人白之或遇&KR0040;雪則)¶
(尊長先使人/論止來者)此外候問起居質疑白事及赴請召皆爲¶
　燕見(深衣凉衫皆可尊/長令免即去之)尊者受謁不報(&KR0010;首冬至具巳/名牓子令子弟)¶
(報之如/其服)長者&KR0010;首冬至具牓子報之如其服餘令子弟¶
　以巳名牓子代行凡敵者歳首冬至辭見賀謝相往還¶
<pb:KR4d0226_SBCK_074-27b>¶
(門狀名繼同上/唯止服帽子)凡尊者長者無事而至少者㓜者之家¶
　唯所服(深衣凉衫道服背子/可也敵者燕見亦然)○曰凡見尊者長者門外¶
　下馬俟於外次乃通名(凡往見人入門必問主人食否/有他客否有他幹否度無所妨)¶
(乃命展刺有妨則少/俟或且退後皆放此)主人使將命者先出迎客客趨入¶
　至廡間主人出降階客趨進主人揖之升堂禮見四拜¶
　而後坐燕見不拜(旅見則旅拜少者㓜者自爲一列㓜/者拜則跪而扶之少者拜則跪扶而)¶
(答其半若尊者長者齒徳殊絶則少者㓜者堅請納拜/尊者許則立而受之長者許則曉而扶之拜訖則揖而)¶
(退主人命之坐則/致謝訖揖而坐)退(凡相見主人語終不更端則告退/或主人有倦色或方幹事而有所)¶
(俟者皆告退可/也後皆放此)則主人送于廡下&KR0002;命之上馬則三辭¶
　許則揖而退出大門乃上馬不許則從其命凡見敵者¶
　門外下馬使人通名俟于廡下或&KR0550;側禮見則再拜(稍/少)¶
(者先拜旅/見則特拜)退則主人請就階上馬(徒行則主人/送于門外)凡少者¶
<pb:KR4d0226_SBCK_074-28a>¶
　以下則先遣人通名主人具衣冠以俟客入門下馬則¶
　趨出迎揖升堂來報禮則再拜謝(客止之/則止)退則就階上¶
　馬(客徒行則迎于大門之外送亦如之仍/随其行數歩揖之則止望其行逺乃入)○曰凡遇尊¶
　長於道皆徒行則趨進揖尊長與之言則對否則立於¶
　道側以俟尊長巳過乃揖而行或皆乘馬於尊者則回¶
　避之於長者則立馬道側揖之俟過乃揖而行若巳徒¶
　行而尊長乘馬則回避之(凡徒行遇所識/乗馬皆放此)若巳乘馬而¶
　尊長徒行望見則下馬前揖巳避亦然過旣逺乃上馬¶
　若尊長令上馬則固辭遇敵者皆乘馬則分道相揖而¶
　過彼徒行而不及避則下馬揖之過則上馬遇少者以¶
　下皆乗馬彼不及避則揖之而過彼徒行不及避則下¶
　馬揖之(於幼者則不/必下可也)¶
<pb:KR4d0226_SBCK_074-28b>¶
請召迎送凡四條○凡請尊長飲食親往投書(禮薄則不/必書専召)¶
(他客則不可/兼召尊長)旣來赴明日親往謝之召敵者以書簡明¶
　日交使相謝召少者用客目明日客親往謝○曰凡聚¶
　㑹皆鄊人則坐以齒(非士&KR0011;/則不)若有親則别叙若有他客¶
　有爵者則坐以爵(不相妨者/坐以齒)若有異爵者雖鄊人亦不¶
　以齒(異爵謂命士大夫/以上今陛朝官是)若特請召或迎勞出餞皆以專¶
　召者爲上客如婚禮則&KR0666;家爲上客皆不以齒爵爲序¶
　○曰凡燕集&KR0004;坐别設卓子於兩楹間置大盃於其上¶
　主人降席立於卓東西向上客亦降席立於卓西東向¶
　主人取盃親洗上客辭主人置盃卓子上親執酒斟之¶
　以器授執事者遂執盃以獻上客上客受之復置卓子¶
　上主人西向再拜上客東向再拜興取酒東向跪祭遂¶
<pb:KR4d0226_SBCK_074-29a>¶
　飲以盃授賛者遂拜主人答拜(若少者以下爲客飲畢/而拜則主人跪受如常)¶
　上客酢主人如前儀主人乃獻衆賔如前儀唯獻酒不¶
　拜(若衆賔中有齒爵者則/特獻如上客之儀不酢)若㛰㑹&KR0666;家爲上客則雖少¶
　亦答其拜○曰凡有逺出逺歸者則迎送之少者㓜者¶
　不過五里敵者不過三里各期㑹於一處拜揖如禮有¶
　飲食則就飲食之少者以下俟其旣歸又至其家省之¶
慶弔贈遺凡四條○曰凡同約有吉事則慶之(冠子生子/預薦豋第)¶
(進官之属皆可賀㛰禮雖曰不賀然禮亦曰/賀娶妻者盖但以物&KR0135;其賔客之費而巳)有㐫事則¶
　弔之(喪塟水/火之&KR0011;)每家只家長一人與同約者俱往其書問¶
　亦如之若家長有故或與所慶弔者不相接則其次者¶
　當之○曰凡慶禮如常儀有贈物(用幣帛酒食果實之/属衆議量力定數多)¶
(不過三五千少至一二百如/情分厚薄不同則從其厚薄)或其家力有不足則同約¶
<pb:KR4d0226_SBCK_074-29b>¶
　爲之借助器用及爲營幹凡弔禮聞其&KR0004;喪(聞喪/同)未易¶
　服則率同約者深衣而往哭弔之(凡弔尊者則爲首者/致辭而旅拜敵以下)¶
(則不拜主人拜則答之少者以下則扶/之不識生者則不弔不識死者則不哭)且&KR0135;其凡百經¶
　營之事主人旣成服則相率素幞頭素襴衫素帶(皆以/白生)¶
(紗絹/爲之)具酒果食物而往奠之(死者是敵以上則拜而奠/以下則奠而不拜主人不)¶
(易服則亦不易服主人不哭則亦不哭情重則雖主人/不變不哭亦變而哭之&KR1056;禮用錢帛衆議其數如慶禮)¶
　及塟又相率致&KR0534;俟發引則素服而送之(&KR0534;如&KR1056;禮或/以酒食犒其)¶
(役夫及爲/之幹事)及卒哭及小祥及大祥皆常服弔之○曰凡¶
　喪家不可具酒食衣服以待弔客弔客亦不可受○曰¶
　凡聞所知之喪或逺不能往則遣使致奠就外次衣弔¶
　服再拜哭而送之(唯至親篤/友爲然)過朞年則不哭情重則哭¶
　其墓¶
<pb:KR4d0226_SBCK_074-30a>¶
　　右禮俗相交之事直月主之有期日者爲之期日當¶
　　紏集者督其違慢凡不如約者以告于約正而詰之¶
　　且書于籍¶
　　　患難相恤¶
患難之事七一曰水火(小則遣人救之甚則親/往多率人救且吊之)二曰盗賊¶
(近者同力追捕有力者爲告之/官司其家貧則爲之&KR0135;出募賞)三曰疾病(小則遣人問/之甚則爲訪)¶
(醫藥貧則&KR0135;/其飬疾之費)四曰死喪(闕人則助其幹辨/乏財則賻贈借貸)五曰孤弱(孤/遺)¶
(無依者若能自贍則爲之區處稽其出内或聞于官司/或擇人教之及爲求婚&KR0666;貧者恊力濟之無令失所若)¶
(有侵欺之者衆人力爲之辨理若稍長而/放逸不檢亦防察約束之無令䧟於不義)六曰誣枉(有/爲)¶
(人誣枉過惡不能自伸者&KR0020;可以聞於官府則爲言之/有方略可以救解則爲解之或其家因而失所者衆共)¶
(以財/濟之)七曰貧乏(有安貧守分而生計大不足者衆以財/濟之或爲之假貸置産以歳月償之)¶
　　右患難相恤之事凡有當救恤者其家告于約正急¶
<pb:KR4d0226_SBCK_074-30b>¶
　　則同約之近者爲之告約正命直月徧告之且爲之¶
　　紏集而程督之凡同約者財物器用車馬人僕皆有¶
　　無相假若不急之用及有所妨者則不必借可借而¶
　　不借及踰期不還及損壞借物者論如犯約之過書¶
　　于籍鄰里或有緩急雖非同約而先聞知者亦當救¶
　　助或不能救助則爲之告于同約而謀之有能如此¶
　　者則亦書其善於籍以告鄊人¶
以上鄊約四條本出藍田吕氏今取其他書及附巳意稍¶
増損之以通于今而又爲月旦集㑹讀約之禮如左方曰¶
凡預約者月朔皆㑹(朔日有故則前期三日别定一日直/月報㑹者所居遠者唯赴孟朔又逺)¶
(者歳一&KR0298;/至可也)直月率錢具食(每人不過一二百孟朔具果酒/三行麵飯一㑹餘月則去酒果)¶
(或直設/飯可也)㑹日夙興約正副正直月本家行禮若㑹族罷皆¶
<pb:KR4d0226_SBCK_074-31a>¶
深衣俟于鄊校設先聖先師之象于北壁下(無鄊校則别/擇一寛閒處)¶
先以長少叙拜於東序(凡拜尊者跪而扶之長者跪而答/其半稍長者俟其俯伏而答之)¶
同約者如其服而至(有故則先一日使人告于直月同約/之家子弟雖未能入籍亦許隨衆序)¶
(拜未能序拜亦許侍立&KR0026;禮但不與飲/食之㑹或别率錢略設&KR0039;心於他䖏)俟於外次旣集以¶
齒爲序立於門外東向北上約正以下出門西向南上(約/正)¶
(與齒是尊/者正相向)揖迎入門至庭中北靣皆再拜約正升堂上香¶
降與在位者皆再拜(約正升降/皆自阼階)揖分東西向立(如門外/之位)約¶
正三揖客三讓約正先升客從之(約正以下升自阼/階餘人升自西階)皆北¶
靣立(約正以下西/上餘人東上)約正少進西向立副正直月次其右少¶
退直月引尊者東向南上長者西向南上(皆以約正之年/推之後放此西)¶
(向者其位在約正之/右少進餘人如故)約正再拜凡在位者皆再拜(此拜/尊者)尊¶
者受禮如儀(唯以約正之年/爲受禮之節)退北壁下南向東上立直月¶
<pb:KR4d0226_SBCK_074-31b>¶
引長者東靣如&KR0004;禮退則立於尊者之西東上(此拜長者/拜時惟尊)¶
(者不/拜)直月又引稍長者東向南上約正與在位者皆再拜¶
稍長者答拜退立于西序東向北上(此拜稍長者拜時/尊者長者不拜)直¶
月又引稍少者東靣北上拜約正約正答之稍少者退立¶
于稍長者之南直月以次引少者東北向西北上拜約正¶
約正受禮如儀拜者復位又引㓜者亦如之旣畢揖各就¶
次(同列未講禮者/拜於西序如&KR0004;)頃之約正揖就坐(約正坐堂東南向約/中年最尊者坐堂西)¶
(南向副正直月次約正之東南向西上餘人以齒爲序東/西相向以北爲上若有異爵者則坐於尊者之西南向東)¶
(上)直月抗聲讀約一過副正推&KR0003;其意未逹者許其質問¶
於是約中有善者衆推之有過者直月紏之約正詢其實¶
狀于衆無異辭乃命直月書之直月遂讀記善籍一過命¶
執事以記過籍徧呈在坐各黙觀一過旣畢乃食食畢少¶
<pb:KR4d0226_SBCK_074-32a>¶
休復㑹於堂上或&KR0003;書或習射講論從容(講論湏有益之/事不得輙道神)¶
(恠邪僻悖亂之言及&KR0059;議朝廷州縣政事/得失及&KR0045;人過惡違者直月紏而書之)至晡乃退¶
　　　休致後客位咨目¶
榮陽吕公嘗言京洛&KR0241;仕官與人相接皆以閑居野服爲¶
禮而歎外郡或不能然其指深矣熹衰朽無狀雖幸巳叨¶
誤恩許&KR0241;其事而前此或&KR0041;賔客不鄙下訪&KR0004;亦未敢&KR0205;¶
援此例便以老大野逸自居近縁乆病艱於動作屈伸俯¶
仰皆不自由遂不免遵用舊京故俗輙以野服從事然而¶
上衣下裳大帶方履比之凉衫自不爲簡其所便者但取¶
束帶足以爲禮解帶可以燕居免有拘絆&KR0374;繞之患脫著¶
疼痛之苦而巳切望深察恕此病人且使窮鄊下邑得以¶
復見祖宗盛時京都舊俗其美如此亦&KR0024;助風教之一端¶
<pb:KR4d0226_SBCK_074-32b>¶
也至於筋骸攣縮轉動艱難迎候不時攀送不及區區之¶
意亦非敢慢并冀有以容之又大幸也熹悚恐拜聞¶
　　熹衰病之餘不堪拜跪&KR0010;時享祀巳廢其禮親舊相¶
　　訪亦望察此非應受者並告權免庶㡬還答之間不¶
　　至欠闕禮數而又可以免於趨避覆跌之虞千萬幸¶
　　甚熹又上聞¶
晦庵先生朱文公文集卷第七十四¶
　　　　　　　　　　　　懷安縣儒學訓導葉暢校¶
<pb:KR4d0226_SBCK_074-33a>¶
