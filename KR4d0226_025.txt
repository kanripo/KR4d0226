# -*- mode: mandoku-view -*-
#+TITLE: 晦庵集
#+DATE: 2015-09-23 10:22:17
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 25

<md:KR4d0226_SBCK_024-31a>¶
　書(時事/出處)¶
　　　答張敬夫書¶
垂喻曲折必已一一陳之君相之意果如何今當有一
定¶之論矣伏䝉不鄙令誦所聞以禆萬一此見臨事而
懼之¶意推是心也何往不濟然此蓋非常之舉廢興存
亡所繫¶不細在明者尚不敢輕况愚昧荒迷之餘其何
<pb:KR4d0226_WYG_025-1b>
敢輕易發¶口耶大抵來教綱領極正當條目亦詳備雖
竭愚慮亦不¶能出是矣顧其間有所未盡計非有所不
及恐以為無事¶於言而不言耳請試陳之夫春秋之法
君弑賊不討則不¶書葬者正以復讎之大義為重而掩
葬之常禮為輕以示¶萬世臣子遭此非常之變則必能
討賊復讎然後為有以<md:KR4d0226_SBCK_025-1b>¶葬其君親者不則雖棺椁衣衾
極於隆厚實與委之於壑¶為狐狸所食蠅蚋所嘬無異
其義可謂深切著明矣而前¶日議者乃引此以開祈請
<pb:KR4d0226_WYG_025-2a>
之端何其與春秋之義背馳之¶甚耶又况祖宗陵寢欽
廟梓宫往者屢經變故傳聞之說¶有臣子所不忍言者
此其存亡固不可料矣萬一狡冦出¶於漢斬張耳之謀
以誤我不知何以驗之何以處之熹昨¶日道間見友人
李宗思相語及此李云此決無可問為臣¶子者但當思
其所以不可問之痛沫血飲泣益盡死於復¶讎是乃所
以為忠孝耳此語極當若朝廷果以此義存心¶發為號
令則雖瘖聾跛躄之人亦且增百倍之氣矣何患¶怨之
<pb:KR4d0226_WYG_025-2b>
不報恥之不雪中原之不得陵廟梓宫之不復而為¶是
紕繆倒置有損無益之舉哉不知曾為上論此意請罷<md:KR4d0226_SBCK_025-2a>¶祈請之行否此今日正名舉義之端不可不審萬一果
有¶如前所陳張耳之說却無收殺若前日之言未盡此
意當¶更論之此不可放過也其他則所論盡之但所謂
徳者當¶如何而脩所謂人才者當如何而辨所謂政事
者當如何¶而立此須一一有實下功夫處(愚謂以誠實/㳟畏存心而)
(遠邪佞親忠直講經訓以¶明義理為之輔凡廷臣之狡/險逢迎軟熟趨和者以漸去之凡中外以欺罔刻剝生)
<pb:KR4d0226_WYG_025-3a>
(事受寵者一切廢斥而政令之¶出必本於中書使/近習小人無得假託以紊政體此最事之大者)又須
審度彼已較時量¶力定為幾年之規若孟子大國五年
小國七年之說其間¶施設次第亦當一一子細畫為科
條要使上心曉然開悟¶知如此必可以成功而不如此
必至於取禍决然不為小¶人邪說所亂不為小利近功
所移然後可以向前擔當鞠¶躬盡力上成聖主有為之
志下究先正忠義之傳如其不<md:KR4d0226_SBCK_025-2b>¶然則計慮不定中道變
移不惟不能成功正恐民心内搖¶仇敵外侮其成敗禍
<pb:KR4d0226_WYG_025-3b>
福又非坐而待亡之比家族不足惜¶奈宗社何此尤當
審處不可容易承當後將有悔而不及¶者願更加十思
不可以入而後量也抑又有所獻熹幸從¶遊之久竊覸
所存大抵莊重沉宻氣象有所未足以故所¶發多暴露
而少含蓄此殆涵養本原之功未至而然以此¶慮事吾
恐視聽之不能審而思慮之不能詳也(近年見所為文/多無¶節奏條理)
(又多語學者以所未到之理此皆是病理無大小小者/如此則大者可知矣又丐免丁絹期反牛羊之說¶宣播)
(遠近尤非小/失不可不戒)願深察此言朝夕㸃檢絶其萌芽勿使能
<pb:KR4d0226_WYG_025-4a>
生則志定慮精上下信服其於有為事半而功倍矣(事/之)
(有失¶人以為言固當即改然亦更須子細審其本末然/後從之為善向見舉措之間多有一人言而為之復以)
(一人言而¶罷之者亦大輕易/矣從之輕則守之不固必矣)慕仰深切不勝區區過計
之憂敢<md:KR4d0226_SBCK_025-3a>¶以為獻想不罪其僭易也虞公能深相敬信否
頗聞尚有¶湖海之氣此非廊廟所宜願從容深警切之
使知為克已¶之學以去其驕吝之私更進用誠實沈靜
之人以自輔其¶所不足乃可以當大任而成大功不然
銳於趨事而昧於¶自知吾恐其顛躓之速也熹向得汪
<pb:KR4d0226_WYG_025-4b>
丈書道虞公見問之¶意時已遭大禍不敢越禮言謝今
願因左右效此區區庶¶幾不為虛辱公之問者伯恭於
此何為尚有所疑熹嘗以¶為内脩外攘譬如直内方外
不直内而求外之方固不可¶然亦未有今日直内而明
日方外之理須知自治之心不¶可一日忘而復讎之義
不可一日緩乃可與語今世之務¶矣¶
　　　答張敬夫<md:KR4d0226_SBCK_025-3b>¶今日既為此舉則江淮荆漢便當戒嚴以待不知將帥
<pb:KR4d0226_WYG_025-5a>
孰¶為可恃者近年此輩皆以貨賂倚託幽隂而得兵柄
漫不¶以國家軍律為意今日須為上說破此病進退將
帥須以¶公議折中與衆共之則軍不待自練而精財不
待自節而¶裕矣此張皇國威之本不可不早慮也兩淮
屯田兩年來¶措置不知成倫緒否議者紛紛直以為不
可固不是議論¶然亦恐任事者未必忠信可仗其所措
畫未必合義理順¶人心此亦不可不早為之所向見范
伯逹文條具夫田之¶說甚詳似可行於曠土便為井地
<pb:KR4d0226_WYG_025-5b>
寓兵之漸試詢究其利¶病如何均輸之政見上曾及之
否此决無益於事徒失人¶心今時州縣老兄所親見豈
有餘剰可剗刷耶閩中之兵¶春間忽有赴帥司團教指
揮七郡勞遣所費不貲然後肯<md:KR4d0226_SBCK_025-4a>¶行至彼又無營寨止泊
聞極咨怨出不遜語此等舉動誠¶不可曉昨日道間又
見奉行强盜新法者殺傷人犯姦縱¶火皆死此固無疑
於當戮但贓滿之限亦從而損之此似¶太過蓋所以改
此法正以人之軀命為重耳今乃一例為¶此刻急則人
<pb:KR4d0226_WYG_025-6a>
但見峻文之迹而未察乎所以愛人之心者¶亦不得不
駭矣不若改此一條使贓滿之數比舊法又加¶寛焉以
見改法之本意所重乃在人之軀命而不在乎貨¶財則
彼微有貪生惜死之情者為惡將有所極而人之被¶刼
者亦或可以免於殺傷之禍汗辱之恥矣又經貸命而¶
再犯者殺之似亦太過不若斬其左足使終身不復能
陸¶梁全生之仁禁非之義並行不悖乃先王制刑督姦
之本¶意也憂居窮寂不聞外事接於耳目者僅有此耳
<pb:KR4d0226_WYG_025-6b>
一一僭<md:KR4d0226_SBCK_025-4b>¶聞幸少留意¶
　　　答張敬夫¶
奏草已得竊觀所論該貫詳明本末巨細無一不舉不
欲¶有為則已如欲有為未有舍此而能濟者但使介遂
行此¶害義理失幾㑹之大者若敵人有謀不扼吾請假
以容車¶之地使得往來朝謁不知又將何以處之今幸
彼亦無謀¶未納吾使不若指此為釁追還而顯絶之乃
為上策若必¶待彼見絶而後應之則進退之權初不在
<pb:KR4d0226_WYG_025-7a>
我而非所以為¶正名之舉矣尊兄所論雖不見郤然只
此一大節目便已¶乖戾而他事又未有一施行者竊意
虞公亦且繆為恭敬¶未必眞有信用之實不若早以前
議與之判决如其不合¶則奉身而退亦不為無名矣葢
此非細事其安危成敗間<md:KR4d0226_SBCK_025-5a>¶不容息豈可以坐縻虛禮逡
巡閔黙以誤國計而措其身¶於顛沛之地哉必以㑹慶
為期竊恐未然之間卒有事變¶而名義不正彌綸又疎
無復有著手處也彼若幸而見聽¶則更須力為君相極
<pb:KR4d0226_WYG_025-7b>
言學問之道使其於此開明則天下¶之事不患難立詳
觀四牘却似於此有未盡也熹常謂天¶下萬事有大根
本而每事之中又各有要切處所謂大根¶本者固無出
於人主之心術而所謂要切處者則必大本¶既立然後
可推而見也如論任賢相杜私門則立政之要¶也擇良
吏輕賦役則養民之要也公選將帥不由近習則¶治軍
之要也樂聞警戒不喜導諛則聽言用人之要也推¶此
數端餘皆可見然未有大本不立而可以與此者此古
<pb:KR4d0226_WYG_025-8a>
之欲平天下者所以汲汲於正心誠意以立其本也若
徒<md:KR4d0226_SBCK_025-5b>¶言正心而不足以識事物之要或精覈事情而特昧
夫根¶本之歸則是腐儒迂濶之論俗士功利之談皆不
足與論¶當世之務矣吾人向來非不知此却是成已功
夫於立本¶處末甚端的(如不先涵養而/務求知見是也)故其論此使人
主亦無下功¶夫處今乃知欲圖大者當謹於微欲正人
主之心術未有¶不以嚴恭寅畏為先務聲色貨利為至
戒然後乃可為者¶此區區近日愚見之拙法若未有孟
<pb:KR4d0226_WYG_025-8b>
子手叚不若且循此¶塗轍之無悔吝也不審髙明以為
如何¶
　　　答張敬夫¶
昨陳明仲轉致手書伏讀再三感幸交集葢始見尊兄
道¶未伸而位愈進實不能無所憂疑及得此報乃豁然
耳向¶者請對之云乃為不得已之計不知天意慇懃既
以侍立<md:KR4d0226_SBCK_025-6a>¶開盡言之路而聖心鑒納又以講席延造膝之
規此豈人¶謀所及哉竊觀此舉意者天人之際君臣之
<pb:KR4d0226_WYG_025-9a>
間已有響合¶之勢甚盛甚盛勉旃勉旃凡平日之所講
聞今且親見之¶矣蓋細讀來書然後知聖主之心乃如
此而尊兄學問涵¶養之力其充盛和平乂如此宜乎立
談之頃發悟感通曾¶不旋踵遂定腹心之契真所謂千
載之遇也然熹之私計¶愚竊不勝十寒衆楚之憂不審
髙明何以處之計此亦無¶他術但積吾誠意於平日使
無食息之間斷則庶乎其可¶耳夜直亦嘗宣詔否夫帝
王之學雖與韋布不同經綸之¶業固與章句有異然其
<pb:KR4d0226_WYG_025-9b>
本末之序愚竊以為無二道也聖¶賢之言平鋪放著自
有無窮之味於此從容潛沉黙識而¶心通焉則學之根
本於是乎立而其用可得而推矣患在<md:KR4d0226_SBCK_025-6b>¶立說貴於新竒
推類欲其廣博是以反失聖言平淡之眞¶味而徒為學
者口耳之末習至於人主能之則又適所以¶為作聰明
自賢聖之具不惟無益而害有甚焉近看論語¶舊說其
間多此類者比來尊兄固已自覺其非矣然近聞¶發明
當仁不讓於師之說云當於此時識其所以不讓者¶為
<pb:KR4d0226_WYG_025-10a>
何物則可以知仁之義此等議論又只似舊來氣象殊¶
非聖人本意才如此說便只成釋子作弄精神意思無
復¶儒者脚&KR0191;實地功夫矣進說之際恐不可以不戒筵
中見¶講何書愚意孟子一書最切於今日之用然輪日
講解未¶必有益不若勸上萬幾之暇日誦一二章反復
玩味究觀¶聖賢作用本末然後夜直之際請問業之所
至而推明之¶以上之聰明英睿若於此見得洞然無疑
則功利之說無<md:KR4d0226_SBCK_025-7a>¶所投而僥倖之門無自啓矣異時開講
<pb:KR4d0226_WYG_025-10b>
如伊川先生所論¶坐講之禮恐亦當理㑹也孟子論王
道以制民産為先今¶井地之制未能遽講而財利之柄
制於聚歛掊克之臣朝¶廷不恤諸道之虛實監司不恤
州縣之有無而為州縣者¶又不復知民間之苦樂蓋不
惟學道不明仕者無愛民之¶心亦縁上下相逼只求事
辦雖或有此心而亦不能施也¶此由不量入以為出而
反計費以取民是以末流之弊不¶可勝捄愚意莫若因
制國用之名而遂脩其實明降詔㫖¶哀憫民力之凋悴
<pb:KR4d0226_WYG_025-11a>
而思所以膏澤之者令逐州逐縣各具¶民田一畝歲入
幾何輸稅幾何非泛科率又幾何(一縣内逐鄉里¶不/同者亦依實開)州
縣一歲所收金榖總計幾何諸色支費總計¶幾何(逐項/開)
有餘者歸之何許不足者何所取之俟其畢集<md:KR4d0226_SBCK_025-7b>¶然後選
忠厚通練之士數人類㑹考究而大均莭之有餘¶者取
不足者與務使州縣貧富不至甚相懸則民力之慘¶舒
亦不至大相絶矣(陸宣公論兩稅利害數條事/理極於詳備似可采用也)是則雖¶
未能遽復古人井地之法而於制民之産之意亦彷彿
<pb:KR4d0226_WYG_025-11b>
其¶萬一如此然後先王不忍人之政庶乎其可施也又
屯田¶之議久廢不講比來朝廷似稍經意然四方未覩
其效而¶任事者日被進擢不知果能無欺誕否今日財
賦歲出以¶千百巨萬計而養兵之費十居八九然則屯
田實邊最為¶寛民力之大者但恐疆理不定因陋就簡
則欺誕者易以¶為姦而隱覈者難於得實此却須就今
日邊郡官田略以¶古法畫為丘井溝洫之制亦不必盡
如周禮古制但以孟¶子所言為凖畫為一法使通行之
<pb:KR4d0226_WYG_025-12a>
邊郡之地已有民田在<md:KR4d0226_SBCK_025-8a>¶其間者以内地見耕官田易之
使彼此無疆場之爭軍民¶無雜耕之擾此則非惟利於
一時又可漸為復古之緒髙¶明試一思之今日養民之
政恐無出於兩者其他忠邪得¶失不敢槩舉但政本未
清倖門未窒殊未有以見陽復之¶效願更留意暇日為
上一二精言之至於省中職事施行¶尤切伏想直道而
行無所回互不待愚言之及矣猥承下¶問敢效其愚伏
惟采擇
<pb:KR4d0226_WYG_025-12b>
　　　答沈侍郎書¶
熹伏䝉送示告命極感眷存竊計揄揚推挽之力多矣
然¶熹愚不肖昨以憂苦之餘疾病殘廢不堪仕宦故召
命之¶下不得不辭最後諸公以謂無故罷遣非朝廷待
士之禮¶勢必難從不若以嶽祠為請庶幾有以藉手而
罷始者猶<md:KR4d0226_SBCK_025-8b>¶以無事而食禄為嫌不敢出口久之然後敢
言意謂向來¶遭喪既已去官今若朝廷畀之舊秩從其
所請使之得便¶私計而免於稽違偃蹇之罪則已為非
<pb:KR4d0226_WYG_025-13a>
常之恩矣不謂今¶復横被殊私事出於望表始者聞之
未敢遽信既而猶謂¶臺省諸賢必有能論其失者勢必
中寢忽前日府中送省¶劄來乃知此命之遂行而今得
竊窺訓誨叮嚀之意尤使¶人皇恐震慄而不敢當已送
建寧府寄内今有二狀申省¶輙以附内得賜台㫖投達
為幸但其間所陳縁愧恐悚廹¶不能盡鄙懐敢乞因見
丞相特借一言因熹之辭便從所¶請不惟孤疎之迹得
免邀君釣寵之譏亦免以謬恩濫賞¶上累公朝綜核之
<pb:KR4d0226_WYG_025-13b>
政則上下之勢兩便而俱全矣如其不¶然寧碎首瀝血
以請違命之誅不敢䝉羞忍恥為徼幸茍<md:KR4d0226_SBCK_025-9a>¶得之人也切
望台慈鑒此誠懇早賜矜念則覆䕶保全之¶賜終身衘
佩何敢弭忘本欲自作劄祈哀又念孤遠不敢¶容易至
感激知遇之厚則有不待言而喻者然亦頗恨其¶不能
置此無用之人於度外而必為此以促迫之也此懐¶抑
鬱無路自通正頼髙明終惠之耳¶
　　　與建寧諸司論賑濟劄子
<pb:KR4d0226_WYG_025-14a>
一安撫司賑濟米合於冬前差船般運免至冬後與民
　間¶般載租米互有相妨或致延滯¶
一廣南最係米多去處常歲商賈轉販舶交海中今欲
　招¶邀合從兩司多印文榜發下福州沿海諸縣優立
　價直¶委官收糴自然輻凑然後却用溪船節次津般
　前來建¶寧府交卸<md:KR4d0226_SBCK_025-9b>¶一般運廣米須得十餘萬石方可濟用合從使府兩司
　及¶早撥定本錢選差官員使臣或募土豪給與在路
<pb:KR4d0226_WYG_025-14b>
　錢糧¶令及冬前速到地頭趂熟收糴(潮惠州與本/路界相近)往
　回别無¶疎虞即與支賞(約運到米一千石支錢/三十貫充賞更多尤好)其糴
　到米數最¶多之人仍與别議保奏推賞施行¶
一上件福廣米既到府城即城下居人自無闕食之理
　不¶須過有招邀上溪般米反致鄉村匱乏將來却煩
　官司¶般米賑濟勞費百端今合先次出榜曉諭諸縣
　産戸寺¶院除日逐出糶不得閉糴外每産錢一貫樁
　米三十石¶省(禾亦依此紀數兩貫以下不樁委社首/遍行勸諭親自封樁開具本都樁管米)
<pb:KR4d0226_WYG_025-15a>
　(數及所樁去處限十一月¶内申縣祗備覆實不得輙/狥顔情虛申數目及妄挾怨仇生事搔擾其社首家)
　(禾即委隅/官封樁)¶
一鄉下有外里産户等寄莊即仰社首及本處居人指
　定<md:KR4d0226_SBCK_025-10a>¶經官陳說封樁十分之七¶
一鄉下有産錢低小而停積禾米之家仰隣保重立罪
　賞¶陳告亦與量數封樁十分之五並依前法¶
一上户有願於合樁數外别行樁糶之人許具實數經
　縣¶自陳收附出糶量行旌賞
<pb:KR4d0226_WYG_025-15b>
一所樁禾米更不預定價直將來隨鄉原髙下量估平
　價¶出糶不使太貴以病細民亦不使太賤以虧上戸¶
一所樁禾米自來年正月為始以十分為率至每月終
　即¶給一分還元樁産户自行出糶直至稍覺民飢即
　據見¶數五日一次差隅官監糶大人一斗婦人七升
　小兒四¶升如至六月中旬民間不甚告飢即盡數給
　還産户自¶行出糶<md:KR4d0226_SBCK_025-10b>¶一府城縣郭及鄉村居民合糴禾米之家合預行括責
<pb:KR4d0226_WYG_025-16a>
　取¶見户口實數即見合用米數及將來分定坊保給
　關¶收糴庶免欺弊(大人婦人小兒/逐户分作三項)¶
一上户自有蓄積軍人自有衣糧公吏自有廪禄市户
　自¶有經紀工匠自有手作僧道自有常住並不在收
　糴之¶限¶
一鰥寡孤獨老病無錢糴米之人候三四月間别議措
　置¶如是饑荒須令得所¶
右謹具呈第一項至第三項乞使府兩司早賜詳度定
<pb:KR4d0226_WYG_025-16b>
議¶第四項以後乞使府出榜通衢恐有未盡未便之處
令諸¶色人詳其利害疾速具狀陳述廣詢審議然後施
行庶使¶大户細民兩得安便伏候台旨<md:KR4d0226_SBCK_025-11a>¶　此米須留以待來歲之用目今秋成在邇般運到人
　¶已食新切乞存留無為虚費樁米多則上户不易少
　又儲¶蓄不足此數更乞裁酌更以户口之數計之方
　見實用¶米數¶
　　　與建寧傅守劄子
<pb:KR4d0226_WYG_025-17a>
熹竊以秋冬之交寒氣未應恭惟某官台候起居萬福
熹¶比津建陽凡兩拜問必皆已呈徹矣拜遠誨益忽已
累日¶追思館遇勞貺之寵已劇愧荷至於連榻奉教又
皆潤澤¶忠厚老成人之言感發多矣幸甚熹昨日已至
山間弛擔¶兩日又當南下然旱久水澁更須數日乃可
抵城下也歸¶塗訪問田畝豐儉相補計己未至甚虧常
數但備禦之策¶不可不講而知舊往往見尤不能深陳
糜糓之害且云未<md:KR4d0226_SBCK_025-11b>¶論醖釀所耗只今造麴崇安郭内度
<pb:KR4d0226_WYG_025-17b>
費萬斛黄亭小市亦¶當半之而鄉村所損又未在數與
其運於他州有風波之¶虞舟楫之費曷若坐完此糓了
無事而百全也萬斛之麴¶將來所糜秫米又當以數萬
計若能果如前日收糴秫米¶之說所完亦豈及此聞邵
武已行此令彼以蕞爾小邦尚¶能行之豈堂堂使臺大
府之力而反不能乎到家得浦城¶知友書亦頗及此今
謹納呈願髙明更與楊丈熟計之也¶但恐已緩不及事
耳此人姓張名體仁好學有志佳士也¶似亦與景仁昆
<pb:KR4d0226_WYG_025-18a>
弟同年前此因垂問人物亦嘗及之矣又¶聞楊丈已行
下主簿糴米而未及秔秫之别不知果如何¶糴秔之害
前已陳之然千里之内戸口不知其幾若必人¶人糴米
而食之恐無以濟其勢須令上戸樁留禾米如前<md:KR4d0226_SBCK_025-12a>¶日之
說儲備乃廣但所遇縣道官吏之說皆憚於此計蓋¶恐
上戸見怨又慮見欺殊不知救災之政與常日不同决¶
無靜拱而可以獲禽之理夫富人之多粟者非能獨炊
而¶自食之其勢必糶而取錢以給家之用今但使之存
<pb:KR4d0226_WYG_025-18b>
留分¶數以俟來歲聽官司之命以恤隣里之闕何所不
可正使¶其間不無㝠頑難喻之人然喻之以仁恩責之
以大義甚¶不從者俟之以刑其樂從者報之以賞何至
憚其怨怒且¶慮其欺已而不敢為哉似聞建陽之西已
有自言於官願¶以家貲二百萬糴米以俟來歲之荒而
以本價出之若果¶如此則人亦豈為鬼為魅全不可化
者但患上之人先以¶無狀期之故强者視以為深仇而
肆其凌暴弱者畏之如¶大敵而不復能以正義相裁二
<pb:KR4d0226_WYG_025-19a>
者其失均也嘗讀蘇明允<md:KR4d0226_SBCK_025-12b>¶書以為權衡之論為仁義之
窮而作竊以為此乃不知仁¶義之言夫舒而為陽慘而
為隂孰非天地生物之心哉仁¶義之於人亦猶是已若
仁義而有窮則是天道之隂陽亦¶有窮也而可乎故凡
此所論雖若柱後惠文一切之說其¶實趨時救弊不得
不然蓋其心主於救人而所及者博故¶雖有人所不欲
而彊之者初亦不出乎仁術之外也夜不¶能寐起坐作
此信意直書無復倫次不審髙明以為然否¶正使未必
<pb:KR4d0226_WYG_025-19b>
可行亦足以當一劇論也前日所禀弟子職溫¶公雜儀
謹納上字已不小似可便刋女誡本傳中有一序¶恐可
并刋此印行紙内上數幅字數疎宻須令作一様寫¶乃
佳仍乞早賜台旨當不日而就也刻成之日當以弟子¶
職女誡各為一帙而皆以雜儀附其後蓋男女之教雖
殊<md:KR4d0226_SBCK_025-13a>¶此則當通知者使其流行亦輔成世教之一事也雜
儀之¶書蓋頃年楊丈嘗以教授者感今懐昔歲月如流
而孤露¶至此言之摧咽不能自已語次及之亦足為慨
<pb:KR4d0226_WYG_025-20a>
然也熹本¶更拜書楊丈昨日方歸今早有人行鷄鳴起
僅能及此遂¶不暇作然所欲言不過此想從容次必盡
及之未拜侍前¶更乞以時自重前即詔除然區區竊與
閩人俱不能無借¶留之願耳¶
　　　答傅守劄子¶
垂喻曲折極感眷念之勤但兹事鄙意初固料其如此
蓋¶理法當然無可疑者台念不置宛轉至今事體益以
明白¶在使府雖欲奉承朝廷矜恤之美意而在熹豈得
<pb:KR4d0226_WYG_025-20b>
執法令¶之疑文以冐受所不當得之禄哉熹雖貧病然
為日已久<md:KR4d0226_SBCK_025-13b>¶粗能自安實不敢以此自毁廉隅仰累執事
謹具狀申乞¶寢罷其未行者收毁其已行者以安愚賤
之迹切望憐其¶誠懇特與施行千萬幸甚¶
　　　答龔參政書¶
乃者明公還朝一再旬朔即被書贊延登廟堂近歲以
來¶君臣之契感㑹神速未有若斯之盛者熹竊聞之不
勝其¶喜即欲脩咫尺之書以稱慶於門下顧以衰病懶
<pb:KR4d0226_WYG_025-21a>
廢因循¶前却以至于今而遂不知所以進也不謂明公
眷念不忘¶枉賜手教伏讀感懼不知所言又得本府韓
尚書報朝廷¶以熹未敢受祿之故申飭所司特給符券
府司既受而行¶之矣此非明公矜憐之厚則亦何以得
之自是以往不惟¶得以少逭溝壑之虞抑使窮悴孤蹤
不以矯異詭激得罪<md:KR4d0226_SBCK_025-14a>¶於公正之朝為幸大矣惟是支離
伉拙無由進趨賔客之¶後自竭愚頓以報萬分伏惟明
公深以平生所學為念仰¶體聖天子所以圖任仰成之
<pb:KR4d0226_WYG_025-21b>
心端本清源立經陳紀使隂¶邪退聽公論顯行則羣生
䝉福海内幸甚熹不勝瞻望惓¶惓之至¶
　　　答龔參政書¶
伏自去春拜啓之後不復敢貢起居之間蓋懼瀆尊之
咎¶亦避援上之嫌其於瞻仰之私則不以一日而忘也
兹䝉¶賜之手書眷撫甚厚區區感激蓋不勝言惟是恩
除過望¶深所未安此雖參政記憐疇昔有以及此然熹
之平生有¶志無才少容多忤參政固所深知顧乃以是
<pb:KR4d0226_WYG_025-22a>
處之似恐未¶得其適也數年以來私自揣度决無可用
於世重以前歲<md:KR4d0226_SBCK_025-14b>¶冐受朝廷寵褒惠養之恩其義不容復
捨退閒起趨名宦¶非惟自處已審至於友朋之論亦皆
以謂必其若此庶或¶可以少補前日冐受之非也敬以
公狀申堂伏惟矜憐早¶為敷奏如其所請或令仍舊充
備祠官則熹之受賜亡涯¶矣熹其勢終不可出萬一未
䝉俞允必至再辭竊恐迫阨¶之甚言語粗率有以自取
罪戾者參政必不欲其至此幸¶早圖之所以記憐擁䕶
<pb:KR4d0226_WYG_025-22b>
之恩宜無大此者焉伏惟留意千¶萬幸甚¶
　　　答陳袐監書¶
熹憂患餘生屏處田野瞻仰重望蓋亦有年顯晦殊途
無¶由徹聲于下執事兹乃伏辱不鄙而惠以書喻以恩
除之¶意且速其來眷予良厚顧惟衰賤無庸久絶榮望
於此有<md:KR4d0226_SBCK_025-15a>¶不獲承命者已具公狀哀懇廟堂所示告劄亦
已送本府¶寄納矣衰疾杜門瞻望無日鄉風引領不勝
依依
<pb:KR4d0226_WYG_025-23a>
　　　與傅漕書¶
熹竟不免真有前日之命皇恐失措龔公以書付陳舍
人¶遣人以來此意雖厚然熹出處之計已定於前歲受
官之¶日矣至此不容復有前却已具狀申省及以告劄
寄納軍¶帑乞賜台判送下幸甚宫觀恐合日下解罷俸
給亦乞住¶勘為幸龔公亦有書至門下還書之際幸略
及鄙意蓋終¶不可復出者異時復得舊物或奉香火於
幔亭之祠以畢¶誅茅夕隂之願於熹足矣若迫之不已
<pb:KR4d0226_WYG_025-23b>
必發其狂疾却恐¶倍費調䕶不若及此而藥之之為全
也熹申省狀已極詳¶備不復為第二狀之計矣用此進
呈少假一言之助其勢<md:KR4d0226_SBCK_025-15b>¶可以一請而遂切乞力為言之
盡此底蘊千萬幸甚¶
　　　與呂伯恭書¶
熹六月初始得離婺源扶病觸熱幸免他虞到家未幾
忽¶聞除命出於望外不知所為然向年所叨異恩已是
朝廷¶愍勞惠養之意况今又兩三年精力益衰豈復尚
<pb:KR4d0226_WYG_025-24a>
堪從官¶不免復以此意&KR0548;辭當以力請必得為期耳昨
日得韓丈¶書遣時未有是說然見人說韓丈嘗於榻前
復及姓名勢¶必縁此若然則是向來哀懇都無絲毫之
効足見平生言¶行不相副無以取信於人如此使人皇
恐無地自容向來¶冐受恩命已是辭却一年後來見無
收殺又思此既是朝¶廷美意又直許其退閑於理疑若
可受故不能終辭然朋¶友四面之責己不勝其喋喋况
昔已取彼今復受此則是<md:KR4d0226_SBCK_025-16a>¶真為壟斷無復廉恥雖有子
<pb:KR4d0226_WYG_025-24b>
貢之辨亦不復能自明矣在¶熹一身固無足道然區區
自守畧已半生辛勤勞苦無所¶成就今日韓丈又豈忍
必破壊之邪况世衰道微士大夫¶假真售偽託公濟私
者方騖於世若又開此一塗使清官¶美職可以從容辭
遜而得年除歲遷何所不至則是此弊¶由熹致之平生
所以自任者雖不足言然又不至如此之¶輕實不忍以
身啓此弊為後世嗤笑已作韓丈書懇之幸¶因書更為
一言使其察此𠂻誠力贊廟堂因其辭避早為¶寢罷不
<pb:KR4d0226_WYG_025-25a>
使蹤跡布露反取譴訶則拙者之幸也又况如老¶兄者
未忘經世之心而又富有其具乃未收用而使此荒¶拙
猥在其先此又豈所宜邪年來百念俱息唯覺親勝已¶
資警益之樂為無窮何時復奉從容豁此意耶又向來
見<md:KR4d0226_SBCK_025-16b>¶人䧟於異端者每以攻之為樂勝之為喜近來唯覺
彼之¶迷昧為可憐而吾道不振之可憂誠實痛傷不能
自已耳¶此不知年老氣衰而然耶抑亦漸得情性之正
也向見吾¶兄於儒釋之辨不甚痛說此固為深厚然不
<pb:KR4d0226_WYG_025-25b>
知者便謂髙¶明有意隂主之此利害不小熹近日見得
學者若於此處¶見得不分明便使忠誠孝友有大過人
之行亦須有病痛¶處其為正道之害益深正當共推血
誠力救此弊乃是吾¶黨之責耳¶
　　　與吕伯恭書¶
區區出處之計極感誨喻異時難處亦深慮之但目下
便¶有許多間阻使人難於進退平生多所愧恥於此自
信未¶及打不過耳又更有一二事平生自知無用只欲
<pb:KR4d0226_WYG_025-26a>
脩葺小<md:KR4d0226_SBCK_025-17a>¶文字以待後世庶小有補於天地之間今若一
出此事便¶做不成設使異時收拾得就將來亦無人信
矣又今日諸¶公推挽之意人人知之若到彼之後所見
一有不同便為¶背負知己如陳了翁事亦是賢者之不
幸非其所欲也若¶每事唯唯緘黙隨衆則其為負益深
又非鄙性所堪然則¶亦何為必出以犯此數患乎今日
聞元履褒贈之命使人¶感傷渠亦正坐當時不量諸公
相知之淺深趣向之同異¶故後來不免紛紛之論耳康
<pb:KR4d0226_WYG_025-26b>
節之慮前此固嘗講之所以¶受却前年恩命亦政為此
然曾不足以止今日之所䝉者¶而或反以為梯此又豈
計慮之所及乎猜阻之患亦深憂¶之但既出之後或有
妄發不能自己處則其為猜阻甫益¶深耳前日龔參自
以書來當時煩撓中答之不盡此意旦<md:KR4d0226_SBCK_025-17b>¶夕或别以書言
之今且望老兄以此兩書曲折盡逹韓丈¶今日别無醫
治方法只有早聽其辭便自帖帖無事若更¶降指揮一
下一上則于冐頻煩傳聞廣而譏議多必别致¶生事矣
<pb:KR4d0226_WYG_025-27a>
熹祠官向滿方患未敢再請只得再差一次為幸¶甚厚
此外實不敢有一毫意想也前書勇往之說以今觀¶之
又似舊病依然畧未痊減一二分易言之責深以自懼¶
耳¶
　　　答韓尚書書¶
區區行役前月半間始得還家忽聞除命出於意望之
外¶自視才能豈稱兹選愧懼窘迫不知所為然竊妄意
此必¶尚書丈過恩推挽之力既而府中遞到六月十五
<pb:KR4d0226_WYG_025-27b>
日所賜¶書傳丈亦以所得别紙垂示乃知台意所以眷
念不忘者<md:KR4d0226_SBCK_025-18a>¶果如此私感雖深然非本心平日所望於門
下也熹狷介¶之性矯揉萬方而終不能回迂疎之學用
力既深而自信¶愈篤以此自知决不能與時俯仰以就
功名以故二十年¶來自甘退藏以求己志所願欲者不
過脩身守道以終餘¶年因其暇日諷誦遺經參考舊聞
以求聖賢立言本意之¶所在既以自樂間亦筆之於書
以與學者共之且以待後¶世之君子而已此外實無毫
<pb:KR4d0226_WYG_025-28a>
髪餘念也中間懇辭召命反¶誤寵褒初亦不敢奉承既
而思之是乃君相灼知無用之¶實而欲假以閔勞惠養
之恩故少進其官益其禄而卒許¶以投閑似若有可受
者以故懇避踰年而終於拜受私竊¶以為是足以上承
朝廷之美意而下得以自絶於名宦之¶途自是以往其
將得以優游卒歲就其所業而無蹙迫之<md:KR4d0226_SBCK_025-18b>¶慮矣而事乃
有大繆不然者熹亦安得黙然而亡言哉夫¶以熹之狷
介迂疎不能俯仰世俗固己聞風而疾之矣獨¶頼一時
<pb:KR4d0226_WYG_025-28b>
賢公名卿或有誤而知之然聽於下風考其行事¶議論
之本末則於鄙意所不能無疑者尚多今若不辭而¶冐
受則賓主之間異同之論必有所不能免者無益於治¶
而適所以為群小嘲笑之資且熹之私願所欲就者亦
將¶汨沒而不得成其或收之桑榆而幸有所就人亦必
以為¶已試不驗之書而不之讀矣又况今日一出而前
日所以¶斟酌辭受而不敢茍然之意亦且黯闇而不能
以自明諸¶公誠知之深愛之厚則曷為不求所以伸其
<pb:KR4d0226_WYG_025-29a>
志全其守而¶必脅敺縱㬰使至此極也耶且士大夫之
辭受出處又非¶獨其身之事而已其所處之得失乃關
風俗之盛衰故尤<md:KR4d0226_SBCK_025-19a>¶不可以不審也若熹者向既以辭召
命而得改官矣今又¶因其所改之官而有此授熹若受
而不辭則是美官要職¶可以從容辭遜安坐而必致之
也近世以來風頽俗靡士¶大夫倚託欺謾以取爵位者
不可勝數獨未有此一流耳¶而熹適不幸諸公必欲彊
之使充其數熹雖不肖實不忍¶以身䝉此辱使天下後
<pb:KR4d0226_WYG_025-29b>
世持清議者得以唾罵而嗤鄙之¶也且熹之言此於門
下有年苦言悲懇無所不至而執事¶者聽之藐然方且
從容遊談大為引重而其要歸成効則¶不過使之内違
素心外貽深誚而後已此熹所不能識且¶復竊自計其
平生言行必有大不相副者而使執事者不¶信其言以
至此也深自悔責無所歸咎然亦不敢終黙黙¶於門下
是以敢復言之伏惟憐而察焉熹前日所報大參<md:KR4d0226_SBCK_025-19b>¶書怱
怱不及盡此曲折故今僣易有言非獨以伸鄙意於¶明
<pb:KR4d0226_WYG_025-30a>
公亦使因是以自逹於龔公也必若成命已行不欲追¶
寢則願因其請免復畀祠官之秩其於出令之體似未
為¶失何必待其狂疾之既作然後藥之乎瞻望門墻無
由趨¶侍情意迫切言語無倫伏惟髙明垂賜矜察¶
　　　與龔參政書¶
熹衰陋亡庸誤䝉引拔自知不稱嘗力懇辭未奉俞音
秪¶増震懼今再有狀欲望哀憐早賜敷奏施行則熹之
幸也¶抑又有以聞于下執事者熹自㓜愚昧本無宦情
<pb:KR4d0226_WYG_025-30b>
既長稍¶知為學因得側聞先生君子之教於是幡然始
復誤有濟¶時及物之心然亦竟以氣質偏滯狂簡妄發
不能俯仰取¶容於世以故所向落落無所諧偶加以憂
患心志凋零久<md:KR4d0226_SBCK_025-20a>¶已無復當世之念矣而明公乃欲引而
致之搢紳之列不¶識明公將何所使之也使之隨群而
入逐隊而趨耶則盛¶明之旦多士盈庭所少者非熹等
輩也使之彊顔茍禄以¶肥妻子耶則熹於饑寒習安已
久所病者又不在此也且¶必無已而使之得以其所聞
<pb:KR4d0226_WYG_025-31a>
於古而驗於今者效其愚於¶百執事之後則熹之所懐
將不敢隱於有道之朝竊料非¶獨一時權倖所不樂聞
意者明公亦未必不以為狂而斥¶之也由前二者明公
之計决不出此由後之說則懼熹之¶殺身無補而反得
罪於明公也意迫情切言不及究伏紙¶隕越¶
　　　與龔參政書¶
熹竊伏田里仰依大造自頃拜勅奉祠以書陳謝之後
無<md:KR4d0226_SBCK_025-20b>¶故不敢輙通牋敬以犯等威區區第切瞻仰兹者竊
<pb:KR4d0226_WYG_025-31b>
聞還¶政宰路歸榮故鄉行道之難不無私歎然意者必
得參候¶車塵瞻望顔色以慰積年引領之懐而卧病田
間偶失偵¶伺遂乖始願尤劇惘然獨念頃歲黄亭客舍
拜違左右屈¶指於今十有五年其間事變反覆何所不
有而其不如人¶意使人悒悒不能無遺恨者則已多矣
憂患之餘衰病零¶落雖已無復當世之念然私所幸願
猶冀天啓聖心日新¶厥德公道庶幾其復可行乎明公
彊食自愛應之於後以¶遂初心則海内幸甚暑行良苦
<pb:KR4d0226_WYG_025-32a>
引首馳情¶
　　　答陳丞相書¶
熹昨罹私釁仰勤吊恤拜啓還使未足究盡鄙懐方欲
别¶伸問訊之禮忽聞拜章公車祈就閑退聖主重違明
公之<md:KR4d0226_SBCK_025-21a>¶意峻其班秩而後賜可竊自惟念雖與一道窮民
同失膏¶雨之潤不無怊悵然想稅駕里門雍容就第超
然事物之¶外其樂有不可涯者至於聖主不忘之意則
又海内搢紳¶之所共慶而熹之愚昧竊獨深有感焉葢
<pb:KR4d0226_WYG_025-32b>
今時論歸趣益¶異於前後來諸公未見卓然有可望以
回天意者有識之¶士日夕寒心明公受國家大恩起布
衣至將相位尊禄厚¶德流子孫今又為聖主所優尊士
大夫所歸鄉如此誼豈¶以一身之樂而忘天下之憂哉
伏惟高明深念此意亟於¶此時反躬探本遠佞親賢以
新盛德廣賢業庶幾異時復¶起有以格君定國剗弊鉏
姦慰斯人之望者千萬幸甚¶
　　　與陳公别紙
<pb:KR4d0226_WYG_025-33a>
前幅所禀親賢遠佞之意葢已屢瀆鈞聽然似頗未䝉
深<md:KR4d0226_SBCK_025-21b>¶察懐不能已輙復陳之葢在今日此事利害尤不難
見惟¶試思平日所以願忠於國者云何而反求諸其身
則其得¶失之數隱然心目之間矣有諸已而後求諸人
無諸已而¶后非諸人况欲格君心以救一時之禍此豈
細事而可不¶責之於吾身積之於平日而茍焉以一朝
之智力圖之哉¶
　　　與陳丞相書
<pb:KR4d0226_WYG_025-33b>
竊聞鈞斾尚留上饒不審幾日遂東所以反覆啓告之
方¶必已有定論矣但熹竊料比來言者指陳闕失白發
姦欺¶不為不盡而未有開悟之益正坐不正之於本而
正之於¶末不求之於理而求之於事不言所以增崇聖
德紀綱政¶體之意而惟群小之過惡是攻此其所以用
力多而見功¶少者與伏惟高明深察乎此而有以反之
庶乎其有以慰<md:KR4d0226_SBCK_025-22a>¶天下之望也葢不惟元老大臣所以告
君之體當然顧其¶理勢攻之於彼不若導之於此之為
<pb:KR4d0226_WYG_025-34a>
易誦衆人之所己言¶不若濟其言之所不及者之為切
也鄙意如此而不能達¶之於言不審相公以為如何數
日道間竊窺日用之妙其¶忠誠博厚之意葢盎然溢於
容貌詞氣之間知數年以來¶所以進徳者如此其深且
遠也以此感物何往不通况吾¶君之聰明而又助之以
海内忠臣義士之心乎願相公益¶勉㫋不幸而不得其
言則不可暫而立其位也¶
熹前幅之尾所禀尤願垂意葢不合而去則雖吾道不
<pb:KR4d0226_WYG_025-34b>
得¶施於時而猶在是異時猶可以有為也不合而茍焉
以就¶之則吾道不惟不得行於今而亦無可望於後矣
此其機¶㑹所繫不淺熹愚不肖又病且衰葢已决然無
復當世之<md:KR4d0226_SBCK_025-22b>¶願顧其痛心疾首所不能忘者獨在於此前
日雖嘗言之¶然自覺有所未盡故復喋喋於此忠憤所
激至于隕涕伏¶惟相公念之¶
　　　答吕伯恭書¶
遞中兩辱手教獲聞邇日秋清尊候萬福感慰之至但
<pb:KR4d0226_WYG_025-35a>
所¶被恩命以熹之資歴分義精神筋力皆無可受之理
雖感¶君相矜憐之意重以仁賢說誘之勤終未敢起拜
而恭受¶也申省狀已附遞回付奏邸副本録呈叙說雖
詳然似無¶過當之語只是須如此說方盡底藴耳如以
未安幸為却¶回仍别為作數語見教庶幾可以無忤若
只熹自作終只¶有此等詞氣出來也觀此氣象豈是今
日仕途物色當路¶者必欲彊之大是違才易務矣區區
之志狀中備見更有<md:KR4d0226_SBCK_025-23a>¶一事自數年來絶意名宦凡百世
<pb:KR4d0226_WYG_025-35b>
務人情禮節一切放倒¶今雖作數行書與人亦覺不入
時様唯在山林則可以如¶此恣意打乖人不恠責一日
出來作郡承上接下豈容如¶此又已慣却心性雖欲勉
彊亦恐旋學不成徒爾發其狂¶病此是一事又數年來
次輯數書近方畧成頭緒若得一¶向無事數年不死則
區區所懐可以無憾而於後學亦或¶不為無補今若出
補郡吏日有簿書期㑹之勞送往迎來¶之擾將何暇以
及此因循歲月或為終身之恨而其為政¶又未必有以
<pb:KR4d0226_WYG_025-36a>
及人是其一出乃不過為兒女饑寒之計而¶所失殊非
細事此皆未易與外人道故狀中不敢及之只¶欲老兄
知之更為宛轉緩頰使上不得罪於君相下不見¶疑於
士大夫足矣扶接導養之功正應於此用力想不以<md:KR4d0226_SBCK_025-23b>¶為
煩也揆路未敢作書煩為深逹此意只俟此事定疊再¶
得宫觀如舊便自作書謝之也武夷今冬當滿今既未
受¶命亦未敢便落舊衘但未敢請俸耳或恐得祠别有
所加¶此亦决然難受亦可微詞諷曉之免臨時復紛紛
<pb:KR4d0226_WYG_025-36b>
也千萬¶留念至懇至懇保全孤跡使不至疎脱深有望
於髙明也¶熹來日出紫溪迎哭劉樞之柩昨得其訣書
猶以國恥未¶雪為恨亦可哀也臨行甚冗又急遣回遞
中草草作此殊¶不盡意八月十七日上狀不宣熹頓首
再拜¶
　子重不及拜狀昨日亦嘗以書附政和行者想未能
　即¶逹也此事亦告調䕶得免疎脱朋友之賜厚矣欽
　夫久¶不得書彼想時聞問也王程驅迫不得少休聞
<pb:KR4d0226_WYG_025-37a>
　此尤使¶人怕出頭耳<md:KR4d0226_SBCK_025-24a>¶　　　答鄭自明書¶
副封曩恨未見今兹幸得竊讀感歎之餘歛袵敬服嘗
竊¶論之以為非獨忠諒懇切有以過人於才辨智畧亦
非人¶所能及不知劉元城陳了翁輩如何爾上聖聰明
開納如¶此一旦感悟去鼠輩如反覆手耳太平萬歲雖
老且病尚¶庶幾及見之幸甚幸甚補郡懐章雖鬱公議
然得以此閒¶暇進徳修業益懋久大之規天意亦有非
<pb:KR4d0226_WYG_025-37b>
偶然者矣更願¶深自培養以厚其基篤志講學以濬其
源使誠意充積而¶鋒頴潜藏義理著明而議論條暢則
一日復進而立於朝¶其所以動寤啟發者决不但如今
日之所就而止也蓋前¶日文字固為剴切但論事多而
論理少數羣小之姦欺雖¶詳而於人主之所以端本清
源修德立政之意有未備也<md:KR4d0226_SBCK_025-24b>¶此其所以然者失於逆料
聽者謂之迂濶而不敢言亦自¶於此理講之未精不免
於自以為迂濶而不足言也兼今¶日之病只此一病最
<pb:KR4d0226_WYG_025-38a>
大若藥之未効則其他小小證候不¶必泛投湯劑以緩
藥勢而欲攻此病所用之藥亦須一君¶二臣三佐五使
多少緩急次第分明乃易見効今既雜治¶他證而所用
以攻病根者又未免互有得失亦已嘗為令¶弟言之歸
當一一禀白不審尊意以為如何衰陋不足以¶及此猥
䝉不鄙見使與議其間亦私感時論之至此不覺¶傾倒
而忘其愚耳此外則伯恭所告讀書取人之意亦所¶宜
深留意者蓋吾人所立已如此使天無意於右宋則已
<pb:KR4d0226_WYG_025-38b>
若有此意異日之事豈得而辭其責哉然則今日吾人
之¶進徳修業乃是異時國家撥亂反正之所繫非但一
身之<md:KR4d0226_SBCK_025-25a>¶得失榮辱也惟髙明深念之然講學之方未得靣
論猶頗¶以為恨也陳丈此行所繫不輕待於下流不勝
日夕之拳¶拳也熹之出處不足為時重輕諸公或聽其
辭固幸不爾¶則受命而復請祠又不得則當申審奏事
以卜可否又不¶得則引疾丐閑此於進退固自以為有
餘裕者未審老兄¶以為如何若終身不出之計則自禄
<pb:KR4d0226_WYG_025-39a>
不逮養之時已决於¶心懐矣今亦不敢固必且得隨事
應之耳但申省狀中欲¶少露久違軒陛願得一望清光
之意使知本無羞薄詔除¶之心不知可否幸為籌度留
數字於曹晉叔處令尋的便¶附來見教為望或不必然
即只依常格寫去也似之文字¶果佳甚慰人意老兄亦
當勉其進修以俟時也向來一畨¶前輩少日粗有時望
晚年出來往往不滿人意正坐講學<md:KR4d0226_SBCK_025-25b>¶不精不見聖門廣
大規模少有所立即自以為事業止此¶更不求長進了
<pb:KR4d0226_WYG_025-39b>
荆公所謂末俗易髙險塗難盡者亦可念¶也人材衰少
風俗頺壊之時士有一善即當扶接導誘以¶就其器業
此亦吾輩將來切身利害蓋士不素養臨事倉¶卒乃求
非所以為國遠慮而能無失於委任之間也陳候¶官處
更有胡明仲侍郎史論議論亦多切於事理不知嘗¶見
之否若未可就借㸔發人意思也¶
　昨得都下知識書云伯恭說熹不必請對此其意葢
　恐¶熹復以抵觸得罪沮壊士氣此意人少識之者只
<pb:KR4d0226_WYG_025-40a>
　似熹¶偷得差遣做一般彼意固善然恐不可承用也
　如何¶
　
　
　
　
　
　
<pb:KR4d0226_WYG_025-40b>
　
　
　
　
　
　
　
　¶晦庵集巻二十五¶

<pb:KR4d0226_WYG_026-1a>
欽定四庫全書
　晦庵集卷二十六　　　　　宋　朱子　撰
　　
