# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:58.547108
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0282-069晦庵先生朱文公文集-卷第六十九.
<pb:KR4d0226_SBCK_069-1a>¶
晦庵先生朱文公文集卷第六十九¶
　雜著¶
　　　禘祫議¶
王制天子七廟三昭三穆與太祖之廟而七諸侯大夫士¶
降殺以兩而&KR0021;法又有適士二廟官師一廟之文大抵士¶
無太祖而皆及其祖考也(鄭氏曰夏五廟啇六廟周七廟/今按啇書巳云七世之廟鄭說)¶
(恐非顔師古曰父爲昭子爲穆孫復爲昭昭明/也穆羙也後以&KR0051;室諱昭故學者改昭爲韶)其制皆爲¶
中門外之左外爲都宫内各有寢廟别有門垣太祖在北¶
左昭右穆以次而南(晋慱士/孫毓議)天子太祖百世不遷一昭一¶
穆爲宗亦百世不遷(宗亦曰世室亦曰祧鄭注周禮守祧/曰宗亦曰祧亦曰世室周禮言守祧)¶
(之官鄭氏曰遠廟爲祧周爲文武之廟遷主藏焉又曰遷/主所藏曰祧先公之遷主藏于太祖后稷之廟先王之遷)¶
(主藏於文武之廟群穆於文群昭於武明堂位/有文世室武世室鄭氏曰世室者不毀之名也)二昭二穆¶
<pb:KR4d0226_SBCK_069-1b>¶
爲四親廟髙祖以上親盡則毀而遞遷昭常爲昭穆常爲¶
穆(昭之二廟親盡則毁而遷其主于昭之宗曾祖遷于昭/之二新入廟者祔于昭之三而髙祖及祖在穆如故穆)¶
(廟親盡放此新死者如當爲昭則祔於昭之近廟而自近/廟遷其祖於昭之次廟而於主&KR0021;者爲曽祖自次廟遷其)¶
(高祖于昭之世室盖於主&KR0021;者爲五世而親盡故也其穆/之兩廟如故不動其次廟於主&KR0021;者爲髙祖其近廟於主)¶
(&KR0021;者爲祖也主&KR0021;者没則祔于穆之近廟而逓遷其上放/此凢毀廟遷主改&KR0151;易穆示有所變非盡毀也見榖梁傳)¶
(及/注)諸侯則無二宗大夫則無二廟其遷毁之次則與天子¶
同(傳毁廟之主/藏於太祖)儀禮所謂以其班祔檀弓所謂祔于祖父¶
者也(曲禮云君子抱孫不抱子此言孫可以爲王父尸子/不可以爲父尸鄭氏云以孫與祖昭穆同也周制自)¶
(后稷爲太祖不窟爲昭鞠爲穆以下十二世至太王復爲/穆十三世至王季復爲昭十四世至文王又爲穆十五世)¶
(至武王復爲昭故書稱文王爲穆考詩稱武王爲昭考而/左氏傳曰太伯虞仲太王之昭也虢仲號叔王季之穆也)¶
(又曰管蔡魯衛文之昭也耶&KR0051;應韓武之穆也盖其次序/一定百世不易雖文王在右武王在左嫌於倒置而諸廟)¶
(别有門垣足以各全其尊/&KR0004;不以左右爲尊卑也)三代之制其詳雖不得聞然其¶
<pb:KR4d0226_SBCK_069-2a>¶
大畧不過如此漢承秦敝不能深考古制諸帝之廟各在¶
一處不容合爲都宫以序昭穆(韋元成傳云宗廟異處昭/穆不序但考周制先公廟)¶
(在岐周文王在豐武王在鎬則都宫之/制亦不得爲與漢亦無甚異末詳其說)貢禹&KR0330;元成康衡¶
之徒雖欲正之而終不能盡合古制旋亦廢罷後漢明帝¶
又欲遵儉自抑遺詔無起寢廟但藏其主於光武廟中更¶
衣别室其後章帝又復如之後世遂不敢加而公私之廟¶
皆爲同堂異室之制(見後漢明帝紀&KR0021;祀志志又云其後/積多無别而顯宗但爲陵&KR0230;之號)¶
自是以來更歷魏晉下及隋唐其間非無奉先思孝之君¶
据經守禮之臣而皆不能有所裁正其弊至使太祖之位¶
下同孫子而更僻處於一隅旣無以見其爲七廟之尊群¶
廟之神則又上厭祖考而不得自爲一廟之主以人情而¶
論之則生居九重窮極壯麗而&KR0255;&KR0021;一室不過尋丈之間¶
<pb:KR4d0226_SBCK_069-2b>¶
甚或無地以容&KR0166;爼而隂損其數孝子順孫之心於此宜¶
亦有所不安矣肆我神祖始獨&KR0099;然深詔儒臣討論舊典¶
盖將以逺迹三代之隆一正千古之繆甚盛舉也不幸未¶
及營表世莫得聞秉筆之士又復不能特書其事以詔萬¶
世今獨其見於陸氏之文者爲可考耳然其所論昭穆之¶
說亦未有定論(圗說/在後)獨原廟之制外爲都宫而各爲寢廟¶
門垣乃爲近古但其禮本不經儀亦非古故儒者得以議¶
之如李清臣所謂畧于七廟之室而爲祠於佛老之側不¶
爲木主而爲之象不爲禘祫烝嘗之祀而行一酌奠之禮¶
楊時所謂舎二帝三王之正禮而從一繆妄之叔孫通者¶
其言皆是也然不知其所以致此則由於宗廟不立而人¶
心有所不安也不議復此而徒欲廢彼亦安得爲至當之¶
<pb:KR4d0226_SBCK_069-3a>¶
<pb:KR4d0226_SBCK_069-4a>¶
　　王者始受命諸侯始封之君皆爲太祖以下五世而¶
　　迭毀毀廟之主藏乎太祖五年而再毀&KR0021;言一禘一¶
　　祫也祫&KR0021;者毀廟與未毀廟之主皆合食於太祖父¶
　　爲昭子爲穆孫復爲昭古之正禮也¶
<pb:KR4d0226_SBCK_069-4b>¶
<pb:KR4d0226_SBCK_069-4b>¶
<pb:KR4d0226_SBCK_069-4b>¶
<pb:KR4d0226_SBCK_069-4b>¶
<pb:KR4d0226_SBCK_069-4b>¶
韋元成劉歆廟數不同班固以歆說爲是今亦未能决其¶
是非姑兩存之至於遷毁之序則昭常爲昭穆常爲穆假¶
令新死者當祔昭廟則毀其高祖之廟而祔其主於左祧¶
遷其祖之主于髙祖之故廟而祔新死者于祖之故廟即¶
當祔於穆者其序亦然盖祔昭則群昭皆動而穆不移祔¶
穆則群穆皆移而昭不動故虞之明日祔于祖父盖將代¶
居其處故爲之祭以告新舊之神也今以周室世次爲圖¶
如右所謂髙祖以上親盡當毁虞之明日祔于祖父者也¶
元豐議禮何洵直張璪以此爲說而陸佃非之曰昭穆者¶
父子之號昭以明下爲義穆以恭上爲義方其爲父則稱¶
昭取其昭以明下也方其爲子則稱穆取其穆以恭上也¶
豈可膠哉壇立於右墠立於左以周制言之則太王親盡¶
<pb:KR4d0226_SBCK_069-5a>¶
去右壇而爲墠王季親盡去左祧而爲壇左右遷徙無嫌¶
又曰顯考王考廟與左祧爲昭皇考考廟與右祧爲穆如¶
曰成王之世武王爲昭文王爲穆則武不入考廟而入王¶
考廟矣此皆爲說之誤殊不知昭穆本以廟之居東居西¶
主之向南向北而得名&KR0004;不爲父子之號也必曰父子之¶
號則穆之子又安可復爲昭哉壇墠之左右亦出先儒一¶
時之說禮經非有明文也政使果然亦爲去廟之後主藏¶
夾室而有禱之祭且壇墠又皆一而巳昭不可以越壇而¶
徑墠穆不可以有壇而無墠故迭進而無嫌非&KR0002;廟之有¶
昭穆而可以各由其序而遞遷也又况昭穆之分自始封¶
以下入廟之時便有定次後雖百世不復移易而其尊卑¶
則不以是而可紊也故成王之世文王爲穆而不害其尊¶
<pb:KR4d0226_SBCK_069-5b>¶
於武武王爲昭而不害其卑於文非謂之昭即爲王考謂¶
之穆即爲考廟也且必如佃說新死者必入穆廟而自父¶
以上穆遷於昭昭遷於穆祔一神而六廟皆爲之動則¶
其祔也又何不直祔於父而必隔越一世以祔于其所未¶
應入之廟乎佃又言曰假令甲於上世之次爲穆今合堂¶
同食實屬父行乙於上世之次爲昭今合堂同食實屬子¶
行則甲冝爲昭乙宜爲穆豈可逺引千歲以來世次覆令¶
甲爲右穆乙爲左昭以紊父子之序乎此亦不曉前說之¶
過也盖昭穆之次旣定則其子孫亦以爲序禮所謂昭與¶
昭齒穆與穆齒傳所謂太王之昭王季之穆文之昭武之¶
穆者是也如必以父爲昭而子爲穆則太伯虞仲乃太王¶
之父而文王反爲管蔡魯衛之子矣而可乎哉且一昭穆¶
<pb:KR4d0226_SBCK_069-6a>¶
也旣有上世之次又有今世之次則所以序其子孫者無¶
乃更易不定而徒爲紛紛乎曰然則廟之遷次如圖可以¶
見矣子孫之序如佃所駁得無真有難處者耶曰古人坐¶
次或以西方爲上或以南方爲上未必以左爲尊也且又¶
安知不如時祫之位乎(時祫有/圗在後)¶
<pb:KR4d0226_SBCK_069-6b>¶
<pb:KR4d0226_SBCK_069-6b>¶
<pb:KR4d0226_SBCK_069-6b>¶
<pb:KR4d0226_SBCK_069-6b>¶
<pb:KR4d0226_SBCK_069-6b>¶
昭穆之不爲尊卑&KR0003;已前見其大祫則始封以下以次相¶
承亦無差舛故張璪以爲四時常祀各於其廟不偶坐而¶
相臨故武王進居王季之位而不嫌尊於文王及合食乎¶
祖則王季文王更爲昭穆不可謂無尊卑之序者是也但¶
四時之祫不兼毁廟之主則右無昭而穆獨爲尊之時&KR0002;¶
兩世室之主則文常爲穆而武常爲昭也故陸佃以爲毁¶
廟之主有不皆祫之時難之而未見璪之所以對也予&KR0060;¶
以爲以上世之次推之一昭一穆固有定次而其自相爲¶
偶亦不可易但其散居本廟各自爲主而不相厭則武王¶
進居王季之位而不嫌尊於文王及其合食于祖則王季¶
雖遷而武王自當與成王爲偶未可以遽進而居王季之¶
處也文王之爲穆亦虚其所向之位而巳則雖北向而何¶
<pb:KR4d0226_SBCK_069-7a>¶
害其爲尊哉作此圗以見之¶
　　　漢同堂異室廟及原廟議¶
五峯胡仁仲論漢文帝之短䘮其失不在文帝而景帝當¶
任其責予於不起寢廟之詔則以爲明帝固不得爲無失¶
然使章帝有魏顆之孝其群臣有宋仲㡬楚子囊之忠則¶
於此必有處矣况以一時之亂命而壊千古之彛制其事¶
體之輕重又非如三子之所正者而巳耶然古今諸儒未¶
有斥其非者而徒知論惠帝叔孫通作原廟之罪夫原廟¶
誠不當作要必復古宗廟之制然後可得而議爾或曰周¶
公祀文王武王於洛邑非原廟耶曰此固禮之變也然設¶
於别都而不設於京師及所幸郡國又不聞其以果獻之¶
䙝禮施焉則亦與漢異矣¶
<pb:KR4d0226_SBCK_069-7b>¶
　　　别定廟議圗&KR0003;(圖巳見前)¶
紹熈甲寅某月詔以孝宗祔廟當議宗廟迭毀之次禮部¶
侍郎許及之太常少卿曾三復等相與上議請遷僖祖宣¶
祖而奉太祖居第一室祫享則正東郷之位有詔恭依且¶
令復議二祖祧主奉安之所時熹始赴經筵供軄亦嘗預¶
議屬以病不能赴遂以議狀申省大指以爲僖祖實爲帝¶
者始祖百世不遷之廟不當祧毁合仍舊居太廟第一室¶
四時常享則居東郷之位宣祖太祖太宗真宗仁宗英宗¶
六室皆在三昭三穆之外親盡宜毁而太祖太宗仁宗功¶
徳荗盛宜凖周之文武百世不遷號爲世室其宣祖真宗¶
英宗則遷於西夾室以從順祖翼祖之後祫享則序昭穆¶
於堂上而時享不及焉神宗哲宗徽宗欽宗髙宗孝宗六¶
<pb:KR4d0226_SBCK_069-8a>¶
室爲親廟時享祫享如儀異時迭毀則三昭三穆以次而¶
遷唯髙宗受命中興異時雖或親盡亦當如仁宗故事别¶
爲世室百世不遷盖雖通爲十室而三世室自在三昭三¶
穆外其始祖之廟與三昭三穆正合七世之文如劉歆說¶
而兄弟相繼各爲一世先儒亦有定議并考古今畫成圖¶
様其說甚備且謂他日恢復中原還反舊京則又當别考¶
古制世爲一廟而革去東漢以來同堂異室之陋盖不獨¶
爲今日議也而廟堂持之不上獨奏禮官及諸從臣所論¶
請爲别廟以奉四祖又詔恭依遂即毀撤僖祖宣祖廟室¶
熹見諸公爭之甚力而右相趙汝愚雅不以熈寧復祀僖¶
祖爲然給舎樓鑰陳&KR0019;良又復牽合&KR1149;綴以附其說其語¶
頗逹上聴某月某日忽有㫖宣召熹赴内殿奏事盖將問¶
<pb:KR4d0226_SBCK_069-8b>¶
之以此也熹因節畧狀文及爲劄子畫圖貼說以進上覽¶
之良以爲然且喻熹曰僖祖乃國家始祖髙宗時不曽遷¶
孝宗時又不曽遷太上皇帝時又不曽遷今日豈敢輕議¶
熹因奏曰此事義理甚明而聖意又巳見得如此其不當¶
遷無可疑者前日集議雖巳施行而臣申省議狀獨未得¶
經聖覽不曾降岀即今來劄子却乞降出再令臣寮集議¶
必有定論退見臺諌謝深甫張叔椿亦皆以熹說爲然而¶
謝獨甚悔前日合議之失其後不久熹即罷歸而所議遂¶
不復有所施行後却聞臺諌後省亦嘗互入文字乞降出¶
熹前所議而亦不知後來竟作如何&KR0053;殺也然當日議狀¶
奏劄出於匆匆不曾分别始祖世室親廟三者之異故其¶
爲說易致混亂而嘗反疑前日之誤故今特故備著之而¶
<pb:KR4d0226_SBCK_069-9a>¶
别定兩圖以見區區之本意云(特故之故疑衍)¶
　　　君臣服議¶
淳熈丁未十月八日太上皇帝上仙遺誥至州縣有司莫¶
識衣冠制度大率盡用令式斬衰之服哀臨旣畢及&KR0013;禮¶
部所下符則止當用布四脚直領布襴衫麻絰而巳此符¶
當與遺誥同日俱下乃遲數日有司不䖍惑悮四方巳如¶
此而於布四脚之下注云係幞頭於直領布襴下注云上¶
領不盤則雖間有舉哀稍緩之處官吏傳觀亦多不曉四¶
脚幞頭之說予記温公書儀及後山談叢所記頗詳乃周¶
武帝所製之常冠用布一方幅前兩角綴兩大帶後兩角¶
綴兩小帶覆頂四垂因以前邉抹額而繋大帶於腦後復¶
收後角而繋小帶於䯻前以代古冠亦名幞頭亦名折上¶
<pb:KR4d0226_SBCK_069-9b>¶
巾其後乃以&KR0238;紗爲之而專謂之幞頭其實本一物也今¶
禮官以幞頭解四脚是矣而又不肯詳言其制則未知其¶
&KR0002;馬陳之所謂周武之所製者耶抑將以&KR0083;爲胎使之剛¶
強植立亦&KR0002;今之&KR0238;紗所爲者耶至於直領布襴衫上領¶
不盤之說則衆&KR0057;莫曉盖旣曰直領則非上領旣曰上領¶
則不容不盤兩言之中自相牴牾至於如此雖予亦莫識¶
其所以然也乃有強爲之說者曰雖爲上領而不聮綴斜¶
帛湊成盤曲之勢以就正圓但以長布直縫使足以遶項¶
而巳予謂禮官之意或是如此亦不可知但求之於古旣¶
無所考則亦何敢信而從之耶疑此特生於古今之禮不¶
同禮官不能分别去取而欲依違其間是以生此回惑耳¶
盖直領者古禮也其制具於儀禮其像見於三禮圖上有¶
<pb:KR4d0226_SBCK_069-10a>¶
衣而下有裳者是也上領有襴者今禮也今之公服上衣¶
下襴相屬而弗殊者是也&KR0060;意國恤舊章之本文必有曰¶
直領布衫者而又有曰布襴衫者其服直領布衫則兼服¶
布裙而加冠於首其服布襴衫則首加四脚而巳盖其&KR0004;¶
雖合古今之禮而猶各有所施則亦未爲失也今旣不察¶
其異矣又但見公服之上領而有襴遂解直領爲上領不¶
盤而增襴字於衫字之上文&KR0002;遷今以就古而不自知其¶
實之悮反至於廢古以狥今也又前此州縣誤用之禮皆¶
著管屨而符乃無又承用之者遂屨韈以赴臨殊乖禮意¶
獨無曰杖云者於禮爲粗合而亦有所未盡盖禮君之喪¶
諸達官之長杖所謂達官謂專逹之官在今日則内之省¶
曹寺監長官外之監司郡守凡一司之長&KR0002;嘗任侍從以¶
<pb:KR4d0226_SBCK_069-10b>¶
上得專奏事者是也故今不杖之制施於僚佐以下則得¶
之矣至使其長官下而同之而雖故相領帥&KR0002;家居者無¶
異文豈不薄哉又後數日乃得邸吏所報朝廷冠服制度¶
則云皇帝&KR0004;喪服白羅&KR0129;黑銀帶絲鞋白羅軟脚折上巾¶
成服日服布斜巾四脚裙袴冠㡌竹杖腰絰首絰直領大¶
䄂布襴衫白綾襯衫視事日去杖首絰小祥日改服布四¶
脚直領布襴衫腰絰布袴大祥日服素紗軟脚折上巾淺¶
黄衫黒銀帶群臣之服分爲三等上等布頭冠布斜巾布¶
四脚大䄂襴衫裙袴首絰腰絰竹杖襯服中等布頭冠幞¶
頭大䄂襴衫袴腰經其下等則布幞頭襴衫腰絰而巳詳¶
此帝服有冠有裙而衫曰直領則是古之喪服當自爲一¶
襲者又有四脚有襴衫則皆當世常服又當别爲一襲者¶
<pb:KR4d0226_SBCK_069-11a>¶
而今乃一之則果如予之所料矣然至於小祥之服則衫¶
直領而下不裙宰臣之服則下雖有裙而衫非直領此又¶
不可曉者其餘亦多重&KR0232;繆悮如斜巾四脚冠㡌乃四物¶
不當一時並加於首(四者皆首服獨冠爲古制斜巾乃民/間&KR0004;喪未成服時所用旣成服則去)¶
(之盖古者冕之遺制也今成服而與冠並用其失一也四/脚之說巳見於前盖宇文氏廢古冠而爲之&KR0002;兼存而互)¶
(用猶不相妨今同時並加其失二也㡌古今皆爲燕服與/正服之用亦各有所施今與古冠四脚並用三失也今天)¶
(子之冠四衮冕通天幞頭㡌子雖皆/御服如之何而可並用於一時乎)直領上領古裙今襴¶
亦四物不當一時並加於身(說巳/見前)冠當服以終喪不當小¶
祥而釋(古禮小祥改服練冠但以熟布爲之其制不易也/今小祥便只服布四脚不服練冠非是其去巾㡌)¶
(亦不知有/何據也)四脚幞頭折上巾三名一物不當錯出而異其¶
名(&KR0003;亦見前兼禮官亦云四脚係幞頭則知二者非異物/而於朝臣之服上等曰四脚中下等曰幞頭不知何謂)¶
其曰銀帶絲鞋白綾襯衫者則&KR0057;非喪禮之所宜服亦不¶
<pb:KR4d0226_SBCK_069-11b>¶
待辨而知其非矣大抵其失在於兼盡古今以爲天子備¶
物之孝而不知考其得失而去取之正天子議禮制度考¶
文之事也然此等條目之多欲一一而正之則有不勝正¶
者必循其本而有以大正焉則曰斬衰三年爲父爲君如¶
儀禮喪服之說而巳其服則布冠直領大䄂布衫加布衰¶
辟領&KR0018;版揜袵布襯衫布裙麻腰絰麻首絰麻帶管屨竹¶
杖自天子至於庶人不以貴賤而有増損也但儀禮之冠¶
三梁乃士禮今天子通天冠二十四梁當凖之而去其半¶
以爲十二梁群臣則如其本品進賢冠之數以爲等大本¶
旣立然後益考禮經以修殯葬饋奠之禮參度人情以爲¶
居處飲食之節行之天下凡諸吉凶之禮有詭聖不經如¶
上領胡服之&KR0011;者一切革而去之則亦庶乎一王之制而¶
<pb:KR4d0226_SBCK_069-12a>¶
無紛紛之惑矣而前此議者猶或慮其說之難行雖以元¶
祐之盛時而不能行范祖禹之論盖不知自漢以來所以¶
不能復行君父三年之喪者一則以人主自無孝愛之誠¶
心而不能力行以率於上二則慮夫臣民之衆冠婚祠享¶
㑹聚之有期而不欲以是奪之也國家自祖宗以來三年¶
通喪實行於内則其所以立極導民者無所難矣獨所以¶
下爲臣民之慮者未有折&KR0168;是以依違於此而未敢輕議¶
此亦慮之過矣夫古之所謂方喪三年者盖曰比方於父¶
母之喪云爾盖事親者親死而致喪三年情之至義之盡¶
者也事師者師死而心喪三年謂其哀如父母而無服情¶
之至而義有所不得盡者也事君者君死而方喪三年謂¶
其服如父母而分有親踈此義之至而情或有不至於其¶
<pb:KR4d0226_SBCK_069-12b>¶
盡者也然則所謂方喪者豈曰必使天下之人寢苫枕塊¶
飲水食粥泣血三年真&KR0002;居父母之喪哉今臣民之服如¶
前所陳則巳有定&KR0003;矣獨庶人軍吏之貧者則無責乎其¶
全雖以白&KR0083;爲冠而但去紅紫華盛之飾其亦可也至如¶
飲食起居之制則前所謂參度人情者正欲其斟酌古今¶
之宜分别貴賤親䟽之等以爲降殺之節且以㛰姻一事¶
言之則宜自一月之外許軍民三月之外許士吏復土之¶
後許選人祔廟之後許承議郎以下小祥之後許朝請大¶
夫以下大祥之後許中大夫以下各借吉三日其太中大¶
夫以上則並須禫&KR0021;然後行吉禮焉官卑而差遣軄事髙¶
者從髙遷官者從新貶官者從舊如此則亦不悖於古無¶
害於今庶乎其可行矣或者又謂今之吉㓙服上領之制¶
<pb:KR4d0226_SBCK_069-13a>¶
相承巳久而遽盡革去恐未爲允此不然也古今之制&KR0021;¶
祀用冕服朝㑹用朝服皆用直領垂之而不加紳束則如¶
今婦人之服交掩於前而束帶焉則如今男子之衣皆未¶
嘗上領也今之上領公服乃夷狄之戎服自五胡之末流¶
入中國至隋煬帝時廵逰無度乃令百官戎服從駕而以¶
紫緋緑三色爲九品之别本非先王之法服亦非當時朝¶
祭之正服也今雜用之亦以其便於事而不能改耳&KR0154;若¶
凖朝服祭服之法參取唐公服之制以爲便服而去之哉¶
(唐公服見通典開/元禮序例下篇)民私䘮五服制度皆如此禮但以親踈¶
分五等而衣服之制不殊温公書儀但斬衰齊衰用此制¶
而大功以下從俗禮非是惟髙氏送終禮其說甚詳當更¶
討論訂正别爲公私通行䘮服制度頒行民間令其遵守¶
<pb:KR4d0226_SBCK_069-13b>¶
庶㡬先王之禮大小由之上下交修可以久而不廢且使¶
大義素定於臣民之家免至臨事紛錯疑惑衆聴¶
　　　民臣禮議(同安作)¶
禮不難行於上而欲其行於下者難也盖朝廷之上典章¶
明具又自尚書省置禮部尚書侍郎以下至郎吏數十人¶
太常寺置卿少以下至慱士掌故又數十人每一舉事則¶
案故事施行之而此數十人者又相與聚而謀之於其器¶
幣牢醴共之受之皆有常制其降登執事之人於其容節¶
又皆習熟見聞無所違失一有不當則又有諌官御史援¶
據古今而質正之此所謂不難行於上者也惟州縣之間¶
士大夫庶民之家禮之不可巳而欲行之則其勢可謂難¶
矣揔之得其所以不合者五必欲舉而正之則亦有五說¶
<pb:KR4d0226_SBCK_069-14a>¶
焉盖今上下所共承用者政和五禮也其書雖嘗班布然¶
與律令同藏於理官吏之從事於法禮之間者多一切俗¶
吏不足以知其說長民者又不能以時布宣使通於下甚¶
者至或并其書而亡之此禮之所以不合者一也書脫幸¶
而存者亦以上下相承㳂習苟簡平時旣莫之習臨事則¶
驟而學焉是以設張多所謬盭朝廷又無以督察䋲紏之¶
此禮之所以不合者二也&KR0021;器嘗經政和改制盡取古器¶
物之存於今者以爲法今郊廟所用則其制也而州縣專¶
取聶氏三禮制度醜恠不經非復古制而政和所定未嘗¶
頒降此禮之所以不合者三也州縣惟三獻官有&KR0021;服其¶
分獻執事陪位者皆常服也古今雜揉雅俗不辨而縣邑¶
直用常服不應禮典此禮之所以不合者四也又五禮之¶
<pb:KR4d0226_SBCK_069-14b>¶
書當時修纂出於衆手其間亦有前後自相矛盾及踈畧¶
不備處是以其事難盡從此禮之所以不合者五也禮之¶
所以不合者五必將舉而正之則亦有五說焉曰禮之施¶
於朝廷者州縣士民無以與知爲也而盡頒之則傳者苦¶
其多習者患其慱而莫能窮也故莫&KR0002;取自州縣官民所¶
應用者參以近制别加纂録號曰紹興纂次政和民臣禮¶
畧鋟板模印而頒行之州縣各爲三通(一通於守令廰事/一通於學一通於)¶
(名山/寺觀)皆櫝藏之守視司察體如詔書而民庶所用則又使¶
州縣自鋟之板正歳則摹而掲之市井村落使通知之則¶
可以永久矣此一說也禮書旣班則又當使州縣擇士人¶
之篤厚好禮者講誦其&KR0003;習其頌禮州縣各爲&KR0002;干人廪¶
之於學名曰治禮毎將舉事則使教焉又詔監司如提學¶
<pb:KR4d0226_SBCK_069-15a>¶
司者察其奉行不如法者舉䋲治之此二&KR0003;也&KR0021;器不一¶
郡縣所用至廣(諸&KR0021;唯釋奠從祀所用器物爲多/當約此數爲定一州一縣必具之)難以悉¶
從朝廷給也但毎事給一以爲凖式付之州郡櫝藏於太¶
守廰事使以其制爲之以給州用以賦諸縣(或恐州縣自/造不能齊同)¶
(即賦錢於州縣各爲&KR0002;/干詣行&KR0965;所屬製造)其器物用者自爲一庫别置主典¶
與所櫝藏者守令到罷舉以相付書之印&KR0083;以重其事(禮/書)¶
(禮服並/用此法)此三說也祭服則當凖政和禮州縣三獻分獻執¶
事賛祝陪位之服舉其所有者議其所無者&KR0024;之使皆爲¶
古禮服(釋奠分獻之屬皆用士人/餘&KR0021;用人吏當殊其制)製造頒降如&KR0021;器法此¶
四說也禮書之不備者(熹嘗考釋奠儀/之失今别出之)更加詳考而正之¶
仍爲圖其班序陳設行事升降之所事爲一圖與書通班¶
之(守視如/書法)則見者曉然矣此五說也夫禮之所以不合者¶
<pb:KR4d0226_SBCK_069-15b>¶
如此必將舉而正之其說又如此亦可謂明白而易知矣¶
而世未有議之者則以茍簡之俗勝而莫致意焉故也是¶
其所以每難也愚故曰禮不難行於上而欲其行於下者¶
難也故述斯議以爲有能舉而行之則庶乎其有&KR0024;焉爾¶
　　　改官議¶
一諸州教官以經明行修登第人充罷去試法如不足則¶
　令侍從兩省臺諌及諸路監司雜舉歳無定員有闕則¶
降指揮令舉¶
一近制新改官人並令作縣其舉狀内只言犯入巳贓&KR0372;¶
與同罪即不言&KR0002;本人改官之後任親民差遣日如有¶
疲懦殘酷違法害民即與同罪是以舉者徇私妄舉多¶
　不擇人及至&KR0018;敗又無譴責今欲乞於舉狀中添入此¶
<pb:KR4d0226_SBCK_069-16a>¶
項如有違戾必罰無赦¶
一今改官人雖有引見之法然未嘗親奉玉音詢考治行¶
所以人得妄舉而昬繆不材之人或與其間欲乞今後¶
引見之日每十人中特宣兩人升殿詢其前任職事及¶
民間利害如有庸繆即行退黜仍將舉主降官放罷(有/職)¶
(名者即/令落職)則舉者知畏而庸妄之徒不敢徼倖求進矣¶
一改官之人設使所舉皆當然其才亦有大小之不同而¶
今之縣道亦有難易之别今銓部之法未嘗爲官擇人¶
　而使人自擇官是以才髙者審於擇地多注優閑易辨¶
　之縣才短者昧於所向多注繁劇難辨之縣使人與官¶
　兩失其所所以縣多不治而人有遺才也欲乞將天下¶
　諸縣分其難易又以大小爲次委自尚書將合注知縣¶
<pb:KR4d0226_SBCK_069-16b>¶
　之人精加考究分作四等以可任繁難大縣者爲上繁¶
　難小縣者次之優閑大縣又次之小縣爲下其巳任繁¶
　難者後任便與注權通判其任優閑縣者後任湏管再¶
　入如縣一次不得别注差遣&KR0133;注縣丞者聴但亦以三¶
　年爲任¶
一累任教官不曾實歴治民之人不許薦舉改官¶
　　　學校貢舉私議¶
古者學校選舉之法始於郷黨而逹於國都教之以徳行¶
道藝而興其賢者能者盖其所以居之者無異處所以官¶
之者無異術所以取之者無異路是以士有定志而無外¶
慕蚤夜孜孜唯懼徳業之不脩而不憂爵禄之未至夫子¶
所謂言寡&KR0057;行寡悔禄在其中孟子所謂脩其天爵而人¶
<pb:KR4d0226_SBCK_069-17a>¶
爵從之盖謂此也&KR0002;夫三代之教藝爲最下然皆猶有實¶
用而不可闕其爲法制之宻又足以爲治心養氣之&KR0135;而¶
進於道徳之歸此古之爲法所以能成人材而厚風俗濟¶
世務而興太平也今之爲法不然雖有郷舉而其取人之¶
額不均又設太學利誘之一&KR0151;監試漕試附試詐冐之捷¶
徑以啓其奔趨流浪之意其所以教者旣不本於徳行之¶
實而所謂藝者又皆無用之空言至於甚弊則其所謂空¶
言者又皆恠妄無稽而適足以敗壊學者之心志是以人¶
材日衰風俗日薄朝廷州縣每有一事之可疑則公卿大¶
夫官人百吏愕眙相顧而不知所出是亦可驗其爲教之¶
得失矣而議者不知其病源之所在反以程試文字之不¶
工爲患而唱爲混&KR0024;之說以益其弊或者知其不可又欲¶
<pb:KR4d0226_SBCK_069-17b>¶
斟酌舉行崇寕州縣三舎之法而使歲貢選士於太學其¶
說雖&KR0002;賢於混&KR0024;之云然果行此則士之求入乎州學者¶
必衆而今州郡之學錢糧有限將廣其額則食不足將仍¶
其舊則其勢之偏選之艱而&KR0151;之狹又將有甚於前日之¶
解額少而無所容也正使有以處之然使㳺其間者校計¶
得失於旦暮錙銖之間不得寧息是又不唯無益而損莫¶
大焉亦非計之得也盖嘗思之必&KR0082;乗時改制以漸復先¶
王之舊而善今日之俗則必如明道先生熈寕之議然後¶
可以大正其本而盡革其末流之弊如曰未暇則莫&KR0002;且¶
均諸州之解額以定其志立徳行之科以厚其本罷去詞¶
賦而分諸經子史時務之年以齊其業又使治經者必守¶
家法命題者必依章句答義者必通貫經文條舉衆說而¶
<pb:KR4d0226_SBCK_069-18a>¶
斷以巳意學校則遴選實有道徳之人使專教導以來實¶
學之士裁减解額舎選謬濫之恩以塞利誘之&KR0151;至於制¶
科詞科武舉之屬亦皆究其利病而頗更其制則有定志¶
而無奔競之風有實行而無空言之弊有實學而無不可¶
用之材矣此其大畧也其詳則繼此而遂陳之夫所以必¶
均諸州之解額者今之士子不安於郷舉而爭趨大學試¶
者以其本州解額窄而試者多大學則解額闊而試者少¶
本州只有解試一路大學則兼有舎選之捷徑又可以智¶
巧而經營也所以今日倡爲混&KR0024;之說者多是温福處婺¶
之人而他州不與焉非此數州之人獨多躁競而他州之¶
人無不廉退也乃其&KR0020;驅之有不得不然者耳然則今日¶
欲捄其弊而不以大均解額爲先務雖有良法豈能有所¶
<pb:KR4d0226_SBCK_069-18b>¶
&KR0024;哉故莫&KR0002;先令禮部取見逐州三舉終&KR0163;人數(太學終/塲人數)¶
(解試亦合分還/諸州理爲人數)通比舊額都數定以&KR0002;干分爲率而取其¶
&KR0002;干以爲新額(如以十分爲率而取其一則萬人/終&KR0163;者以百人爲額更斟酌之)又損大¶
學解額舎選取人分數使與諸州不至大叚殊絶(其見住/學人分)¶
(數懽許/仍舊)則士安其&KR0095;而無奔趨流浪之意矣所以必立徳¶
行之科者徳行之於人大矣然其實則皆人性所固有人¶
道所當爲以其得之於心故謂之徳以其行之於身故謂¶
之行非固有所作爲増益而欲爲觀聴之羙也士誠知用¶
力於此則不唯可以脩身而推之可以治人又可以及夫¶
天下國家故古之教者莫不以是爲先&KR0002;舜之命司徒以¶
敷五教命典樂以教胄子皆此意也至於成周而法始大¶
備故其人材之盛風俗之羙後世莫能及之漢室之&KR0004;尚¶
<pb:KR4d0226_SBCK_069-19a>¶
有遺法其選舉之目必以敬長上順郷里肅政教出入不¶
悖所聞爲稱首魏&KR0051;以來雖不及古然其九品中正之法¶
猶爲近之及至隋唐遂專以文詞取士而尚徳之舉不復¶
見矣積至于今流弊巳極其&KR0020;不可以不變而欲變之又¶
不可不以其漸故今莫&KR0002;且以逐州新定解額之半而又¶
折其半以爲徳行之科(如解額百人則以二十五人爲徳/行科盖法行之&KR0004;恐考察未精故)¶
(且取其半而又减其半/其餘五十人自依常法)明立所舉徳行之目(如八行/之&KR0011;)專委¶
逐縣令佐從實搜訪於省試後保明津遣赴州守倅審實¶
保明申部於當年六月以前以禮津遣限本年内到部撥¶
入太學於近上齋舎安排而優其廪給仍免課試長貳以¶
時延請詢考至次年終以次差充大小軄事又次年終擇¶
其&KR0057;異者特薦&KR0024;官餘令特赴明年省試比之餘人倍其¶
<pb:KR4d0226_SBCK_069-19b>¶
取人分數(如餘人二十取一則此科十而/取一盖解額中巳减其半矣)殿試各升一甲¶
其不中人且令住學以俟後舉其行義有&KR0220;學術無取舉¶
者亦當議罰則士知實行之可貴而不專事於空言矣所¶
以必罷詩賦者空言本非所以教人不足以得士而詩賦¶
又空言之&KR0057;者其無益於設教取士章章明矣然熈寕罷¶
之而議者不以爲是者非罷詩賦之不善乃專主王氏經¶
義之不善也故元祐&KR0004;議有改革而司馬温公吕申公皆¶
不欲復其欲復之者唯劉摯爲最力然不過以考校之難¶
而爲言耳是其識之卑而說之陋豈足與議先王教學官¶
人之本意哉今當直罷無可疑者如以習之者衆未欲遽¶
罷則限以三舉而遞損其取人之數俟其爲之者少而後¶
罷之則亦不駭於俗而其弊可革矣所以必分諸經子史¶
<pb:KR4d0226_SBCK_069-20a>¶
時務之年者古者大學之教以格物致知爲先而其考校¶
之法又以九年知&KR0011;通達強立不反爲大成盖天下之事¶
皆學者所當知而其理之載於經者則各有所主而不能¶
相通也况今樂經亡而禮經缺二戴之記巳非正經而又¶
廢其一焉盖經之所以爲教者巳不能備而治之者&KR0011;皆¶
舎其所難而就其所易僅窺其一而不及其餘則於天下¶
之事宜有不能盡通其理者矣&KR0002;諸子之學同出於聖人¶
各有所長而不能無所短其長者固不可以不學而其所¶
短亦不可以不辨也至於諸史則該古今興亡治亂得失¶
之變時務之大者如禮樂制度天文地理兵謀刑法之屬¶
亦皆當世所須而不可闕皆不可以不之習也然欲其一¶
旦而盡通則其&KR0020;將有所不能而卒至於不行&KR0002;合所當¶
<pb:KR4d0226_SBCK_069-20b>¶
讀之書而分之以年使天下之士各以三年而共通其三¶
四之一則亦&KR0002;無甚難者故今欲以易書詩爲一科而子¶
年午年試之周禮儀禮及二戴之禮爲一科而&KR0407;年試之¶
春秋及三傳爲一科而酉年試之(年分皆以省試/爲界義各二道)諸經皆¶
兼大學論語中庸孟子(義各/一道)論則分諸子爲四科而分年¶
以附焉(諸子則如荀揚王韓老荘之屬及本朝諸家文字/當别討論分定年數兼許於當年史傳中岀論二)¶
(道)䇿則諸史時務亦然(諸史則左傳國語史記兩漢爲一/科三國&KR0051;書南北史爲一科新舊)¶
(唐書五代史爲一科通鑑爲一科時務則律暦地理爲一/科通禮新儀爲一科兵法刑綂勑令爲一科通典爲一科)¶
(以次分年如經子/之法策各二道)則士無不通之經無不習之史皆可爲¶
當世之用矣其治經必專家法者天下之理固不外於人¶
之一心然聖賢之言則有淵奥爾雅而不可以臆斷者其¶
制度名物行事本末又非今日之見聞所能及也故冶經¶
<pb:KR4d0226_SBCK_069-21a>¶
者必因先儒巳成之說而推之借曰未必盡是亦當究其¶
所以得失之故而後可以反求諸心而正其繆此漢之諸¶
儒所以專門名家各守師說而不敢輕有變焉者也但其¶
守之太拘而不能精思明辨以求真是則爲病耳然以此¶
之故當時風俗終是淳厚近年以來習俗苟偷學無宗主¶
治經者不復讀其經之本文與夫先儒之傳注但取近時¶
科舉中選之文諷誦摹倣擇取經中可爲題目之句以意¶
杻揑妄作主張明知不是經意但取便於行文不暇恤也¶
盖諸經皆然而春秋爲&KR0057;甚主司不惟不知其繆乃反以¶
爲工而置之髙等習以成風轉相祖述慢侮聖言日以益¶
甚名爲治經而實爲經學之賊號爲作文而實爲文字之¶
妖不可坐視而不之正也今欲正之莫&KR0002;討論諸經之&KR0003;¶
<pb:KR4d0226_SBCK_069-21b>¶
各立家法而皆以注䟽爲主如易則兼取胡瑗石介歐陽¶
脩王安石邵雍程頥張載吕大臨楊時書則兼取劉敞王¶
安石蘇軾程頥楊時晁說之葉夢得吴棫薛季宣吕祖謙¶
詩則兼取歐陽脩蘇軾程頥張載王安石吕大臨楊時吕¶
祖謙周禮則劉敞王安石楊時儀禮則劉敞二戴禮記則¶
劉敞程頥張載吕大臨春秋則啖助趙正陸淳孫明復劉¶
敞程頥胡安國大學論語中庸孟子則又皆有集解等書¶
而蘇軾王雱吴棫胡寅等說亦可采(以上諸家更加考訂/増損如劉彛等說恐)¶
(亦可/取)令應舉人各占兩家以上於家狀内及經義卷子第¶
一行内一般聲說將來答義則以本說爲主而旁通他說¶
以辨其是非則治經者不敢妄牽巳意而必有据依矣其¶
命題所以必依章句者今日治經者旣無家法其穿鑿之¶
<pb:KR4d0226_SBCK_069-22a>¶
弊巳不可勝言矣而主司命題又多爲新竒以求出於舉¶
子之所不意於所當斷而反連之於所當連而反斷之大¶
抵務欲無理可解無說可通以觀其倉卒之間趨附離合¶
之巧其始盖出於省試上天之載無聲無臭儀刑文王之¶
一題然而當時傳聞猶以爲恠及今數年則無題不然而¶
人亦不之恠矣主司旣以此倡之舉子亦以此和之平居¶
講習專務裁剪經文巧爲闘飣以求合乎主司之意其爲¶
經學賊中之賊文字妖中之妖又不止於家法之不立而¶
巳也今旣各立家法則此弊勢當自革然恐主司習熟見¶
聞尚仍故態&KR0077;使舉子愈有拘礙不容下筆願下諸路漕¶
司戒勑所差考試官今後出題須依章句不得妄有附益¶
裁剪如有故違許應舉人依經直答以駁其繆仍經本州¶
<pb:KR4d0226_SBCK_069-22b>¶
及漕司陳訴將命題人重作行遣其諸州申到題目亦令¶
禮部國子監長貳㸔詳紏舉譴罰則主司不敢妄出恠題¶
而諸生得守家法無復敢肆妖言矣又按前賢文集䇿問¶
皆指事設疑據實而問多不過百十字嘉祐治平以前尚¶
存舊體而吕申公家傳記熈寕事乃云有司發䇿問必先¶
稱頌時政對者因大爲䛕詞以應之然則此風盖未逺也¶
今亦冝爲之禁使但條陳所問之疑畧如韓歐諸集之爲¶
者則亦可以觀士子之實學而息其䛕侫之姦心矣其必¶
使答義者通貫經文條陳衆說而斷以巳意者其說巳畧¶
具于家法之條矣盖今日經學之難不在於治經而難於¶
作義大抵不問題之小大長短而必&KR0082;分爲兩叚仍作兩¶
句對偶破題又須借用他語以暗貼題中之字必極於工¶
<pb:KR4d0226_SBCK_069-23a>¶
巧而後巳其後多者三二千言别無他意不過止是反復¶
敷衍破題兩句之說而巳如此不唯不成經學亦復不成¶
文字而使學者卒歳窮年枉費日力以從事於其間甚可¶
惜也欲更其弊當更寫卷之式明著問目之文而䟽其上¶
下文通約三十字以上次列所治之說而論其意又次旁¶
列他說而以巳意反復辯析以求至當之歸但令直論聖¶
賢本意與其施用之實不必如今日經義分叚破題對偶¶
敷衍之體毎道止限五六百字以上則雖多増所治之經¶
而答義不至枉費辭說日力亦有餘矣至於舊例經義禁¶
引史傳乃王氏末流之弊而論子史者不復訂以經指又¶
俗學卑近之失皆當有以正之使治經術者通古今議論¶
者識原本則庶乎其學之至矣其學校必選實有道徳之¶
<pb:KR4d0226_SBCK_069-23b>¶
人使爲學官以來實學之士裁减解額舎選謬濫之恩以¶
塞利誘之&KR0151;者古之太學主於教人而因以取士故士之¶
來者爲義而不爲利且以本朝之事言之如李廌所記元¶
祐侍講吕希哲之言曰仁宗之時太學之法寛簡國子先¶
生必求天下賢士真可爲人師者就其中又擇其&KR0057;賢者¶
如胡翼之之徒使專教導規矩之事故當是時天下之士¶
不逺萬里來就師之其㳺太學者端爲道藝&KR0091;弟子者中¶
心說而誠服之盖猶有古法之遺意也熈寕以來此法浸¶
壊所謂太學者但爲聲利之塲而掌其教事者不過取其¶
善爲科舉之文而嘗得雋於塲屋者耳士之有志於義理¶
者旣無所求於學其奔趨輻凑而來者不過爲解額之濫¶
舎選之私而巳師生相視漠然如行路之人間相與言亦¶
<pb:KR4d0226_SBCK_069-24a>¶
未嘗開之以徳行道藝之實而月書季考者又祗以促其¶
嗜利苟得冐昧無耻之心殊非國家之所以立學教人之¶
本意也欲革其弊莫&KR0002;一遵仁皇之制擇士之有道徳可¶
爲人師者以爲學官而久其任使之講明道義以教訓其¶
學者而又痛减解額之濫以還諸州罷去舎選　之法¶
而使爲之師者考察諸州所解徳行之士與諸生之賢者¶
而特命以官則太學之教不爲虚設而彼懐利干進之流¶
自無所爲而至矣如此則待&KR0024;之法固可罷去而混&KR0024;者¶
又必使與諸州科舉同日引試則彼有郷舉之可望者自¶
不復來而不患其紛冗矣至於取人之數則又嚴爲之額¶
而許其&KR0024;中之人從上㡬分特赴省試則其舎郷舉而來¶
赴&KR0024;者亦不爲甚失軄矣其計㑹監試漕試附試之&KR0011;亦¶
<pb:KR4d0226_SBCK_069-24b>¶
當痛减分數嚴立告賞以絶其冐濫其諸州教官亦以徳¶
行人充而責以教導之實則州縣之學亦稍知義理之教¶
而不但爲科舉之學矣至於制舉名爲賢良方正而其實¶
但得記誦文詞之士其所投進詞業亦皆無用之空言而¶
程試論䇿則又僅同覆射兒戯&KR0004;無益於治道但爲仕䆠¶
之捷徑而巳詞科則又習於謟䛕夸太之詞而競於駢儷¶
刻雕之巧&KR0057;非所以爲教至於武舉則其弊又不異於儒¶
學之陋也欲革其弊則制科當詔舉者不取其記誦文詞¶
而取其行義器識罷去詞業六論而直使待對於廷訪以¶
時務之要而不窮以&KR0046;僻難知之事詞科則當稍更其文¶
字之體使以深厚簡嚴爲主而以能辨析利害敷陳法度¶
爲工武舉則亦使學官放經義論䇿之制叅酌定議頒下¶
<pb:KR4d0226_SBCK_069-25a>¶
武經緫要等書而更加討論&KR0024;其遺逸使之誦習而立其¶
科焉則庶乎小大之材各得有所成就而不爲俗學之所¶
病矣夫如是是以教明於上俗羙於下先王之道得以復¶
明於世而其遺風餘韻又將有以及於方來與夫規規然¶
固守末流之弊法而但欲小變一二於其間者利害相絶¶
固有間矣草茅之慮偶及於此故敢私記其說以爲當路¶
之君子其或將有取焉¶
　　　天子之禮(如此者數叚先生&KR0004;欲以入禮書後又/謂&KR0002;如此&KR0077;是自巳著書也遂除去不)¶
(用今惟見此一叚豈/禘祫議之&KR0011;皆是歟)¶
天子之禮至尊無上其居處則内有六&KR0230;六宫外有三朝¶
五門其嬪御侍衛飲食衣服貨賄之官皆領於冢宰其冕¶
弁車旗宗祝巫史卜筮瞽侑之官皆領於宗伯有師以道¶
<pb:KR4d0226_SBCK_069-25b>¶
之教訓有傳以傳其徳義有保以保其身體有師氏以㣲¶
詔之(㣲下本/有訓字)有保氏以諌其惡前有凝後有丞左有輔右¶
有弼其侍御僕從罔匪正人以旦夕承弼厥辟出入起居¶
罔有不欽發號施令罔有不&KR0391;在輿有旅賁之規(旅賁勇/士掌執)¶
(戈楯夾/車而趨)位宁有官師之典(門屏之間/謂之宁)&KR0029;几有訓誦之諌(工/師)¶
(所誦之諫書/之於几也)居&KR0230;有暬御之箴(暬近/也)臨事有瞽史之道宴¶
居有工師之誦史爲書(太史君/舉則書)瞽爲詩工又誦箴諌大夫¶
規誨士傳言庶人謗啇旅于市(旅陳也陳貨物/以示時所貴尚)百工獻藝¶
(獻其技藝/以喻政事)動則左史書之言則右史書之(其書春秋尚/書有存者)御¶
瞽㡬聲之上下(㡬猶察也/察其存樂)不幸而至於有過則又有爭臣¶
七人靣列廷爭以正捄之盖所以養之之備至於如此是¶
以㳟巳南靣中心無爲以守至正而貌之㳟足以作肅言¶
<pb:KR4d0226_SBCK_069-26a>¶
之從足以作乂視之明足以作哲聴之聦足以作謀思之¶
&KR1078;足以作聖然後能以八柄馭群臣八綂馭萬民而賞無¶
不慶刑無不威逺無不至邇無不服&KR0019;&KR0003;所謂奉&KR0002;天道¶
建&KR0022;設都&KR0035;后王君公承以大夫師長不惟逸豫惟以亂¶
民武王所謂亶聦明作元后元后作民父母所謂天降下¶
民作之君作之師惟其克相上帝寵綏四方箕子所謂皇¶
建其有極歛時五福用敷錫厥庶民惟時厥庶民于汝極¶
錫汝保極董子所謂正心以正朝廷正朝廷以正百官正¶
百官以正萬民正萬民以正四方者正謂此也何謂六&KR0230;¶
六宫曰王大寢一小寢五大寢聴政故嚮明而治故在前¶
小寢釋服燕息也故在後其小寢一寢在中四寢在於四¶
角春居東北夏居東南秋居西南冬居西北&KR0095;王之月居¶
<pb:KR4d0226_SBCK_069-26b>¶
中后之六宫正宫在前五宫在後其制如王之五寢何謂¶
三朝五門曰王宫之外門一曰皐門二曰雉門三曰庫門¶
四曰應門五曰路門(又曰虎門又曰卑門此鄭司農說也/康成以雉門在庫門外而設兩觀)¶
其朝在雉門之外者曰外朝在路門之外者曰治朝路寢¶
之廷曰内朝(皐門之内外朝也朝士掌其法小司農掌其/政列三槐與九&KR0068;設嘉石與肺石而朝諸侯)¶
(聴詔詢大事在焉應門之内治朝也司士正其位宰夫掌/其法大儀正王之位而日王視朝在焉路門之内燕朝也)¶
(大儀正其位掌擯相族人朝焉玉藻曰朝服以視朝退適/路寢&KR0234;政然則王日視朝於治朝而退聴政於燕朝矣雉)¶
(門之外懸象治所以待民應門之外設宗廟社稷所以嚴/神位路門之外則九室九郷朝焉路寢之内亦九室九殯)¶
(居/焉)外朝之法朝士掌之左九&KR0068;&KR0012;卿大夫位焉群士在其¶
後右九&KR0068;公侯伯子男位焉群吏在其後靣三槐三公位¶
焉州長衆庶在其後左嘉石平罷民焉右肺石達窮民焉¶
(小宗伯職曰建國之神位右社稷左宗廟然則外朝在庫/門之外皐門之内與今司徒府有天子以下大㑹殿亦古)¶
<pb:KR4d0226_SBCK_069-27a>¶
(之外朝哉周天子諸侯皆有三朝一内朝/二外朝之在路門之内者或謂之燕朝)何謂貨賄曰有¶
太府以受其貨賄之入關市之賦以待王之膳服&KR0022;中之¶
賦以待賔客四郊之賦以待稍秣家稍之賦以待匪頒&KR0022;¶
甸之賦以待工事&KR0022;縣之賦以待幣帛&KR0022;都之賦以待宗¶
祀山澤之賦以待喪紀幣餘之賦以待賜予凡&KR0022;國之貢¶
以待予用凡萬民之貢以&KR0182;府庫凡式貢之餘財以供玩¶
好之用而金玉玩好玉府掌之良兵良器内府掌之王后¶
世子衣服之用則外府掌之¶
　　　滄洲精舎釋菜儀¶
前期獻官以下皆盛服(今用深/衣涼衫)掌儀設神座用席先聖南¶
向配位西向從祀位東西向設祝版於先聖位之右設香¶
爐香案香合於堂中設&KR0021;器於神坐前每位各左一&KR0508;(今/用)¶
<pb:KR4d0226_SBCK_069-27b>¶
(&KR0238;盤實/以脯果)右一豆(今用&KR0238;盤/實以笋菜)設犠尊一於堂上東南隅(今以/瓦尊)¶
(代)加勺&KR0456;設燭四於堂中二於東西從祀位之前設洗二¶
於東階之東(盥洗在東/爵洗在西)卓一於洗東卓上箱二(巾東/爵西)設獻¶
官位於堂下北靣分奠者二人次之諸生又次之皆北向¶
西上及期獻官以下序立於東廊下掌儀帥執事者升堂¶
實酒饌賛者一人引獻官升堂&KR0039;閱降就堂下位分奠官¶
及諸生各就位賛者一人離位少前再拜訖進立於主人¶
之右西向曰再拜在位者皆再拜掌儀祝司尊者皆升掌¶
儀立於東序西向祝立於阼階上西向司尊者立於尊南¶
北向賛引獻官詣盥洗之南北向立盥手&KR0868;手升焚香再¶
拜降再詣盥&KR0868;如&KR0004;詣爵洗南北向立洗爵以授賛升詣¶
尊所西向立賛以爵授獻官司尊舉&KR0456;酌酒獻官以爵授¶
<pb:KR4d0226_SBCK_069-28a>¶
賛俱詣先聖前獻官北向跪賛跪授爵獻官執爵三祭奠¶
爵於籩之間俛伏興少立祝詣獻官之左東向跪讀祝訖¶
興復位獻官再拜次詣盥洗爵如&KR0004;洗諸配位爵訖賛者¶
以盤兼捧升酌詣配位如&KR0004;儀但不讀祝獻官復位當獻¶
官詣配位酌獻時賛者二人各引分奠官分行東西從祀¶
禮盥洗以下並如配位之儀(東先/西後)分奠訖復位在位者皆¶
再拜退¶
　　獻者(賛者)分奠二人(賛者二人)¶
　　祝　掌儀者¶
　　司尊¶
　　　趙壻親迎禮大略¶
前期女氏使人張陳其婿之室及　具饌設椅卓置於堂¶
<pb:KR4d0226_SBCK_069-28b>¶
中東西相對各置柸匕著&KR0188;果於卓上酒壼在案席之後¶
别置卓子於席南注子置其上¶
壻盛服(主人醮/子之禮)乗馬至女氏之門下馬俟于次女尊長(父/母)¶
(醮子/之禮)出迎壻於門外揖遜而入至于&KR0550;事主人升自阼階¶
立西向壻升自西階北靣再拜(向内拜/宅裏去)主人不答拜姆奉¶
女出中門至于&KR0550;事壻揖之至婦轎前舉簾以俟姆奉婦¶
登車下簾壻揖主人主人不降送壻乗馬在前婦車在後¶
皆以二燭前導以行壻先至&KR0550;事俟婦下車揖遂導以入¶
婦從之賛者導壻揖婦而先婦從之適其室婦從者布席¶
於閫内東方壻從者布席於西方壻立于東席婦立于西¶
席婦拜壻答拜壻爲婦舉蒙頭訖揖婦坐壻東婦西從者¶
斟酒壻揖婦同祭酒舉飲從者置殽壻揖婦同&KR0021;殽食畢¶
<pb:KR4d0226_SBCK_069-29a>¶
又斟舉飲饌不&KR0021;三斟亦如之此參酌古人合牢之禮乃¶
徹饌¶
晦庵先生朱文公文集卷第六十九終¶
　　　　　　　　　　　福州府懦學訓導鄭璉校正¶
