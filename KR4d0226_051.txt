# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:57.449833
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0282-051晦庵先生朱文公文集-卷第五十一.
<pb:KR4d0226_SBCK_051-1a>¶
晦庵先生朱文公文集卷弟五十一¶
書(問荅/一本作知舊/門人問荅)¶
　　　答董叔重(銖)¶
示喻日用功夫更於&KR0053;拾持守之中就思慮萌處察其孰¶
是天理孰是人欲取此舎彼以致敬義夾持之功爲佳讀¶
書亦是如此先自㸔大指却究諸&KR0003;一一就自巳分上體¶
當出來庶幾得力耳易字之&KR0003;前累奉報鄙意但不欲學¶
者切切於此不急之外務耳必欲與名相稱則以叔重易¶
之蓋取通書其重無加焉耳之義如何如何¶
　　　答董叔重¶
所論心之存亡得之前日得正思書&KR0003;得終未明了適荅¶
之云此心有正而無邪故存則正不存則邪不知渠㸔得¶
<pb:KR4d0226_SBCK_051-1b>¶
復如何也但來喻所謂深體大原而涵養之則又不必如¶
此正惟操則自存動静始終不越敬之一字而巳近方見¶
得伊洛拈出此字眞是聖學眞的要妙功夫學者只於此¶
處著實用功則不患不至聖賢之域矣¶
　　　答董叔重¶
書中所喻兩義比皆改定大學在徳粹處孟子似巳寫去¶
矣但所疑捜尋急迫之病恐是用心太過使然所云&KR0036;見¶
之端只平日省覺提撕處便是只要人就此接續向下推¶
究令其開闊即不曽&KR0003;等待尋討將來做功夫也今所改¶
者亦其詞有未瑩或重&KR0232;處耳大意只是如此也¶
　　　答董叔重¶
所喻數&KR0003;甚善更宜加意涵養於日用動静之間爲佳不¶
<pb:KR4d0226_SBCK_051-2a>¶
然徒爲空言無益而有害也¶
　　　答董叔重¶
　君子務本一章集注云本猶根也君子務本本立而道¶
　生言君子凡事專用力於根本根本既立其道自生如¶
孝弟則是行仁之本不務乎此則仁道無自而生也銖¶
　竊妄謂仁固孝弟之本有仁而後有孝弟(伊川曰仁是/性孝弟是用)¶
　然仁道生也生莫先於孝弟蓋其油然内&KR0036;至精實而¶
　無僞自然不可已者莫如愛親從兄之心故伊川曰仁¶
　主於愛愛莫大於愛親愛則仁之施仁則愛之理也仁¶
　者愛之理而愛莫大於愛親故推行仁道自孝弟始是¶
　乃行仁之根本也根本既立則親親而仁民仁民而愛¶
　物至於廓然太公無所不愛而有以全盡其仁道之大¶
<pb:KR4d0226_SBCK_051-2b>¶
則皆由此本旣立而自生生有不可遏者耳此所謂本¶
立而道自生也生者生生不窮之意伊川所謂其道充¶
大是也非無本而漸生之謂猶之木焉根本既立則枝¶
葉生茂而不可巳苟無其本枝葉安自而生哉又程子¶
　曰盡得孝弟便是仁恐在盡字上是聖人人倫之至之¶
意(盖孝弟亦通上下而/言猶忠恕之爲道也)或人謂由孝弟可以至仁則孝¶
弟與仁是二本矣妄意揣度如此乞賜逐一垂誨¶
大槩且用此意涵泳乆之自見得失後皆放此¶
　程子曰循物無違謂信竊謂物者事物之物有是事則¶
　循是事而無所違無是事則不鑿空而爲之&KR0003;此與以¶
　實之謂信意相似或者謂物者理也實循是理而無所¶
　違有反身而誠之意蓋孟子有諸巳之&KR0003;不知是否又¶
<pb:KR4d0226_SBCK_051-3a>¶
　程子所謂盡物之謂信者銖所未喻豈盡巳之謂忠者¶
　處於巳者無不盡盡物之謂信者施於物者必以實歟¶
　則必以實施於物者亦無不盡矣其所謂表裏内外者¶
　蓋惟其存於巳者必盡則其施於物也必實在已自盡¶
　之謂忠推是忠而行之之謂信雖然曽子之三省必亦¶
　各致其功未必恃此而責彼也乞賜逐一垂誨¶
或者之&KR0003;非是¶
　程子曰公而以人體之故爲仁銖昔嘗問此語於先生¶
　先生曰體猶體物之體猶易所謂幹事其意若謂人之¶
　生具此形即有此性有此性則有此理與生俱生完具¶
　無欠只爲蔽於私所以不行若能公則此理便自周流¶
　充足不假於外(此理即所謂仁/也仁者愛之理)故程子曰仁之道只消¶
<pb:KR4d0226_SBCK_051-3b>¶
　道一公字然伊川又恐人將公便喚作仁故曰公須以¶
　人體之(體猶/主也)銖當時雖省記先生是此意恐記得差誤¶
　乞賜垂誨¶
此下數&KR0003;大槩皆近之更宜涵泳而實履之不可只如此¶
&KR0003;過無益於事也¶
　賢賢易色一章竊謂上蔡所謂如惡惡臭如好好色天¶
　下之誠意無以加此好徳如好色亦可謂好徳之至也¶
　此語似甚精而或者乃謂不若張子韶曰學所以明人¶
　倫也好徳不好色則夫婦之倫正似恐不必推&KR0003;至此¶
　然上蔡之&KR0003;與伊川所謂見賢則變易顔色愈加㳟敬¶
　好善而誠也二&KR0003;孰精又子夏之意以謂人能如此則¶
　雖人以爲未嘗學子夏必以爲巳學也玩其語意則子¶
<pb:KR4d0226_SBCK_051-4a>¶
　夏未嘗不欲人學然其語不無病不若夫子所謂行有¶
　餘力則可以學文者爲有本末先後故集註特著呉氏¶
　之&KR0003;所以垂訓者精矣乞賜垂誨¶
當從謝氏&KR0003;¶
　夫子温良㳟儉讓以得之一章竊謂程子之意固巳明¶
　白謝氏曰學者&KR0026;於聖人威儀之間亦可以進徳矣此¶
　語似甚精而或者乃謂不若張子韶曰温良恭儉譲固¶
　不可以不學要當學聖人之道以求其自然&KR0036;見者若¶
　乃矯僞其行粉飾其容此又聖門所誅也銖竊謂夫子¶
　徳容至於如是固有徳盛仁熟而其自然之光輝著見¶
　於外學者之學聖人固不當矯情飾貌徒見其外而不¶
　養其中也然容色辭氣之間亦學者所當用功之地而¶
<pb:KR4d0226_SBCK_051-4b>¶
致知力行之原今不於此等處存養涵蓄學聖人氣象¶
　不知復於何者爲學聖人之道乎竊謂學者内外交相¶
養之功正當熟玩此等氣象自别不知是否又儉節制¶
也節制莫是自然有法度繩約之意否温良譲有和易¶
　氣象㳟儉有&KR0770;恪氣象謝氏所謂㤗然如春&KR0770;然如秋¶
　是也併乞逐一垂誨¶
如張氏&KR0003;則郷黨篇可廢矣¶
　三年無改於父之道一章銖自㓜年則見先生與程先¶
　生反復論此一叚當時固莫能曉近來思之竊謂程子¶
　所謂孝子居䘮志存守父在之道不必主事而言者頗¶
　爲的當請試言其所思而得之者以求教志者志趣其¶
　心之所趣者是也行者行實行其志而有成也父在子¶
<pb:KR4d0226_SBCK_051-5a>¶
　不得專於行事而其志之趣向可知故&KR0026;其志父没則¶
　子可以行其志矣其行實&KR0064;白故&KR0026;其行然三年之間¶
　疾痛哀慕其心方皇皇然望望然若父之存而庶幾於¶
　親之復見豈忍以爲可以得行已志而遽改以從巳志¶
　哉存得此心則於事有不得不改者吾迫於公議不得¶
　巳而改之亦無害其爲孝矣若夫其心自幸以爲於是¶
　可以行巳之志而於前事不如巳意者則遂遽改以從¶
　巳之志則不孝亦大矣豈復論其改之當與不當哉蓋¶
　孝子處心親雖有存没之間而其心一如父在不敢自¶
　專况謂之父道則亦在所當改而可以未改者三年之¶
　間如白駒過&KR0169;此心尚不能存而一不如志率然而改¶
　則孝子之心安在哉故夫子直指孝子之心推見至隱¶
<pb:KR4d0226_SBCK_051-5b>¶
　而言不必主事言也若乃外迫公議内懷欲改而方且¶
　隱忍遷就以俟三年而後改焉則但不失經文而巳大¶
　非聖人之意矣妄論如此不知稍不畔否乞賜垂誨¶
此&KR0003;得之然前軰巳嘗有此意矣更湏子細體認不可只¶
如此&KR0003;過¶
　君子不重則不威一章程子曰人安重則學堅固范氏¶
　游氏推明其&KR0003;精矣然味其經文竊謂恐不若吕氏曰¶
　學則知&KR0011;通逹故不至於蔽固蓋若作一事&KR0003;則&KR0154;不¶
　曰君子不重則不威而學不固乎不重則不威有篤敬¶
　意學則不固有致知意(學固兼知與行而言而夫子言/之於此則學又自有專&KR0003;知意)¶
　主忠信竊謂忠信蓋誠實之意蓋自理而言則謂之誠¶
　實自人所行而言則謂之忠信其實一也故伊川曰忠¶
<pb:KR4d0226_SBCK_051-6a>¶
　信者以人言之要之則實理也無友不如巳者程先生¶
　以謂上蔡云與不勝巳者友鈍&KR0417;了人此語誠是然人¶
　之求友固不可無此心而亦不可必也必欲求勝巳者¶
　而後友則勝巳者亦不與我友矣聖人用心不如是子¶
　夏教其門人以擇交之道曰可者與之其不可者拒之¶
　此未爲過也而子張猶以爲不可則不勝巳者不與之¶
　友聖人氣象恐不如是楊氏所謂如巳者合志同方而¶
　巳不必勝已也似以此言爲當銖嘗問之曰恐如此其¶
　弊或至於無責善輔仁之益先生曰道不同不相爲謀¶
　然銖思之終恐未安蓋味聖人語意正謂人好與不巳¶
　若者處故爲此言以戒之無與毋通禁止之辭聞之李¶
　氏曰人皆求勝巳者友則愚與魯幾於無友矣然世人¶
<pb:KR4d0226_SBCK_051-6b>¶
　知與賢巳處者常少而軋巳者常多此學所以不進有¶
　志於學則不如巳者宜非所友此意不知近是否乞賜¶
　垂誨¶
學則不固程范游&KR0003;是毋友不如巳者李&KR0003;是¶
　顔子不改其樂章程子嘗曰昔受學於周茂叔毎令尋¶
　仲尼顔子樂處所樂何事銖豈當躐等妄論及此但近¶
　見一朋友講論次&KR0003;及此覺得&KR0003;入玄妙且又拘牽於¶
　鮮于侁之問使顔子樂道則不爲顔子之&KR0003;&KR0003;入空寂¶
　去因試妄意揣度以謂聖賢所以皇皇汲汲者正謂欲¶
　求得本心而巳苟得其本心以制萬事則天下之樂何¶
　以加此區區貧窶豈足以累其心顔子在陋巷人不堪¶
　憂而顔子獨樂者正樂此而巳此與求仁而得仁又何¶
<pb:KR4d0226_SBCK_051-7a>¶
　怨之意近似孟子曰君子所性雖大行不加窮居不損¶
　所性謂所得於性者君子所得於性分之内雖大行窮¶
　居不爲加損樂莫大焉不知如此揣度不至大叚礙理¶
否乞賜垂誨¶
此等處不可彊&KR0003;且只㸔顔子如何做功夫若學得它功¶
夫便見得它樂處非思慮之所能及也¶
　書金縢曰我之弗辟我無以告我先王一叚按馬鄭氏¶
　皆音辟爲避其意蓋謂管蔡流言成王既疑周公公乃¶
　避居東都二年之乆以待成王之察及成王遭風雷之¶
變啓金縢之書迎公來返乃攝政方始東征所謂罪人¶
　斯得者成王得其流言之罪人也陳少南吳才老從之¶
　而詆先儒誅辟之&KR0003;銖竊謂周公之誅管蔡與伊尹之¶
<pb:KR4d0226_SBCK_051-7b>¶
放太甲皆聖人之變唯二公至誠無愧正大明白故行¶
　之不疑未可以淺俗之心窺之也此辟字與蔡仲之命¶
所謂致辟之辟同安得以辟爲避且使周公委政而去¶
　二年之乆不幸成王終不悟而小人得以乗間而入則¶
　周家之禍可勝言哉周公是時不知何以告我先王也¶
　觀公之告二公曰我之弗辟我無以告我先王其言正¶
　大明白至誠惻怛則區區嫌疑有所不敢避矣惟有此¶
　心無愧而先王可告也自㓗其身而爲匹夫之諒周公¶
　豈爲之哉妄意如此乞賜垂誨¶
辟字當從古註&KR0003;¶
　微子篇曰詔王子出迪我舊云刻子一叚銖於三仁之¶
去就死生未知其所以當留當去當死之切當不可易¶
<pb:KR4d0226_SBCK_051-8a>¶
　處嘗讀微子書見其所以深憂宗國之將亡至於成疾¶
　爲狂瞶耄無所置身其心切矣然終不言於紂以庶幾¶
　萬一感悟而遽爲之去是必有深意者東坡則曰箕子¶
　在帝乙時以微子長且賢欲立之而帝乙不可卒立紂¶
　紂忌此兩人故箕子曰子之出固其道也我舊所云者¶
　害子子若不出則我與子皆危矣微子之吿箕子若欲¶
　與之俱去然微子曰吾三人者各行其志自用其心之¶
　所安者而巳人各自以其意貢于先生微子去之以續¶
　先王之國箕子爲之奴以全先王之祀比干以諌而死¶
　爲不&KR0018;先王也而林少頴亦從其&KR0003;以爲二人處危疑¶
　之地身居嫌&KR0169;不可彊諌徒死又無益故微子雖欲謀¶
　於箕子以救紂之顚隮然箕子以謂我興受其敗(猶言/我起)¶
<pb:KR4d0226_SBCK_051-8b>¶
(而諌則/受其禍)不可以復諌又不可居位故微子遁逃以避禍¶
　而箕子隱晦以自存惟比干不處嫌疑故彊諌而死三¶
　人所處之&KR0020;不同故各行其志以自逹于先王而巳審¶
　如是&KR0003;則微子箕子皆未嘗諌無乃屑屑然避嫌逺禍¶
　以苟存乎唐孔氏曰我興受其敗者我適起而受其禍¶
　敗不可逃免然殷滅之後我不事異姓不能與人爲臣¶
　僕示必欲以死諌紂但箕子之諌適值紂怒未甚故得¶
　不死耳微子告二人而獨箕子答者比干與箕子意同¶
　經省文也竊謂孔氏去古未逺(唐孔氏蓋推/本安國之意)其言必有¶
　所㨿蓋嘗因是妄謂微子以宗國將亡不勝其憂愁無¶
　聊之心而謀出處於箕子比干故箕子爲言我興受其¶
　敗不可逃免當與宗國俱爲存亡故雖商祀或至淪亡¶
<pb:KR4d0226_SBCK_051-9a>¶
　我亦誓不臣屬他人蓋將諌紂紂不聴亦不敢苟全逃¶
　死而比干無一言者孔氏所謂心同不復重言是也其¶
　後比干果以諌死而箕子乃不死者比干&KR0004;心豈欲徒¶
　死以沽名哉所以諌者庶幾吾言得行而紂改焉耳紂¶
　既不改而言益切故紂遂殺之則比干亦不得而逃死¶
　耳箕子&KR0004;心亦豈欲隱晦自存苟全其生哉亦猶比干¶
　之諌冀吾言得行而紂改焉耳紂既不改而囚之偶不¶
　死耳紂囚之而不置之死則箕子豈固欲自經於溝瀆¶
　而爲匹夫之諒哉故因遂徉狂而爲奴蓋亦未欲即死¶
　庶幾彌縫其失而冀其萬有一開悟耳蓋諌行而紂改¶
　過者二子之本心也諌不行而或死或囚者二子所遇¶
　之不同爾使紂而囚比干意比干亦未敢即死也使紂¶
<pb:KR4d0226_SBCK_051-9b>¶
　而殺箕子箕子敢求全哉二子易地則皆然矣至於箕¶
　子爲微子之計則其意豈不以謂吾二人者皆宗國之¶
　臣利害休戚事體一同皆當與社稷俱爲存亡不可復¶
　顧明哲保身之義然而微子國之元子也往者紂未立¶
　吾嘗言於帝乙而立子帝乙不從而立紂是以紂卒疑¶
　吾兩人故吾舊所云者足以害于子若起諌紂則紂益¶
　生疑非惟不從害必先及子而併我危矣死分也不足¶
　惜而未有毫髪益於紂而遽死可惜也東萊所謂人先¶
　有疑心則雖盡忠與言而未必不疑盖疑心先入而爲¶
　之主是也故微子不可留但當遯逃而出乃合於道又¶
　况我與比干既留諌以事紂則存亡未可知萬一不死¶
　罔爲人臣僕此心巳堅定則亦不可使成湯以來廟不¶
<pb:KR4d0226_SBCK_051-10a>¶
　血食况汝爲元子又居危疑之地義當逃去萬有一全¶
宗祀可也此三子者其制行不同各出於至誠惻怛之¶
　心無所爲而爲之故孔子並稱三仁或以此歟妄意如¶
　此乞賜諄切垂誨¶
此&KR0003;得之史記亦&KR0003;箕子諌而&KR0013;囚也¶
咸有一徳竊謂一者其純一而不雜徳至於純一不雜¶
　所謂至徳也所謂純一不雜者蓋歸於至當無二之地¶
無纎毫私意人欲間雜之猶易之常中庸之誠也&KR0003;者¶
多以咸有一徳爲君臣同徳咸有一徳固有同徳意而¶
　一非同也言君臣皆有此一徳而巳蘇氏曰聖人如天¶
時殺時生君子如水因物賦形天不違仁水不失平惟¶
　一故新惟新故一一故不流新故無斁此語似是不知¶
<pb:KR4d0226_SBCK_051-10b>¶
　可以作如此㸔否乞賜垂誨¶
此篇先言常徳庸徳後言一徳則一者常一之謂終始惟¶
一時乃日新蘇氏&KR0003;未的當可更退歩就實做工夫處㸔¶
　盤庚言其先王與其群臣之祖父若有真物在其上降¶
　災䧏罰與之周旋從事於日用之間者銖竊謂此亦大¶
　槩言理之所在質諸&KR0017;而無疑爾而殷俗尚&KR0017;故以其¶
　深信者&KR0730;之夫豈亦真有一物耶乞賜垂誨¶
&KR0017;神之理聖人蓋難言之謂真有一物固不可謂非真有¶
一物亦不可若未能曉然見得且闕之可也¶
　銖竊謂書序之作出於聖人無疑學者觀書得其序則¶
　思過半矣班固言書之所起逺矣至孔子纂時上斷於¶
　堯下訖于周凡百篇而爲之序言其作意而林少頴乃¶
<pb:KR4d0226_SBCK_051-11a>¶
　謂書序乃歴代史官轉相授受以書爲之總目者非孔¶
　子所作今玩其語意非聖人其孰能與於此哉書序言¶
　成湯既沒太甲元年玩其語意則是成湯沒而太甲立¶
　太甲既立不明伊尹放諸桐三年則是太甲服湯之䘮¶
　旣不明伊尹遂使居於湯之墓廬三年而克終允徳也¶
　或者乃曰孟子曰湯崩太丁未立外丙二年仲壬四年¶
　湯沒六年而太甲立太甲服仲壬之䘮夫服仲壬之䘮¶
　而廬於乃祖之墓恐非人情伊川謂太丁未立而死外¶
　丙方二&KR0010;仲壬方四&KR0010;乃立太子之子太甲而或者又¶
　謂商人以甲乙爲兄弟之名則丙當爲兄而壬當爲弟¶
　豈有兄二嵗弟乃四&KR0010;乎按皇極經世圖紀年之次則¶
　太甲實繼成湯而立無疑不知外丙二年仲壬四年之¶
<pb:KR4d0226_SBCK_051-11b>¶
　&KR0003;當作如何訓釋乞賜垂誨¶
書序恐只是經師所作然亦無證可考但决非夫子之言¶
耳成湯太甲年次&KR0057;不可考不必妄爲之&KR0003;讀書且求義¶
理以爲反身自修之具此等殊非所急也¶
　西伯戡&KR0058;舊&KR0003;多指文王惟陳少南吕伯㳟薛季&KR0173;以¶
　爲武王呉才老亦曰乘黎恐是伐紂時事(武王未&KR0091;王/亦只&KR0091;西伯)¶
(而/巳)銖按書序言殷始咎周周人乗黎則殷自此以前未¶
　嘗惡周也殷始有惡周之心而周又乗襲戡勝近畿之¶
　&KR0058;國迫於王都且見征伐(黎在漢上黨郡壷&KR0028;紂都/朝歌上黨在朝&KR0084;之西)此¶
　祖伊所以恐而奔告於受曰天旣訖我殷命曰恐曰奔¶
　告曰訖我殷命則其事&KR0020;亦且迫矣恐非文王時事也¶
　文王率殷之叛國以事紂而孔子亦稱其三分天下有¶
<pb:KR4d0226_SBCK_051-12a>¶
其二以服事殷爲至徳所謂有事君之小心者正文王¶
　之事孔子所以謂之至徳也當時征伐雖或有之未必¶
迫於畿甸然史記又謂文王伐犬戎密須敗&KR0132;國&KR0132;即¶
　&KR0058;也史記文王得專征伐故伐之二&KR0003;未知孰是乞賜¶
垂誨¶
此等無證據可且闕之¶
　服父母之䘮而祭祀祖先當衣何服與居母䘮而見父¶
　居父母䘮而見祖父母其朔旦&KR0010;節上夀爲禮各衣何¶
　服父母在而遭所生䘮(謂非/出母)不知合衣何服合與不合¶
　設几筵出聲哭舅姑俱存而子婦丁其父母憂雖合奔¶
　䘮然卒哭後必當復歸恐三年之服自不可改遇節序¶
　變遷不審可以&KR0036;哀出聲否見舅姑及從舅姑以祭不¶
<pb:KR4d0226_SBCK_051-12b>¶
　知所易當何服乞賜垂誨¶
古者居䘮三年不祭(見曽/子問)其見祖父母之屬古人亦有節¶
文不盡記然上夀之禮自不合與所生母䘮禮律亦有明¶
文更宜詳考亦當稍避尊者乃爲安耳如女巳適人爲父¶
母服朞禮律亦甚明若有舅姑難以&KR0036;哀於其側從祭但¶
畧去華盛之服可也¶
　　　答董叔重¶
　人心之體虚明知覺而巳但知覺從義理上去則爲道¶
　心知覺從利欲上去則爲人心此人心道心之别也所¶
　謂利欲如口之於味目之於色之&KR0011;非遽不好但不從¶
　義理上去則墮於人欲而不自知矣¶
亦是¶
<pb:KR4d0226_SBCK_051-13a>¶
　中庸之中字本是指時中之中而言然所以能時中者¶
　以其有是不偏&KR0029;者爲本故中庸之中實兼二義非如¶
　中和之中專指性也致中者如立乎天地四方之中未¶
　感者無一息之不然致和者如處一堂一室之中隨處¶
　得宜無少乖戾無時而不然也或者有疑於中庸中和¶
　二中字不同故妄論如此不知於章句意無大悖否¶
無一息之不然當改云無一息之少差¶
　曽&KR0039;言志氣象固是從容灑落然其所以至此則亦必¶
　嘗有所用力矣知其所用力處則知堯舜事業&KR0039;優爲¶
　之然堯舜事業亦非一事要必如&KR0039;用力則不難爲但¶
　道理自有淺深所至亦有高下&KR0039;資質高合下見得聖¶
　人大本如此故其平日用力之妙必有超乎事物之外¶
<pb:KR4d0226_SBCK_051-13b>¶
　而爲應事物之本者其視三子規規於事爲之未者固¶
　有間矣然一事一物亦各有一事一物之理學者大本¶
　功夫固當篤至亦必循下學上逹之序逐件逐事理㑹¶
　到底乃能内外縝宻親切不差&KR0039;言志甚高而行不掩¶
　焉&KR0026;其舎瑟&KR0029;門亦可見矣盖道理無纎毫空闕不周¶
　滿處外面&KR0138;有罅漏則於道體爲有虧矣或謂曽&KR0039;只¶
　是天資見得大頭腦如此元不曽用力又謂&KR0039;已見到¶
　如此天下萬事皆無不了者恐皆一偏之論也未知是¶
　否¶
此條大槩近似而語意不宻且㸔它見得道理分明觸處¶
通貫處是箇甚底可也¶
　　　答董叔重¶
<pb:KR4d0226_SBCK_051-14a>¶
　或曰天地之數五十有五而大衍之數五十何也銖竊¶
　謂天地之所以爲數不過五而巳五者數之祖也蓋參¶
　天兩地三陽而二隂三二各隂陽錯而數之所以爲數¶
　五也是故三其三三其二而爲老陽老隂之數兩其三¶
　一其二而爲少隂之數兩其二一其三而爲少陽之數¶
　皆五數也河圖自天一至地十積數凡五十有五而其¶
　五十者皆因五而後得故五虚中若無所爲而實廼五¶
　十之所以爲五十也(一得五而成六二得五而成七三/得五而成八四得五而成九五得)¶
(五而成十無此定數/則五十者何自來耶)洛書自一五行至九五福積數凡¶
　四十有五而其四十者亦皆因五而後得故五亦虚中¶
　若無所爲而實乃四十之所以爲四十也(一六共宗而/爲太陽之位)¶
(數二七共朋而爲少隂之位數三八成友而爲少陽之/位數四九同道而爲太隂之位數不得此五數何以成)¶
<pb:KR4d0226_SBCK_051-14b>¶
(此四/十耶)即是觀之河圖洛書皆五居中而爲數宗祖大&KR0283;¶
之數五十者即此五數&KR0283;而乗之各極其十則合爲五¶
十也是故五數散布於外爲五十而爲河圖之數散布¶
於外爲四十而爲洛書之數衍而極之爲五十而爲大¶
衍之數皆自此五數始耳是以於五行爲土於五常爲¶
信水火木金不得土不能各成一氣仁義禮智不實有¶
之亦不能各爲一徳此所以爲數之宗而揲蓍之法必¶
衍而極於五十以見於用也不知是否¶
此&KR0003;是¶
變者化之漸化者變之盡蓋化無㾗迹而變有頭靣逐¶
漸消縮以至於無者化也陽化爲剛隂化爲柔暖化爲¶
　寒是也其&KR0020;浸長突然改換者變也隂變爲陽柔變爲¶
<pb:KR4d0226_SBCK_051-15a>¶
　剛寒變爲暖是也陽化爲隂是進極而回故爲退隂變¶
　爲陽則退極而上故爲進故曰變化者進退之象也陽¶
　化爲隂隂變爲陽者變化也所以變化者道也道者本¶
　然之妙變化者所乗之機故隂變陽化而道無不在兩¶
　在故不測故曰知變化之道者其知神之所爲乎不審¶
　可作如此㸔否¶
亦得之¶
　隂陽若以推行言之不過一氣之運而巳所謂一動一¶
　静互爲其根也以闔闢言之則有兩物所謂分隂分陽¶
　兩儀立焉也旣曰隂陽又曰柔剛者隂陽以氣言剛柔¶
　則有形質矣此猶四象之有老少亦如以子午卯酉分¶
　言隂陽也不知是否¶
<pb:KR4d0226_SBCK_051-15b>¶
闔闢與動静無異易中以對待言者自多不必引此也¶
　在天成象在地成形變化見矣變化非因形象而後有¶
　也變化流行非形象則無以見故因形象而變化之迹¶
　可見也日月星辰象也山川動植形也象陽氣所爲形¶
　隂氣所爲然陽中有隂則日星陽也月辰隂也隂中有¶
　陽則山隂而川陽然隂陽又未嘗不相錯而各自爲隂¶
　陽細推之可見矣不知是否¶
亦是¶
　乾以易知與易則易知之知字不同乾以易知知猶主¶
　也知如知郡縣之知蓋乾健不息惟主於生物如瓶施¶
　水無他艱阻故以易知太始也易則易知言人體乾之¶
　易故曰直無艱阻而人易知之也¶
<pb:KR4d0226_SBCK_051-16a>¶
文義亦得之¶
　孟子曰口之於味也目之於色也耳之於聲也鼻之於¶
臭也四肢之於安佚也性也(此性字專指氣而/言如性相近之性)有命焉¶
(此命字兼理與氣而言如貧/賤之安分富貴之有節是也)仁之於父子也義之於君¶
　臣也禮之於賔主也智之於賢者也聖人之於天道也¶
　命也(此命字專指氣而言所遇&KR0063;不&KR0063;所造/有淺深厚薄清濁之分皆係乎氣禀也)有性焉(此/性)¶
(字專指理而言如/天地之性之性)不知可作如此㸔否¶
此&KR0003;分得好¶
　中和者性情之徳也寂感者此心之體用也此心存則¶
　寂然時皆未&KR0036;之中感通時皆中節之和心有不存則¶
　寂然者木石而巳大本有所不立也感通者馳肆而巳¶
　逹道有所不行也故夫動静一主於敬戒謹恐懼而謹¶
<pb:KR4d0226_SBCK_051-16b>¶
　之於獨焉則此心存而所寂感無非性情之徳也不知¶
　是否¶
亦是¶
　極之爲言究竟至極不可有加之謂以狀此理之名義¶
　則舉天下無以加此之稱也故常在物之中爲物之的¶
　物無之則無以爲根主而不能以有立故以爲在中之¶
　義則可而便訓極爲中則不可以有形者論之則如屋¶
　之有脊棟囷&KR0338;之有通天柱常在此物之中央四面八¶
　方望之以取正千條萬别本之以有生禮所謂民極詩¶
　所謂四方之極其義一也未知推&KR0003;如此是否¶
是¶
　近見一書名廣川家學蓋董逌彦逺所爲所論亦稍正¶
<pb:KR4d0226_SBCK_051-17a>¶
　不知有傳授否其爲人如何如曰心者性之所寓也所¶
貴於養心者以性之在心也又曰形之靈者曰魄氣之¶
　神者曰䰟既生&KR0334;矣魄内自有陽氣氣之神者名之曰¶
　䰟附形之靈者謂&KR0004;生時耳目手足運動啼呼爲聲此¶
　則魄之爲靈也附氣之神者謂精神性識漸有所知此¶
　則附氣之神也䰟在&KR3552;先附&KR0334;以神此等&KR0003;得亦無甚¶
　病否¶
旣生&KR0334;陽曰䰟謂&KR0138;有魄便有䰟自&KR0004;受胞胎時巳具足¶
矣不可言漸有所知然後爲䰟也董氏有詩解自謂其論¶
&KR0028;雎之義暗與程先生合但其它文澁難曉集傳中論京¶
師之屬頗祖其&KR0003;又㨿黄端明行狀&KR0003;圍城中作祭酒嘗¶
以僞楚之命慰諭諸生它事不能盡知也¶
<pb:KR4d0226_SBCK_051-17b>¶
　近見曽彦和論彭蠡既瀦引漢志豫章九水合于湖漢¶
　東至彭澤入江禹貢漢水入江而湖漢九水見遏於江¶
　北於是自匯爲彭蠡則彭蠡之水本受湖漢之水欲入¶
　江而爲江漢所遏因却而自瀦蓋漢水未入江之前則¶
　彭蠡未瀦故曰東匯澤爲彭蠡此&KR0003;自當但又有曰彭¶
　蠡之瀦以受其江漢而不能絀蘇氏味别之&KR0003;則非也¶
　又言九江即是洞庭引漢志沅水漸水元水底水叙水¶
　酉水澧水湘水資水皆合洞庭中東入于江江則過之¶
　而巳九水合于洞庭澤故洞庭亦可名九江若謂江分¶
　九道則經當曰九江旣道而不曰孔殷當曰播爲九江¶
　而不曰過九江矣然林少頴辨其不然不知洞庭之澤¶
　果是受此水之入否然彭蠡自有源而非受江漢而成¶
<pb:KR4d0226_SBCK_051-18a>¶
　九江爲洞庭而不在潯陽南則無可疑矣若彦和之於¶
　禹貢雖未盡善亦攷索精詳勝它人也¶
曽彦和&KR0003;書精&KR0054;舊㸔得不子細不知其巳有此&KR0003;但漢¶
志不知湖漢即是彭蠡而曰源出雩都至彭蠡入江此爲¶
大謬恐彦和亦不能正也九江之&KR0003;今亦只可大槩而言¶
恐當時地入三苗禹亦不能細考若論小水則湖南尚有¶
蒸瀟之屬况兼湖北諸水上流其数不止於九若實計入¶
湖之水只是湘沅澧之屬三四而巳又不能及九也漢水¶
未入江之前彭蠡未瀦此亦未是江流甚大漢水入之未¶
必能有所増益也大率今人不敢&KR0003;經文有誤故如此多¶
方囬互耳¶
　孟子集註古公亶甫下註云太王公劉九世孫五世而¶
<pb:KR4d0226_SBCK_051-18b>¶
　斬下注云父子相&KR0071;爲一世按史記自公劉至古公凡¶
　十世今謂九世豈不數古公巳身耶然按&KR0206;詩集傳云¶
　公劉復修后稷之業十世而太王徙居岐山之陽則疑¶
　孟子集註或錯九字否又按明道行狀云先生五世而¶
　上居中山之&KR0054;野高祖始賜第京師則高祖五世祖也¶
　而上即爲六世是通巳身數矣伏乞垂誨¶
通數即計巳身爲數曰祖曰孫則不當計巳身蓋謂之祖¶
孫則是指它人而言矣史傳及今人文字以髙祖之父爲¶
五世祖甚多無可疑也¶
　　　答董叔重¶
　程先生論中庸鳶飛魚躍處曰與必有事焉而勿正心¶
　之意同活潑潑地銖詳先生舊&KR0003;蓋謂程子所引必有¶
<pb:KR4d0226_SBCK_051-19a>¶
　事焉與活潑潑地兩語皆是指其實體而形容其流行¶
　&KR0036;見無所&KR0417;礙&KR0029;着之意(其曰必者非有人以必之曰/勿者非有人以勿之者蓋謂)¶
(有主張是者而實/未嘗有所爲耳)今&KR0003;則謂必有事焉而勿正心者乃¶
　指此心之存主處活潑潑地云者方是形容天理流行¶
　無所&KR0417;礙之妙蓋以道之體用流行&KR0036;見雖無間息然¶
　在人而見諸日用者&KR0004;不外乎此心故必此心之存然¶
　後方見得其全體呈露妙用顯行活潑潑地畧無&KR0417;礙¶
　耳所謂必有事而勿正心者若有所事而不爲所累云¶
　爾此存主之要法蓋必是如此方得見此理流行無礙¶
　耳銖見得此&KR0003;似無可疑而朋友間多主舊&KR0003;蓋以程¶
　子文義觀之其曰與曰同而又以活潑潑地四字爲注¶
　云則若此兩句皆是形容道體之語然舊&KR0003;誠不若今¶
<pb:KR4d0226_SBCK_051-19b>¶
　&KR0003;之實舊&KR0003;讀之不精未免使人眩瞀迷惑學者能實¶
　用力於今&KR0003;則於道之體用流行當自有見然又恐非¶
　程子當日之本意伏乞明賜垂誨¶
舊&KR0003;固好似渉安棑今&KR0003;若見得破則即此須&KR0119;之頃此¶
體便巳洞然不待&KR0003;盡下句矣可更猛箸精彩稍似遲慢¶
便蹉過也¶
　性與氣雖不相離元不相雜孟子論性獨指其不雜者¶
　言之其論情才亦如此要必如程張二先生之&KR0003;乃爲¶
　備耳不知是否¶
甚善集注中似巳有此意矣¶
　吕芸閣云性一也流形之分有剛柔昏明者非性也有¶
　三人焉皆一目而别乎色一居乎宻室一居乎帷箔之¶
<pb:KR4d0226_SBCK_051-20a>¶
下一居乎廣廷之中三人所見昏明各異豈目不同乎¶
隨其所居蔽有厚薄爾銖竊謂此言分别得性氣甚明¶
若移此語以喻人物之性亦好銖頃嘗以日爲喻以爲¶
大明當天萬物咸覩亦此日耳蔀屋之下容光必照亦¶
此日耳日之全體未嘗有小大只爲隨其所居而小大¶
　不同耳不知亦可如此諭人物之性否伏乞指誨¶
亦善¶
　周霄問君子仕乎一叚霄意蓋以孟子不見諸侯爲難¶
　仕故舉此問以諷切之孟子所言皆告以君子急仕之¶
　意所引禮曰諸侯耕&KR0135;以供粢盛一叚疑指爲貧而仕¶
　者言蓋仕非爲貧也然有爲貧而仕者則君子於仕亦¶
　可謂急矣然仕之心未嘗不急仕之道則不可以急而¶
<pb:KR4d0226_SBCK_051-20b>¶
不由其道也蓋欲急仕者君子之仁不由其道不敢仕¶
　者君子之義義行則仁存未有違義而可以爲仁也大¶
　率孟子教人多因人情而制之以義此所以卓乎非異¶
　端之&KR0003;所能知也伏乞垂誨¶
此章但言不仕無義未見爲貧而仕之意¶
禮曰别子爲祖繼别爲宗繼禰者爲小宗有百世不遷¶
　之宗有五世則遷之宗竊謂君適長爲世子繼先君正¶
　統自母弟以下皆不得宗其次適爲别子不得禰其父¶
　則不可宗嗣君又不可無統屬故立爲先君之族大宗¶
　之祖所謂别子爲祖也其適子繼之則爲大宗凡先君¶
　所出之子孫百宗之百世不遷故曰大宗者繼别子之¶
　所自出也(吕氏言别子所自出者謂别子所出之先君/也如魯季友乃桓公别子所自出故爲桓公)¶
<pb:KR4d0226_SBCK_051-21a>¶
(一族之大宗/不知是否)百世不遷者以其統先君之子孫而非綂¶
　别之子孫也别子之庶長義不禰别子而自爲五世小¶
宗之祖其適子繼之則爲小宗小宗者繼别子庶子之¶
　所自出也故惟及五世五世之外則無服蓋以其統别¶
　之子孫而非統先君之子孫也不知是否伏乞垂誨¶
宗子有公子之宗有大宗有小宗國家之衆子不繼世者¶
若其間有適子則衆兄弟宗之爲大宗若皆庶子則兄弟¶
宗其長者爲小宗此所謂公子之宗者也別子即是此衆¶
子旣沒之後其適長者各自繼此别子即是大宗直下相¶
傳百世不遷别子之衆子既沒之後其適長子又宗之即¶
爲繼禰之小宗毎一易世高祖廟毀則同此廟者是爲&KR0221;¶
免之親不復相宗矣所謂五世而遷也¶
<pb:KR4d0226_SBCK_051-21b>¶
　孟子集注序&KR0003;言史記言孟子受業子思之門人注云¶
　趙氏注及孔叢子亦皆云孟子親受業於子思銖謂趙¶
　&KR0302;所注必有所考孔叢子恐是僞書似不必引此書如¶
　何¶
孔叢子雖僞書然與趙岐亦未知其孰先後也姑存亦無¶
害¶
　史記謂孟子之書孟子自作趙&KR0302;謂其徒所記今&KR0026;七¶
　篇文字筆&KR0020;如此决是一手所成非魯論比也然其間¶
　有如云孟子道性善言必稱堯舜亦恐是其徒所記孟¶
　子心曾略加刪定也此非甚緊切以朋友間或有疑此¶
　者嘗以此荅之恐未是也伏乞垂誨¶
或恐是如此¶
<pb:KR4d0226_SBCK_051-22a>¶
　　答董叔重¶
參天兩地&KR0029;數天之象圎圎者徑一而圍三叄天者叄¶
其一也地之象方方者徑一而圍四兩地者兩其二也¶
故叄其一而爲三者因圎象而有三數也兩其二而爲¶
　四者因方象而爲四數也叄天兩地則爲數者五故天¶
　地之數皆五也三三爲六則爲老陽老隂之數兩其三¶
　一其二則爲少隂之數兩其二一其三則爲少陽之數¶
故叄天兩地者數之祖也未知是否¶
圍四者以二爲一故其一隂而爲二故曰叄天兩地今曰¶
兩其二而爲四則不得爲叄天兩地矣天一而圍三地一¶
而圍四然天全用而地半用故叄天爲三而兩地爲二也¶
今曰二二爲四非是¶
<pb:KR4d0226_SBCK_051-22b>¶
揲蓍之數以四爲主蓋四者數之用也太陽一少隂二¶
少陽三太隂四其位四也分揲掛歸必四營也揲之亦¶
必以四故皆以四爲主故老陽三十六少隂三十二少¶
陽二十八太隂二十四皆四約之也及其揲也五四爲¶
竒五除掛一四不除掛一皆爲四者一所謂竒也九八¶
爲偶九除掛一八不除掛一則爲四者二所謂偶也是¶
皆以四數爲主不知是否¶
四營恐與四揲不相&KR0028;¶
　河圖之數不過一竒一偶相錯而巳故太陽之位即太¶
　隂之數少隂之位即少陽之數少陽之位即少隂之數¶
太隂之位即太陽之數見其迭隂迭陽隂陽相錯所以¶
　爲生成也天五地十居中者地十亦天五之成數蓋一¶
<pb:KR4d0226_SBCK_051-23a>¶
　二三四巳含六七八九者以五乗之故也蓋數不過五¶
　也洛書之數因一二三四以對九八七六其數亦不過¶
　十蓋太陽占第一位巳含太陽之數少隂占第二位巳¶
　含少隂之數少陽占第三位巳含少陽之數太隂占第¶
　四位巳含太隂之數雖其隂陽各自爲數然五數居中¶
　太陽得五而成六少隂得五而成七少陽得五而成八¶
　太隂得五而成九則與河圖一隂一陽相錯而爲生成¶
　之數者亦無以異也不知可如此㸔否啓䝉言其數與¶
　位皆三同而二異三同謂一三五二異謂河圖之二在¶
　洛書則爲九河圖之四在洛書則爲七也蓋一三五陽¶
　也二四隂也陽不可易而隂可易陽全隂半隂常從陽¶
　也然七九特成數之陽所以成二四生數之隂則雖陽¶
<pb:KR4d0226_SBCK_051-23b>¶
　而實隂雖易而實未嘗易也不知是否¶
所論甚當河圖相錯之&KR0003;&KR0057;佳¶
　隂陽以氣言剛柔則有形質可見矣至仁與義則又合¶
　氣與形而理具焉然仁爲陽剛義爲隂柔仁主&KR0036;生義¶
　主&KR0053;歛故其分屬如此或謂楊子雲君子於仁也柔於¶
　義也剛蓋取其相濟而相爲用之意¶
仁體剛而用柔義體柔而用剛¶
　艮其背不&KR0023;其身者止而止也所謂静而止其所也行¶
　其庭不見其人者行而止也所謂動而止其所也静而¶
　止其所者是只見道理所當止處不見巳身之有利害¶
　禍福也動而止其所者只見道理所當行處不見在人¶
　之有彊弱貴賤也古人所以舎生取義殺身成仁者不¶
<pb:KR4d0226_SBCK_051-24a>¶
&KR0023;其身也所以不侮鰥寡不畏彊禦者不見其人也然¶
　惟不&KR0023;其身者乃能不見其人故曰動静各止其所而¶
　必以主夫静者爲本焉所以自源而徂流也程先生所¶
　謂止於所不見則無以亂其心而止乃安是又就做工¶
　夫上言¶
不&KR0023;其身不見其人推&KR0003;甚善然亦不專在此日用精粗¶
蓋無不然也程先生&KR0003;自是其所見如夫子&KR0143;傳文言未¶
必文王之本意也¶
　　　答董叔重¶
辱惠問并以長牋喻及銘墓之意&KR0057;以愧仄今年多病異¶
於常時又以築室遷居之擾殊無好况文字本不能作前¶
後所辭甚多但以叔重如此見屬獨不可辭因留來人累¶
<pb:KR4d0226_SBCK_051-24b>¶
日不得功夫此三數日又覺傷冷時作寒&KR0044;意緒&KR0057;不佳¶
今日小定方能力疾草定奉&KR0009;又更與允夫訂之或有疑¶
則見告可改也但此間辭人之多幸且勿廣爲佳今所作¶
先丈誌文易就亦因得好行狀故不費力數年前有相屬¶
作一大誌銘者事緒既多而狀文全&KR0011;新唐書體至今整¶
頓不得也&KR0098;夫所作令祖墓表&KR0057;佳近&KR0010;難得此文也¶
　　　與黃子耕¶
祭禮極難處竊意神主唯長子得奉祀之官則以自隨影¶
像則諸子各傳一本自隨無害也支子之祭先儒雖有是¶
言然竟未安向見范丈兄弟所定支子當祭旋設&KR0083;牓於¶
位祭訖而焚之不得巳此或可采用然禮文品物亦當少¶
損於長子或但一獻無祝亦可也¶
<pb:KR4d0226_SBCK_051-25a>¶
　　　答黃子耕¶
熹數年來疾病日侵患難交至氣血凋瘁大非往時之比¶
來日無幾甚思與四方士友并力切磋以求無&KR0018;師傅之¶
託而不可得毎一念之徒増永歎而巳子耕近日所用工¶
處頗得力否向時&KR0003;得致知兩字亦頗散漫望更思之復¶
以見諭也¶
　　　答黃子耕¶
新除甚佳闕亦不逺否但聲利海中溺人可畏耳前書所¶
謂格物主敬者甚善但主敬方是小學存養之事未可便¶
謂篤行須修身齊家以下乃可謂之篤行耳日用之間且¶
更力加持守而體察事理勿使虚度光隂乃是爲學表裏¶
之實近至浙中見學者工夫議論多靠一邉殊可慮耳¶
<pb:KR4d0226_SBCK_051-25b>¶
　　　答黃子耕¶
時事傳聞不一然亦未知是否衰病閑散既無所效其區¶
區亦不敢深問也示諭且㸔大學俟見大指乃及它書此¶
意甚善但看時須是更將大叚分作小叚字字句句不可¶
容易放過常時暗誦黙思反覆研究未上口時須教上口¶
未通透時須教通透巳通透後便要純熟直得不思索時¶
此意常在心胷之間驅遣不去方是此一叚了又換一叚¶
㸔令如此數叚之後心安理熟覺得工夫省力時便漸得¶
力也近日㸔得朋友間病痛&KR0057;更親切都是貪多務廣匆¶
遽渉獵所以凢事草率粗淺本欲多知多能下稍一事不¶
知一事不能本欲速成反成虚度&KR0010;月但能反此如前所¶
云試用嵗月之功當自見其益矣至於作無益語以本心¶
<pb:KR4d0226_SBCK_051-26a>¶
正理揆之誠是何&KR0024;於事但人不作自巳功夫向外馳走¶
便見得此等事重若果見得自巳分上合做底事千條萬¶
端有終身勉勉而不能盡者則亦自當不暇及此矣¶
　　　答黃子耕¶
示喻爲學之意甚善但恐更須㸔令簡㓗明白親切令下¶
功夫處約而易守乃佳耳别&KR0083;兩條亦覺繁雜本末始終¶
之&KR0003;只是要人先其本後其未先其始後其終耳不必如¶
此多&KR0003;也格物只是就一物上窮盡一物之理致知便只¶
是窮得物理盡後我之知識亦無不盡處若推此知識而¶
致之也此其文義只是如此&KR0138;認得定便請依此用功但¶
能格物則知自至不是别一事也¶
格物致知只是窮理聖賢欲爲學者&KR0003;盡曲折故又立此¶
<pb:KR4d0226_SBCK_051-26b>¶
名字今人反爲名字所惑生出重重障礙添技接葉無有¶
了期要須認取本意而就中㸔得許多曲折分明便依此¶
實下功夫方見許多名字並皆脫離而其功夫實處却無¶
欠闕耳¶
　　　答黄子耕¶
示及疑義比舊益明㓗矣但尚有繁雜處且就正經平白¶
玩味乆當自見親切處自然直截簡易也正淳伯豐近皆¶
得書學皆進益可喜泉漳之間亦得一二學者將來可望¶
不虚爲此行也但經界一事恐未有人承當而豪右不樂¶
異論蠭起遂且悠悠耳在官一年不能爲民興利而除害¶
亦未能盡此爲可恨也長孺之去甚勇但曽守解事何乃¶
至此昨晚得趙帥書亦云然甚可恠也¶
<pb:KR4d0226_SBCK_051-27a>¶
　　　答黃子耕¶
喜憂悴無憀無足言者治葬結廬二事皆在來年今且造¶
一小書院以爲往來幹事休息之處它時亦可藏書宴坐¶
然巳不勝其勞費未知來年復如何也來喻云云足見講¶
學自脩之力甚慰所望所謂動上求静亦只是各止其所¶
皆中其節則其動者乃理之當然而不害其本心之正耳¶
近脩大學此章或問頗詳今謾錄去可以示斯逺也¶
或問喜怒憂懼人心之所不能無也而曰有是一者則¶
　心不得正而身不可脩何哉人之心湛然虚明以爲一¶
　身之主者固其本體而喜怒憂懼隨感而&KR0063;者亦其用¶
　之所不能無者也然必知至意誠無所私係然後物之¶
　未感則此心之體寂然不動如鑑之空如衡之平物之¶
<pb:KR4d0226_SBCK_051-27b>¶
　既感則其妍&KR0896;高下隨物以&KR0063;皆因彼之自爾而我無¶
　所與此心之體用所以常得其正而能爲一身之主也¶
　以此而視其視必明以此而聴其聴必聰以此而食食¶
　必知味身有不脩者哉苟其胷中一有不誠則物之未¶
　感而四者之私巳主於内事之巳至而四者之動常失¶
　其節甚則&KR0064;於其氣而反動其心此所以反覆循環常¶
　失其正而無以主於身也以無主之身應無窮之物其¶
　不爲仰靣貪㸔鳥回頭錯應人者幾希孟子所論平旦¶
　之氣與先立乎其大者正謂此耳¶
　　　答黄子耕¶
熹湘中之行&KR0004;但以私計不便懇辭然愚意尚無固必既¶
而乃有决不可行者遂至投劾諸公蓋巳厭之然猶不肯¶
<pb:KR4d0226_SBCK_051-28a>¶
以此爲名又以病辭然後得免世途艱險乃至如此本非¶
欲以是爲高也歸來巳一年矣而卜葬未遂築室未成自¶
春來無日不病見苦脚氣寒&KR0044;伏枕巳兩日矣大抵血氣¶
日衰雖是舊病亦如新證未知能復得幾時也示諭爲學¶
之意及中庸疑義皆比舊儘詳宻矣病中㸔得恐不子細¶
略䟽一二在别&KR0083;餘俟旦夕附便奉報也¶
　　　别&KR0083;¶
所論二先生&KR0003;中庸以體用言之甚善¶
吕氏詭激之&KR0003;本亦無病聖人之道廣大寛平豈以詭激¶
爲事但世之狃常習故者借之以成其私則不可不察耳¶
不可以此而廢彼也¶
呂氏盡心以知性此語有病躬行以盡性此却得之蓋孟¶
<pb:KR4d0226_SBCK_051-28b>¶
子言盡其心者知其性也則是人之所以能盡其心者以¶
其能知性故也大學所謂知至而後意誠是也¶
民受天地之中以生是始生之生義與産字相似忠信所¶
以進徳此叚&KR0004;只是解終日乾乾是終日對越在天之義¶
下文因而&KR0003;天字道理其間有許多分别如&KR0003;如在其上¶
如在其下亦只是實有此理自然昭著形而上爲道形而¶
下爲器如今事物莫非天理之所在然一物之中其可見¶
之形即所謂器其不可見之理即所謂道然兩者未嘗相¶
離故曰道亦器器亦道於此見得透徹則亦豈有今與後¶
巳與人之間哉¶
率性之謂道非是人有此性而能率之乃謂之道但&KR0003;自¶
然之理循將去即是道耳道與性字其實無甚異但性字¶
<pb:KR4d0226_SBCK_051-29a>¶
是渾然全體道字便有條理分别之殊耳脩道之謂教乃¶
是聖人脩此道以爲教於天下如禮樂刑政之&KR0011;是也諸¶
&KR0003;多端然細考程先生&KR0003;其要不過如此其間亦有&KR0003;得¶
不相似處恐是當時論亦未定也¶
人心道心之&KR0003;甚善蓋以道心爲主則人心亦化而爲道¶
心矣如郷黨所記飲食衣服本是人心之&KR0036;然在聖人分¶
上則渾是道心也¶
　　　答黃子耕¶
病中不宜思慮凡百可且一切放下專以存心養氣爲務¶
但加趹静坐目視鼻端注心臍腹之下乆自温暖即漸見¶
功効矣¶
　　　答黃子耕¶
<pb:KR4d0226_SBCK_051-29b>¶
熹&KR0004;意到此即遣人招正淳伯豐及余正叔而此間事繁¶
財匱時論又方擾擾令人憂懼不知所以爲計遂未能及¶
幸因書爲致此意徐&KR0026;事&KR0020;如何乃敢議此也¶
　　　答黃子耕¶
兩書皆領所云云何不安之甚今日仕宦只是如此既未¶
免出來只得忍耐勉其力之所及而巳日用之間更㸔自¶
家分内許多道理甚底是欠闕底隨處操存隨處玩索不¶
妨自有餘樂何至如此焦躁耶所聞豈有是事政使有便¶
遭貶責亦是臣子之常分但恨力不及耳¶
　　　答黃子耕¶
伏枕月餘巳分必死自入夏以來却稍輕减但今餘證狂¶
來頗亦廢事明年便當七十據禮而論亦合衰殘無足深¶
<pb:KR4d0226_SBCK_051-30a>¶
嘆也但此道衰微方頼朋友潜思固守以庶幾於乆逺年¶
來僅得伯豐最爲可望乃復盛年奄至大故聞之傷悼不¶
能爲懷非獨以平日徃來遊好之情而巳聞其親年高遭¶
此何以堪處江西朋友書來却皆言其子曉事此則猶爲¶
不幸之幸欲遣一人持書致奠并弔其家而力不能辦今¶
有書信不免奉煩爲尋的便附往若相去不逺更得專人¶
取其回書以來&KR0057;所望也所喻職事縷縷備悉既是出來¶
仕宦此等自不能免耗金文字以目昏未能盡讀然其大¶
槩巳可見矣改秩後授一湖北淮南僻縣優哉悠哉聊以¶
卒嵗此乃今日最上䇿也¶
　　　答黃子耕¶
兩辱手示得詳近况良以爲慰竟從銓部調逺邑而歸既¶
<pb:KR4d0226_SBCK_051-30b>¶
無冐進之嫌又絶矯亢之累所處甚精吾黨足以増氣矣¶
甚幸甚賀聞湖北深僻民少事稀無迎送督促之煩以優¶
游讀書此今日仕宦之最佳處想嵗下了却令兄位下一¶
二事便可行矣自分寧取道應亦不逺但恨相望益逺衰¶
晚沈痼無復相見之期此爲恨耳伯豐子弟如何自其云¶
亡念之不能巳蓋朋友中敏悟未有其比意其它日可以¶
任傳付之責者非獨爲遊好之私情也¶
　　　答黃子耕¶
知赴官有期僻逺之郷官事簡少可以讀書進學若如此¶
實做得三年功夫比之奔走塵埃俯仰應接殊未爲失計¶
也來喻更欲於經史中求簡易用功處此亦别無它巧只¶
是且將所巳學者反復玩味不厭重&KR0232;乆之當覺意味愈¶
<pb:KR4d0226_SBCK_051-31a>¶
深逺理致愈明白耳此外昔所未學亦有切於修巳治人¶
之實者更以暇時量力探討使其表裏精粗通貫浹洽則¶
於本原之地亦將打成一片無處不得力矣有如衰朽百¶
病交攻常時氣滿心腹今日乍寒痛甚幾不能起&KR0026;此氣¶
&KR0090;餘日幾何然毎開卷及與朋友講論未嘗不覺其有起¶
予之益况如賢者春秋尚富精力尚彊其可不自勉乎安¶
仁經界文字其畫一中所言戸部行下者即是李仲水所¶
行其言本縣措置者即是當來邑中推廣其&KR0003;雖未及一¶
一細&KR0026;然亦可以見其不苟之意郷在臨漳訪問打量筭¶
法得書數種比此加詳然郷民卒乍不能通曉反成費力¶
後得一法只於田叚中間先取正方歩數却計其外尖斜¶
屈曲處約凑成方却自省事恨爲私意浮議所揺不得盡¶
<pb:KR4d0226_SBCK_051-31b>¶
力其間以見均田平賦之効今讀所示尤使人悵然也¶
　　　答曹立之¶
伊川先生帖摹勒甚精石巳謹具但工力未至更旬日亦¶
當可成或即去此亦可屬同官畢其事也范詩無甚&KR0036;明¶
不知前軰讀書何故却只如此苟簡不可曉也熹近得蜀¶
本吕與叔先生易&KR0003;却精約好㸔方此傳寫或未見當轉¶
&KR0009;也録示陸兄書意甚佳近大冶萬正淳來訪亦能言彼¶
講論曲折大槩比舊有間矣但覺得尚有兼主舊&KR0003;以爲¶
隨時立教不得不然之意似此意思却似漸有揜覆不明¶
白處以故包顯道軰仍主先入尚以讀書講學爲充塞仁¶
義之禍(此語楊子直在/南豐親聞其&KR0003;)而南軒頃亦云&KR0019;夣泉者&KR0045;眉瞬¶
目云云恐不若直截剖判便令今是昨非平白分明使學¶
<pb:KR4d0226_SBCK_051-32a>¶
者各洗舊習以進於日新之功不宜尚復疑貳祕藏以滋¶
其惑也旦夕亦有人去臨川自當作書更和陸兄也進賢¶
宰昨日亦得書論易數條巳據鄙見報之未知以爲如何¶
耳¶
　　　答曹立之¶
所錄示二書甚善但所謂不可以一&KR0003;片言立定門戸則¶
聖賢之教未嘗不有一定之門戸以示衆人至於逐人分¶
上各随其病痛而箴藥之則又自有曲折然亦分明直截¶
無所隱祕回互令人理㑹不得也隨巳分修習隨巳見&KR0026;¶
書學者只得如此其至不至明道與不明道則在其人功¶
力淺深恐亦不可謂此爲雖不中不逺者而别求顔曽明¶
道見古人用心底竒特工夫也極欲一見渠兄弟更深究¶
<pb:KR4d0226_SBCK_051-32b>¶
此而未可得向許此來今賤迹既不定想其聞此旱暵又¶
未必成來深以爲恨也程丈諸&KR0003;亦有鄙意所未安者以¶
未參識不欲劇論但未知立之見得宥辟未&KR0036;等語如何¶
若巳無疑即不須論矣立之所疑太極之&KR0003;甚當此恐未¶
易以口舌争也輔養人主心術與開陳善道排抑倿邪正¶
是相資爲用不可作兩事㸔如公仲之事則人主本有畏¶
相畏義之心而近習之智尚淺故其爲蔽也未深是以幸¶
而有濟若使趙侯之歌者先覺其所薦之能害巳而有以¶
間之則公仲者又如何而爲計邪元祐諸公不能開導君¶
心固爲有罪然謂不當斥逐小人使至相激則亦未通但¶
當時施行有過當處此則不可不監耳陳太丘亦是不當¶
權位故可以逶迤亂世而免於小人之禍若以其道施之¶
<pb:KR4d0226_SBCK_051-33a>¶
朝廷而無所變通則亦何望其能有益於人之國哉然此¶
恐亦姑論其理之當然若熹自爲之則必有甚於元祐諸¶
公之所爲而䧟於范滂陽球之禍必矣氣質一定不能自¶
易奈何奈何近得程丈文字論及&KR0112;尺制度此中無人及¶
文字可討論尚未及報但告糴進賢甚&KR0041;其留意亦以此¶
取怒於府帥使人不自安也立之所與趙子直論事甚佳¶
如熹自度必不能濟當世之務然渠軰作此議論見識亦¶
適可保身不犯世患耳其不能濟世恐亦無以異也¶
　　　答萬正淳¶
心生道之&KR0003;恐未安大抵此叚是張思叔所記多以巳意¶
文先生之辭恐不能無少失真也繼之者善繼之爲義接¶
續之意言既有此道理其接續此道理以生萬物者莫非¶
<pb:KR4d0226_SBCK_051-33b>¶
善而物之成形即各具此理而爲性也試以此意推之當¶
得其㫖也¶
　　　答萬正淳¶
所論大㮣只是如此但日用間須有箇欛柄方有執捉不¶
至走失若只如此空蕩蕩地恐無撈摸也中只是應事接¶
物無過不及中間恰好處閱理之精涵養之乆則自然見¶
得矣¶
　　　答萬正淳¶
　人傑昨答伯豐書云示及浩氣&KR0003;所謂浩然之氣集義¶
　所生既與道義渾然而無間然道義則實助之以逹其¶
　用是氣雖生於集而其&KR0182;也却能爲道義之&KR0135;此數語¶
　&KR0036;明集注之&KR0003;甚佳子約以爲未安乃是大綱上㸔得¶
<pb:KR4d0226_SBCK_051-34a>¶
　不分明但上蔡語子約辨之似當然上蔡本因孟子郷¶
　爲今爲之言而生血氣盛衰之論則上蔡之論亦未可¶
專以爲非也觀子約之論誠可見其用功實處但鄙見¶
　竊謂界分有未甚明故其論辨多疵病不審先生以爲¶
　如何¶
子約之病乃賔主不明非界分不明也不知論集義所生¶
則義爲主論配義與道則氣爲主一向都欲以義爲主故¶
失之若如其言則孟子數語之中兩句巳相&KR0232;矣天下豈¶
有如此絮底聖賢耶子約見得道理大叚支離又且固執¶
巳見不能虚心擇善所論不同處極多不但此一義也伯¶
豐&KR0003;得極分明朋友間極不易得因來喻及此爲之感歎¶
不能巳然子約之老成質實今&KR0057;難得但恨未有道理喚¶
<pb:KR4d0226_SBCK_051-34b>¶
得它醒耳¶
　人傑昨得伯豐書云必大向以鳶魚之&KR0003;請益于紫陽¶
　尚未得報近得直卿書與鄙見合試商&KR0192;之却以見教¶
　直卿書云浴沂一章終是㸔不出喟然而嘆夫子與&KR0039;¶
　之意深矣集注云日用之間無非天理流行之妙曽晢¶
　有見於此故欲樂此以終身如此却是樂此天理之流¶
　行而於本文曽晢意㫖恐不相似榦竊意恐須是如此¶
　天理方流行中心斯須不和不樂則與道不相似而計¶
　較係戀之私入之矣夫子無意必固我老者安之朋友¶
　信之少者懷之政是此意直是與天地相似易曰貞吉¶
　悔亡憧憧徃來朋從爾思夫子傳之曰天下何思何慮¶
　聖人豈教人如死&KR0069;槁木曠蕩其心徜徉其■也哉張¶
<pb:KR4d0226_SBCK_051-35a>¶
　子曰湛一性之本攻取氣之欲物各付物而無一毫訃¶
　較係戀之私則致廣大而極高明雖堯舜事業亦不能¶
　一毫加益於此矣後來邵康節先生全是見得此意思¶
　明道先生詩中亦多此意此是一大節目望詳以見教¶
　人傑竊謂浴沂一章集注甚分明無可疑者其&KR0003;曰曽¶
　&KR0039;之學有以見夫天理本然之全體無時而不&KR0036;見於¶
　日用之間故其胷中灑落無所&KR0417;礙而動静之際從容¶
　如此及其言志則又不過樂此以終身焉無他作爲之¶
　念也乃是曽&KR0039;見得天理之&KR0036;見故欲樂此以終身今¶
　直卿所云固是道理高處然其本意却謂須是如此天¶
　理方流行則是先有曽&KR0039;之所樂方得天理之流行也¶
　人傑竊恐全體大用未能瞭然於心目間而欲遽求曽¶
<pb:KR4d0226_SBCK_051-35b>¶
　&KR0039;之所樂則夫事物未接之時此心平静胷中之樂固¶
　或有時而&KR0036;見然本根不立慿虚亡實亦易至消鑠矣¶
蓋與集注之意未免有差也伯豐所見與之相合鄙意¶
　却未敢以爲然伏乞賜教¶
集注誠有病語中間嘗改定亦未愜意今復改數句似頗¶
無病試更詳之直卿之&KR0003;却是做工夫底事非曽&KR0039;所以¶
答如或知爾則何以哉之問也况論實做工夫又却只是¶
操之而存是要的處不在如此曠蕩茫洋無收接處也甘¶
節吉甫亦來問此事并以示之曽&KR0039;之學蓋有以見夫人¶
欲盡處天理渾然日用之間隨處&KR0036;見故其動静之際從¶
容如此而其言志則又不過即其所居之位適其所履之¶
常而天下之樂無以加焉用之而行則雖堯舜事業亦不¶
<pb:KR4d0226_SBCK_051-36a>¶
外此不待更有所爲也但夷考其行或不揜焉故不免爲¶
狂士然其視三子者規規於事爲之末則不可同年而語¶
矣所以夫子嘆息而深許之¶
　　　答萬正淳¶
　謝氏曰義重於生則舎生取義生重於義則當舎義取¶
　生最要臨時&KR0096;輕重以取中愚謂舎義取生之&KR0003;未當¶
　所謂生重於義者義之所當生也義當生則生豈謂義¶
與生相對而爲輕重哉且義而可舎則雖生無益矣如¶
　此則所爲臨時&KR0096;輕重者將反變而爲計較利害之私¶
　矣尚安能取中乎¶
此論甚當故明道先生曰義無對¶
　楊氏謂高明者中庸之體中庸者高明之用恐不可以¶
<pb:KR4d0226_SBCK_051-36b>¶
　體用言¶
此&KR0003;亦是¶
　楊氏解知者過之爲極高明而不知中庸之爲至解賢¶
　者過之爲尊徳性而不及道問學恐未安極高明而道¶
　中庸尊徳性而道問學是徹上下貫本末工夫皆是一¶
　貫無適而非正也如楊氏之&KR0003;則上下本末可離而爲¶
　二矣¶
大槩得之更宜體味¶
　㳺氏引鄒衍談天公孫龍詭辨爲智者之過亦未當若¶
　佛老者知之過也談天詭辨不足以爲知者之過¶
知者之過非一端如&KR0096;謀術數之&KR0011;亦是龍&KR0283;乃是誑妄¶
又不足以及此¶
<pb:KR4d0226_SBCK_051-37a>¶
　吕云剛而寡欲故能中立而不&KR0029;夫中立不&KR0029;者湛然¶
　在中無所偏&KR0029;而義理全具者也剛而寡欲恐不足以¶
　言之引柳下惠之行爲和而不流夫下惠固聖之和矣¶
　然孟子推其有不㳟之弊則與中庸所謂和而不流者¶
　亦異矣又引非其君不事非其民不使與夫獨立不懼¶
　遯世無悶者爲中立而不&KR0029;夫非其君不事非其民不¶
　使是乃清者之徳豈可便謂之中立不&KR0029;哉獨立不懼¶
　遯世無悶固是有中庸之徳而窮困在下者如此然專¶
　以此事解釋中立不&KR0029;之義則名義非所當矣蓋獨立¶
　不懼遯世無悶者以操行言中立而不&KR0029;以理義言也¶
中立不&KR0029;亦只是以行言所引獨立不懼者近之不&KR0029;是¶
無所阿附之意¶
<pb:KR4d0226_SBCK_051-37b>¶
　吕氏解素隱爲方郷乎隱素隱行恠爲未當行而行之¶
　且舉易之隱而未見與孟子之論狂者爲證恐非本意¶
　素隱行恠乃是無徳而隱而爲恠僻之行者爾意甚分¶
　明何必曲爲之&KR0003;乎¶
吕&KR0003;未安¶
　侯氏以夷齊下惠爲素隱行怪恐失之太過若晨門荷¶
　簣沮溺荘列之徒乃可以當此名夷齊下惠雖未爲中¶
　庸之至然皆大賢事業恐未易以此名加之也¶
亦是¶
　吕氏&KR0003;費隱一章固多差斘然論知與能一叚雖非正¶
　意却&KR0003;得易知簡能&KR0192;實明白有所&KR0036;明¶
此不記得無本可檢¶
<pb:KR4d0226_SBCK_051-38a>¶
　游氏&KR0003;多不可曉但謂其大無外而中無不周故天下¶
莫能載其小無間而中無不足故天下莫能破此&KR0003;爲¶
　無病耳然上文本爲君子之道無往而不中則其下中¶
　字有未當耳¶
既曰未當便不可謂之無病¶
　程子曰我不欲人之加諸我也吾亦欲無加諸人中庸¶
　曰施諸巳而不願亦勿施於人正解此兩句恐是一時¶
　問荅之語當以論語解仁恕之别爲正¶
是¶
或問稱吕氏一本語&KR0057;詳實深可玩味未見有可玩味¶
　處謂道雖本於天而行之者在人非此章之正意忠恕¶
　不可謂之道而道非忠恕不行此所以言違道不逺其¶
<pb:KR4d0226_SBCK_051-38b>¶
意亦恐未安觀程子䧏一等之&KR0003;與掠下教人之&KR0003;斯¶
可見矣其論四者未能之&KR0003;則曰盡人倫之至通乎神¶
　明光于四海有性焉君子不謂之命則雖聖人亦自謂¶
　未能夫以盡人倫之至而自謂未能猶可也通神明而¶
光四海奚暇遽論及此哉(今&KR0026;吕氏論四者未能之/&KR0003;亦有意恐未容輕議)¶
吕氏&KR0003;恐亦不得此句之讀更試考之¶
　游氏引其則不逺爲盡巳之忠不以道責人而以人治¶
　人取其改而止爲盡物之恕似乎其語未當楊氏&KR0003;以¶
　人治人仁之也伊尹以斯道覺斯民是也恐不當其義¶
(今&KR0026;楊氏&KR0003;/亦有可取)¶
宛轉&KR0003;來亦可通但恐不必如此&KR0003;枉費言語¶
　張子謂君子之道天地不能覆載恐失之太高子思雖¶
<pb:KR4d0226_SBCK_051-39a>¶
　云天下莫能載復云天下莫能破大小兼該可也戾天¶
　躍淵亦以範圍之内言之今言天地莫能覆載則過矣¶
亦是¶
　謝氏&KR0003;致生之故其&KR0017;神致死之故其&KR0017;不神何也人¶
　以爲神則神人以爲不神則不神矣按夫子致生致死¶
　之&KR0003;本爲明器&KR0036;也以致死之爲不仁故必有是明器¶
　以致生之爲不智故爲是明器而不可用故曰神明之¶
　也謝氏之意則與此不同矣又其&KR0003;主乎致生故謂人¶
　以爲神則神如此則所謂&KR0017;神者其有無專係乎人心¶
　而巳無乃似流於作用是性之失乎又曰以爲有亦不¶
　可以爲無亦不可這裏有妙理又曰自家要有便有要¶
無便無皆是此意¶
<pb:KR4d0226_SBCK_051-39b>¶
記得論語&KR0003;中似有當生者使人致生之當死者使人致¶
死之此却有理(謝氏論語&KR0003;曰隂陽交而有神形氣離而/有&KR0017;知此者爲智事此者爲仁推仁智之)¶
(合者可以制祀典祀典之意可者使人格之不使人致死/之不可者使人逺之不使人致生之致生之故其&KR0017;神致)¶
(死之故其&KR0017;不神則&KR0017;/神之情狀豈不昭昭乎)¶
　侯氏曰消息盈虚徃來神明皆是理也吉凶悔吝剛柔¶
　變化皆是物也恐難分明愚謂是數者皆物也而有理¶
　存焉又曰以隂陽言之則曰道以乾坤言之則曰易貫¶
　通乎上下則曰誠夫道非隂陽也所以一隂一陽者道¶
　也程子固言之矣繫辭止曰乾坤其易之門易之藴而¶
　謂易爲乾坤則非也且旣以貫通上下爲誠矣而又曰¶
　揔攝天地斡旋造化動役&KR0017;神闔闢乾坤萬物由之以¶
　生死日月由之以晦明者誠也則是誠者乃一作用之¶
<pb:KR4d0226_SBCK_051-40a>¶
物有似乎隂符經之云者而不可謂之貫通上下矣既¶
以&KR0017;神爲形而下者而非誠矣又曰誠無内外無幽明¶
故可格而不可度射審如此&KR0003;則詩當云誠之格思而¶
不當言神之格思也凡此自相矛盾有不可曉者不審¶
如何¶
㸔得是¶
　顔雖夭而不亡者存或問以爲侯氏之&KR0003;而集解繫之¶
　楊氏&KR0003;後孰爲誤也¶
似是楊氏侯氏皆有此語更考之若無即是誤也¶
　吕氏楊氏引三年之䘮皆有爲妻之文按夫爲妻服齊¶
　衰杖期而左氏傳昭公十五年王太子夀卒王穆后崩¶
　&KR0051;叔向曰王一&KR0010;而有三年之喪二焉杜氏注云天子¶
<pb:KR4d0226_SBCK_051-40b>¶
　絶期惟服三年故后雖期通謂之三年喪審此則是天¶
　子之后母儀天下后之䘮天子可以絶期而不服故服¶
　其喪而通謂之三年也据經文既曰三年之喪逹乎天¶
　子又曰父母之䘮無貴賤一也則是三年之喪有爲長¶
　子爲妻與嫡孫爲祖故别乎父母之䘮也所謂逹乎天¶
　子則是三年之䘮亦有通乎上下者矣今律文與温公¶
　書儀皆無爲妻之文獨吕氏楊氏引叔向之&KR0003;而吕氏¶
　之&KR0003;有可疑者吕氏之&KR0003;曰三年之䘮逹乎天子者三¶
　年之䘮爲父爲母適孫爲祖爲長子爲妻而巳天子逹¶
　乎庶人一也似與今文本㫖與今律文書儀皆不同盖¶
　經文分三年之䘮與父母之䘮而吕氏則合之律文書¶
　儀載夫爲妻杖期而吕氏則皆以爲三年也楊氏之&KR0003;¶
<pb:KR4d0226_SBCK_051-41a>¶
　曰三年之䘮爲長子爲妻與嫡孫爲祖故王太子夀卒¶
　穆后崩而叔向云云蓋天子爲子爲妻通謂之三年之¶
　䘮也故曰三年之䘮逹乎天子父母之䘮則自天子至¶
　於庶人無貴賤一也信如楊氏之&KR0003;則與經之本文無¶
　戾而與叔向杜預之言皆合矣愚謂三者之䘮爲長子¶
　與嫡孫爲祖二年者主當爲後者言之爲妻三年者主¶
　天子絶期而言之也蓋在大夫士庶之長子長孫有當¶
　爲後者有不當爲後者故有服三年與不服三年之别¶
　妻之喪則自大夫以下皆服期故是三年者惟天子皆¶
　服之故曰逹乎天子也¶
恐三年之䘮只是指父母之䘮而言下文父母之喪無貴¶
賤一也便是解所以逹乎天子之意與孟子荅滕文公語¶
<pb:KR4d0226_SBCK_051-41b>¶
亦相&KR0011;¶
　游氏至貴在我至富在我至願在我生生在我之&KR0003;恐¶
　非聖人意思¶
此等皆衍&KR0003;¶
　集注曰仁者心之徳愛之理也其言之不一何耶蓋仁¶
　有偏言者有專言者專言者心之徳也程子西銘之意¶
　是也偏言者愛之理也愛之所施則親親仁民愛物是¶
也¶
固是如此然心之徳即愛之理非二物也但所從言之異¶
耳¶
　所謂道者君臣父子夫婦昆弟朋友之交是也所謂徳¶
　者智仁勇三者是也此聖人之所謂逹道逹徳天下公¶
<pb:KR4d0226_SBCK_051-42a>¶
　共之理也此外更無他道後世學者惑於異端求玄求¶
　妙窮高極逺而不知道果在此而不在彼也孔子曰君¶
　子之道四丘未能一焉君子道者三我無能焉聖人非¶
　果不能也亦非姑爲自謙之辭也蓋欲學者知道之極¶
　致不在他求而人倫之至即斯道之所在也¶
　呂氏曰所謂道者合天地人而言之所謂人者合天地¶
　之中而言之夫道固所以合天地人而言然方論修身¶
　以道則不必遽及於此也孟子論仁只&KR0003;仁人心也惻¶
　隱之心人皆有之則仁者人也之意自是分明今曰合¶
　天地之中所謂仁者而言則似謂一人不足以爲仁必¶
　合天下之人而後足以爲仁也是其爲言大而無當不¶
　若人皆有之等語爲明白切要而詳盡也¶
<pb:KR4d0226_SBCK_051-42b>¶
以上二叚皆當¶
　呂氏以知所以治人爲聞一以知二知所以治天下國¶
　家爲聞一以知十恐未安夫治人治天下國家猶曰安¶
　人安百姓云爾皆修身之効也聞一知二與聞一知十¶
　自是分量不同皆窮理修身之事豈可引爲比也¶
此等處不必深辨¶
　楊氏曰力行則能推其所爲故近仁楊氏之意蓋指孟¶
　子彊恕仁莫近之意而謂推其所爲乃恕之事故引之¶
　以解近仁也夫推其所爲正古人所以大過人之事以¶
　其猶待乎推所以未遽可謂之仁今楊氏舉此以解力¶
　行近仁之&KR0003;似不爲過而或問謂其不可曉何也¶
如此則仁字只就愛上&KR0003;了¶
<pb:KR4d0226_SBCK_051-43a>¶
　楊氏論誠身一節失之輕易其論誠則曰非自外得反¶
　求諸身而不知不明乎善則心不可得而誠論不誠則¶
　曰豈知一不誠他日舟中之人皆是爲敵國而不知所¶
　謂不誠亦儘有淺深也又引莊周鷗鳥之&KR0003;而曰忘機¶
　則非其&KR0011;可親則其所以&KR0003;誠身者益差矣又曰反身¶
　而至於誠則利仁者不足道也夫反身而至於誠正利¶
　仁之事若安仁者則不待於反亦不待乎至於誠而自¶
　誠矣¶
鷗鳥以下所論得之¶
　或問謂隱之見微之顯實之存亡而不可揜者也存亡¶
　字有誤否¶
心廣體胖實之存也如見肺肝實之亡也此當時立文之¶
<pb:KR4d0226_SBCK_051-43b>¶
本意然語誠有病當改之耳¶
　謝氏曰誠是無虧欠忠是實有之理忠近於誠正倒&KR0003;¶
　著忠是無虧欠誠是實有之理蓋盡巳之謂忠一有不¶
　盡是有虧欠也以其自盡者言之則謂之忠以其實有¶
　者言之則謂之誠謂忠近於誠亦非也又曰有我不能¶
　窮理人誰識真我何者爲我理便是我其言過高而且¶
　恠理者天下之公認之爲我則驕吝益肆矣¶
得之¶
　章句中解致曲一叚乃是程子之&KR0003;然一曲之誠至於¶
　則形則著則明者是一曲之誠充擴&KR0036;見而至於無所¶
　不誠故能變化否而章句與程子之&KR0003;但稱一曲之誠¶
　著見光輝而所謂誠能動物止一曲之誠耶將無所不¶
<pb:KR4d0226_SBCK_051-44a>¶
誠而能動物耶若張子以明爲餘善兼照楊氏以明爲¶
無物不誠豈疑此而爲&KR0003;也故楊氏曰曲能有誠誠在¶
　一曲也明則誠矣無物不誠也竊疑楊氏之&KR0003;不爲無¶
理¶
此章所言正是一曲之誠然致曲者固無曲之不致也經¶
雖不言意自可見張楊之&KR0003;恐未爲得不若程子之言爲¶
當¶
　呂氏曰學不厭所以致吾知教不倦所以廣吾愛自入¶
　徳而言也亦恐未安子貢之論學不厭教不倦爲仁智¶
　正所以形容夫子之聖自是成徳事豈可以入徳言之¶
乎¶
得之¶
<pb:KR4d0226_SBCK_051-44b>¶
　楊氏曰大學一篇聖學之門戸其取道甚徑夫聖人之¶
　道自有等級由其所造之地如何耳非可以徑取也¶
甚徑亦言其平直而無回曲耳¶
　吕氏曰誠與神交感則同心者無不應徳與氣同運則¶
　同&KR0011;者無不化蓋誠者徳之至實神者氣之至妙誠與¶
　神以其精者言之故曰交感則同心者無不應徳與氣¶
　以其綂體言之故曰同運則同&KR0011;者無不化¶
吕&KR0003;恐亦未可以爲至論¶
　謝氏謂帝是天之作用處自然之理恐不可以作用言¶
　如程氏謂以主宰謂之帝則善於形容者也¶
得之¶
　楊氏曰無息者誠之體不息所以體誠也非也無妄者¶
<pb:KR4d0226_SBCK_051-45a>¶
誠之體不息者誠之所爲也¶
得之¶
尊徳性而道問學致廣大而盡精微極高明而道中庸¶
程子只解極高明而道中庸所謂二事中庸天理也天¶
理固高明不極乎高明不足以道中庸豈以極乎高明¶
　者是乃中庸之道非别有高明也又曰理則極高明行¶
　之只是中庸以此而例上二句則意皆明矣然此乃兼¶
費隱貫上下之極至者言之須得張子逐句一義一叚¶
　之&KR0003;其義始備其曰尊徳性須是將前言徃行所聞所¶
　知以參驗恐行有錯致廣大須盡精微不得鹵莾極高¶
　明須道中庸之道互相&KR0036;明斯無餘藴矣今觀或問之¶
　&KR0003;乃謂吕氏因張子之意須更以謝楊二&KR0003;足之其義¶
<pb:KR4d0226_SBCK_051-45b>¶
　始備愚謂三子之&KR0003;皆非中庸之正意謂之各是一&KR0003;¶
　可也吕氏曰雖有問學不尊吾自得之性則問學失其¶
　道雖有精微之理不致廣大則精微不足以自信雖有¶
　中庸之徳不極高明以行之則同汙合俗今未暇辨乎¶
　其他所謂雖有中庸之徳不極高明以行之則同汙合¶
　俗則是高明中庸自是兩事不相&KR0028;渉不能極乎高明¶
　則道中庸者乃同汙合俗耳豈有同汙合俗而尚可謂¶
　之中庸乎豈有同汙合俗之中庸必極高明以行之而¶
　復異乎此乃縁文立義而未究程張之指與夫此章之¶
　正意也且既以徳性廣大高明皆至徳問學中庸精微¶
　皆至道其言雖不能無失而其意則不害其爲兼舉全¶
　體今曰失道與同汙合俗之云則至徳果如是乎又以¶
<pb:KR4d0226_SBCK_051-46a>¶
　道之在我道之全體道之上逹分始中終之序而謂不¶
　先■乎此充乎此止乎此之&KR0011;者其失同出一轍今不¶
　暇復辨也游楊之&KR0003;皆以先後循序而言則亦恐非正¶
　意特其解經之一&KR0003;爾大抵此五句之義乃是聖賢竭¶
　其兩端之教不容偏廢或偏於一則必䧟於異端曲學¶
　而不足以知道學之全然而學者之病徃徃多欲進於¶
　徳性廣大高明之域而於所謂問學精微中庸者不留¶
　意或爲之而不知盡其義極其至焉則其所謂徳性廣¶
　大高明者是烏足以爲徳性廣大高明哉程張之&KR0003;深¶
　得乎此而吕氏之&KR0003;之意則所重者在徳性廣大高明¶
　所輕者在問學精微中庸則正與張子之&KR0003;相反豈得¶
　爲因其意乎楊氏又以温故知新爲道問學之事敦厚¶
<pb:KR4d0226_SBCK_051-46b>¶
　崇禮爲道中庸之事亦恐失之遷就本文之意蓋謂温¶
　故者多不知新敦厚者少能崇禮與上三句相&KR0011;耳若¶
　必遷就其&KR0003;則温故知新亦可以爲盡精微而敦厚崇¶
　禮亦可以爲尊徳性矣又曰道中庸而不極乎高明則¶
　愚不肖者之不及則是凡愚不肖皆可以道中庸乎比¶
　吕氏則甚焉者也侯氏之&KR0003;&KR0057;無倫次既以禮爲道之¶
　物其名禮者既失之矣又以和而至合内外以和行使¶
　萬物各當其分謂之禮禮各有其物謂之儀則言禮又¶
　不經矣繼之曰綂而言之則曰道分而言之則仁者見¶
　之謂之仁智者見之謂之智學禮者見之則謂之禮可¶
　也先後不倫輕重失當果何爲哉特其辨楊氏道非禮¶
　不止之言之失則似可取耳其它至徳至道之&KR0003;求仁¶
<pb:KR4d0226_SBCK_051-47a>¶
　上逹之文義皆失之矣¶
此叚未安¶
　二十九章三重之&KR0003;程子言之侯氏&KR0274;焉程子所謂此¶
　與春秋正相合者意&KR0057;親切而侯氏所以&KR0036;明者亦詳¶
備而可觀通乎此則一章之義首尾通貫意脉接續深¶
有餘味且又承上章夫子所言三代之禮則三重爲三¶
　王之禮所重之事亦可信矣若如章句所從吕氏之&KR0003;¶
　固亦可通但意味不如程子之長且一章文意斷續如¶
　所謂上焉者指夏商下焉者指孔子則是非惟夏商之¶
　禮全不可用而孔子之善亦無所施然則夏時商輅與¶
　夫春秋之作謂之何哉若謂其不必如此&KR0003;則下文繼¶
　之以故君子之道是上焉下焉皆不可用明矣章句或¶
<pb:KR4d0226_SBCK_051-47b>¶
　問攷究推明其必不苟幸明辨而明告之¶
更思¶
　侯氏舉明道堯舜事業如太虚中浮雲之&KR0003;以解故曰¶
　配天一叚其引據巳不親切繼之曰尚可得而言也若¶
　夫至誠又非特如天如淵配天而巳却是&KR0036;至聖不如¶
　至誠豈有此理¶
至聖至誠非有優劣然聖字是從外&KR0003;誠字是從裏&KR0003;¶
　吕氏&KR0003;以中立大本以庸正大經以下恐皆未安姑辨¶
　此二句大本即中也大經即庸也經綸大經立大本即¶
　是盡此中庸之道若謂以中而立大本以庸而正大經¶
　則中與大本庸與大經皆二物也至謂大經之正親親¶
　長長貴貴尊賢又&KR0036;明紛揉㑹同更相爲用處儘有功¶
<pb:KR4d0226_SBCK_051-48a>¶
然而不若只論君臣父子夫婦兄弟朋友五者爲&KR0057;盡¶
大經之義也¶
得之¶
楊氏曰大經天理也惇典敷教所以經綸之也大本中¶
　也建其有極所以立之也化育和也窮神而後知之也¶
　惇典敷教即是經綸大經即是天理非惇典敷教之外¶
　别有天理爲大經也建其有極固與立大本之義不同¶
　然所謂建其有極所以立大本莫却無病否以化育爲¶
　和則其失明矣自聖人人倫之至以下與侯氏之失同¶
　而又甚焉¶
惇敷是經綸典教是大經建是立極是本¶
　侯氏誠則經綸之以下其失與吕氏言以中立大本者¶
<pb:KR4d0226_SBCK_051-48b>¶
　同蓋本文之意謂惟天下至誠者固能如此非是以誠¶
　去立之知之也¶
　知逺之近知風之自知微之顯乃承上文尚絅之意起¶
　下文不愧屋漏與愼獨之端蓋道雖無所不備而其所¶
　以不可離者實在於戒謹恐懼之際惟君子不愧屋漏¶
　是所謂知逺之近知風之自也隱微之間雖人所忽而¶
　理之善惡則顯然著見惟君子必愼其獨是所謂知微¶
　之顯也然而言戒謹恐懼之意則以知逺知風言之謹¶
　獨則止以知微言之何也蓋逺之近者以事物而言則¶
　其理未嘗不具於吾心風之自者以人倫而言則其用¶
　未嘗不本於吾心故言之也詳言微則隱在其中故言¶
　之也畧今&KR0026;章句之釋所謂著乎外者本乎内有諸内¶
<pb:KR4d0226_SBCK_051-49a>¶
　者形諸外發明三知之義固巳明白若更以愚意參之¶
　則上下語脉愈益通貫精宻矣不審如何吕氏卒章之¶
　說綱目不明誠如或問之所論者至於以天何言哉以¶
　下爲不待言動而人敬信則属之不愧屋漏之下者非¶
　惟失其文意愈錯亂而不備矣如忘法度忘言動徳之¶
　聲色之者&KR0057;過高而無實與其他慤實自得之言若相¶
　背馳不可曉矣¶
以上皆得之¶
　　　答萬正淳¶
　人傑去&KR0010;嘗讀中庸妄意辨析先儒之&KR0003;今春錄以求¶
教矣間在鄱陽有一朋友舉或問二十七章之&KR0003;來言¶
　曰先生以徳性廣大高明故與厚者爲道之大以問學¶
<pb:KR4d0226_SBCK_051-49b>¶
　精微中庸新與禮者爲道之小何也人傑始而疑之因¶
　檢章句或問研究是&KR0003;忽悟其㫖蓋此章首言大哉聖¶
　人之道洋洋乎&KR0036;育萬物峻極于天則道之極於至大¶
　而無外者也優優大哉禮儀三百威儀三千則道之入¶
　於至小而無間者也大小兼該本末不遺行之者其在¶
　人乎繼之以故曰苟不至徳至道不凝焉誠謂道之所¶
　以極於至大至小而莫不具舉而無遺者必待至徳之¶
　人以行之也夫既論其必至徳然後可以行至道之意¶
　矣而其指示學者所以進於是道(先生改作/修是德)之工夫則¶
　又不可不詳言之於是又繼之曰故君子尊徳性而道¶
　問學致廣大而盡精微極高明而道中庸温故而知新¶
　敦厚以崇禮所以示學者之於此道不可徒志其大而¶
<pb:KR4d0226_SBCK_051-50a>¶
遺其小得其本而遺其末馳意於高逺而不求夫致知¶
　力行之實也知乎此則横渠之&KR0003;與夫吕氏游楊之&KR0003;¶
皆所以&KR0036;明此理而人傑前日之疑是乃見理不明妄¶
　議之也吕氏游楊有未安處或問既言之矣若楊氏又¶
　以温故知新爲道問學之事敦厚崇禮爲道中庸之事¶
則恐不必如此&KR0003;以害正意耳侯氏以禮爲道之物不¶
　知道之理果何謂也至其辨楊氏道非禮不止之言之¶
失却似可取謹復具此以求教不知先生以爲如何¶
此&KR0003;得之但進於是道者未安¶
　　　答萬正淳¶
　通書謹獨章動而正曰道用而和曰徳匪仁匪義匪禮¶
　匪智匪信悉邪也以太極圖配之五常配五行則道徳¶
<pb:KR4d0226_SBCK_051-50b>¶
　配隂陽徳隂而道陽也¶
亦有此理¶
　今士大夫家䘮服有稍從禮制者止留意於男子之服¶
　若婦人之服止是因仍時服按禮記檀弓婦人不&KR0081;&KR0321;¶
　章注云婦人重要而質不變所重然則婦人䘮服衣裳¶
　相連如深衣形製而用麻爲&KR0321;約之至期除去只散其¶
　要也又云卒哭直變絰而巳絰首絰也按䘮服小記正¶
　義云婦人有三髽一是斬衰髽二是齊衰布髽今云變¶
　首絰是變麻爲&KR0081;也不知婦人之首絰是髽之外别有¶
　首絰如男子之首絰或髽之用麻用布者即是否若髽¶
　之用麻用布者即是絰則麻可變而爲&KR0081;若布變爲&KR0081;¶
　則反重矣乞詳以見教¶
<pb:KR4d0226_SBCK_051-51a>¶
麻髽布髽恐是以此二物括髪而爲䯻其絰則自加於髽¶
上非一物也當暑目昏不暇檢閱可更詳之¶
　古者一世自爲一廟後世同堂異室是一室之中夫婦¶
　相配也若祫祭之位則太祖與妣皆東向昭之位次則¶
　高祖西而妣東祖西而妣東皆南向穆之位次則曽祖¶
　西而妣東禰西而妣東皆北向亦是夫婦相配今按喪¶
　有祔祭必以昭穆蓋卒哭而祔旣行禮畢復迎所祔神¶
　主於几筵以終喪制至祔廟時却有當遷之祖而所祔¶
　神主自爲一世但父在母亡未可祧遷恐須别爲一處¶
　以祭其母也又按喪小記云婦祔於祖姑祖姑有三人¶
　則祔於親者恐亦是卒哭之袝若親者是妾祖姑婦却¶
　是適婦妾祖姑祭於孫止婦乃傳重入廟者豈可以混¶
<pb:KR4d0226_SBCK_051-51b>¶
　於彼乎¶
凡喪父在父爲主母或先亡父自祔之祖母之室嵗時祭¶
之東廂父死乃隨之以入廟耳嫡婦祔於妾祖姑誠似未¶
安然未有考則不得巳且從祔於親者之文蓋捨此社撰¶
不得也¶
　䘮小記妾祔於妾祖姑正義云妾母不世祭於孫否則¶
　妾無廟春秋考仲子之宫胡氏云孟子入惠公之廟仲¶
　子無祭享之所審如是則天子之元后諸侯之元妃雖¶
　曰無子必當配食於廟而其他或繼室或媵妾雖曰有¶
　子而即天子諸侯之位者皆當爲壇於廟而别祭之至¶
　大祫則祔于正嫡而祭所謂諸侯不再娶於禮無二嫡¶
　之&KR0003;可通於天子也不審如何¶
<pb:KR4d0226_SBCK_051-52a>¶
妾母不世祭則永無妾祖姑矣向竇文卿亦嘗問此無以¶
答之今恐䟽義之&KR0003;或未可從也爲壇之&KR0003;恐亦未安祔¶
嫡而祫妾並坐&KR0057;爲未便恐於禮或容有别廟但未有考¶
耳¶
　命士以上父子異宫是同處而各有室廬否¶
古人宫室之制前有門中有堂後有寢凡爲屋三重而通¶
以墻圍之謂之宫以理言之父子固當同處然所居之左¶
右前後或是他人之居不可展拓不知又如何得同處此¶
等事古今異宜不可得而考也¶
　宋公陳侯蔡人衛人伐鄭衛人殺州吁于濮衛人立&KR0051;¶
　三稱衛人是非不相掩也直書而義自見矣滕侯於隱¶
　公時書卒書來朝至&KR0074;公二年以後終春秋之世止稱¶
<pb:KR4d0226_SBCK_051-52b>¶
滕子胡氏以爲因其朝威䧏而稱子果如是&KR0003;則威公¶
　之世貶之足矣自是稱子而不侯無乃非惡惡止其身¶
　之義乎¶
沙隨程丈此&KR0003;甚精曽見之否¶
　胥命于蒲三傳荀卿及胡氏皆有取齊衛二侯之&KR0003;而¶
　或者以謂二侯不由王命相推戴命爲方伯故春秋變¶
　文以譏之也愚謂若如或者之&KR0003;則於文義爲順恐合¶
　經意彼春秋諸侯私相要誓誠爲可罪然其私相㑹聚¶
　交政中國雖曰不盟亦未見其有可取也彼所謂相命¶
　而信諭謹言而退凡交際之間有投合者大率皆然又¶
　何足以爲異而必變文深許之乎况齊僖衛宣行事載¶
　于春秋誠舉一端如紀㑹桃丘等事莫非傾險之習則¶
<pb:KR4d0226_SBCK_051-53a>¶
其相命之際不知果何所命乎不要其相命之公私而¶
　槩以相命爲可取愚未敢深信¶
史記書齊衛㑹于徐州以相王似或者胥命之&KR0003;¶
　夫人姜氏薨于夷齊人以歸恐當從左氏閔公二年之¶
傳胡氏謂齊人歸者以其喪歸于魯也書曰以歸何以¶
　决知其以喪歸于魯乎且七月齊人以喪歸魯而十有¶
　二月其喪方至豈若是其遲遲乎¶
凡書以歸皆爲以之而歸其國如戎伐凡伯之&KR0011;¶
　滕侯自威公以後稱子&KR0142;侯自莊公以後稱伯又僖二¶
　十三年卒而書子二十七年朝而書子後又稱伯竊意¶
　當時小國朝㑹於大國從其爵之大小以納其貢之多¶
　少故子産争承於平丘之㑹以謂鄭伯男也而使從公¶
<pb:KR4d0226_SBCK_051-53b>¶
　侯之貢吴&KR0051;黃池之㑹吴人將以公見&KR0051;侯子服何以¶
　謂敝邑之職貢於吴有豐於&KR0051;今將以寡君見&KR0051;敝邑¶
　將改職貢若爲子男則將半邾以屬於呉而如邾以事¶
　&KR0051;由此&KR0026;之則當時公侯之國以其職貢之不共而自¶
　貶其爵者多矣¶
沙隨&KR0003;正如此¶
　侵曹伐衛再稱&KR0051;侯(先生側邊批云此/正是&KR0051;文譎處)恐非貶辭蓋圍¶
　宋之役二國雖不與而其從楚則一也&KR0051;文不先加兵¶
　於陳蔡鄭許而先侵曹伐衛或是當時事&KR0020;有未可者¶
　豈有楚人&KR0064;横諸侯皆南向從楚而得一諸侯用兵以¶
　張中國之威春秋遂遽貶之乎(先生側批云康節論/五覇功罪之意得之)今¶
　以楚人救衛爲善楚貶&KR0051;而成凡書救者未有不善之¶
<pb:KR4d0226_SBCK_051-54a>¶
　例則文公九年楚人伐鄭公子遂㑹&KR0051;人宋人衛人許¶
　人救鄭爲罪趙盾何也既罪趙盾何以又書救乎學春¶
　秋者固不可執定例以害大義也至於下書執曹伯&KR0140;¶
　宋人衛侯出奔復歸與元咺等事則&KR0051;侯無所逃責矣¶
有難言者¶
　楚子䖍誘蔡侯般殺之于申利其國而誘殺之也故名¶
　胡氏謂蔡般弑君與諸侯通㑹盟十有三年矣楚子若¶
　以大義唱天下奉詞致討其弑父弑君之罪謀於蔡衆¶
　置君而去雖古之征&KR0064;亂者不越此矣愚謂諸侯與通¶
　㑹盟者楚子爲之㑹主也以弑君之賊㑹弑君之賊同¶
　惡相求非惟不能討其罪亦不敢討其罪矣今欲圖其¶
　國而殺之惡人之常態也是烏可於十有一年之後責¶
<pb:KR4d0226_SBCK_051-54b>¶
　楚子以唱大義以討般楚子未暇治也而又責其討般¶
　典刑紊矣¶
甚善¶
　舜孔子先天者也先天而天弗違志壹之動氣也伏羲¶
　氏後天者也後天而奉天時氣壹之動志也此數語恐¶
　未安伏羲是闡三才之理舜孔子是感和氣之應其引¶
　先天後天之&KR0003;固爲失之引孟子志氣之論&KR0057;失其㫖¶
　其後又言聖人之心感物而動辭意亦差皆以作用觀¶
　聖人之失也¶
胡氏此章似無病更宜詳味但不知文成致麟果然否耳¶
　極高明而道中庸中庸雖是常行之道然其徳之至則¶
　極乎髙明高明猶言上逹也中庸猶言下學也¶
<pb:KR4d0226_SBCK_051-55a>¶
極高明而道中庸若如來喻即是上逹而下學成何道理¶
此處且當虚心熟玩本文之意參以章句之&KR0003;便見日用¶
工夫的&KR0192;處不須容易立&KR0003;也¶
　有氣禀之惡有䧟溺之惡然皆當復之以爲善明道所¶
　謂有流而未逺已漸濁有出而甚逺方始濁却是&KR0003;䧟¶
　溺之惡䧟溺之惡比比皆是氣禀之惡則如子越椒之¶
　&KR0011;不常有也氣禀之性猶物之有萬殊天命之性則一¶
　也¶
氣禀物欲之䧟溺此不必論其常有不常有但當致其澄¶
治之功耳¶
　呂氏&KR0003;率性之謂道一叚如禮謂差等節文與夫喪服¶
　異等儀章異制大意與修道之謂教相似¶
<pb:KR4d0226_SBCK_051-55b>¶
吕氏意却在無所憾莫敢争處見得率性是道也¶
　侯氏引告子生之謂性以解率性却只是&KR0003;得氣質之¶
　性而所謂率性者不專主乎氣質也如曰物之自有也¶
　草木之不齊飛走之異禀然而動者動植者植天機自¶
　完豈非性乎馬之性健而健牛之性順而順犬吠盗鷄¶
　司晨不待教而知之豈非率性乎言草木飛走馬牛犬¶
　鷄之性而不及人之性仁義禮智之爲性則踈畧之甚¶
　無待於此¶
侯氏&KR0003;固踈畧然却是宗程先生&KR0003;但得其言而不得其¶
意故信口言之而爲此踈脫耳¶
　一隂一陽之謂道言天道之流行者也率性之謂道言¶
　人物之所以得乎天道者也¶
<pb:KR4d0226_SBCK_051-56a>¶
一隂一陽之&KR0003;是¶
　楊氏言仁義不足以盡道恐未安易只&KR0003;立人之道曰¶
　仁與義¶
仁義不足以盡道游楊之意大率多如此蓋爲老莊之&KR0003;¶
䧟溺得深故雖親聞二先生之言而不能虚心反覆著意¶
稱停以要其歸&KR0043;之當否所以陽離隂合到急衮處則便¶
只是以此爲主也此爲學者深切之戒然欲論此更須精¶
加考究不可只恃曰仁與義之言而斷以爲必然也近得¶
&KR0027;山列子&KR0003;一編讀了令人皇恐不知何故直到如此背¶
馳也¶
　侯氏曰君子終日乾乾至無咎者戒謹所不聞也君子¶
　終日對越上帝尚何戒謹恐懼之有以聖人之誠則無¶
<pb:KR4d0226_SBCK_051-56b>¶
待乎此也恐未安乾乾夕惕爲戒謹恐懼其&KR0003;雖可旁¶
通然乾乾夕惕乾九三之事也九三居下之上君徳巳¶
著聖人之心自是如此中庸言戒謹不睹恐懼不聞乃¶
學者之事比而同之則少差矣且其&KR0003;既已如此又曰¶
　君子對越上帝尚何戒謹恐懼以聖人之誠則無待乎¶
　此其&KR0003;自相背馳殆不可曉¶
侯氏&KR0003;固多踈闊然以乾乾夕惕爲聖人之事戒謹恐懼¶
爲學者之事亦恐未然大抵戒懼惕厲之心則一而成徳¶
&KR0004;學所至自不同耳¶
　張子曰禮亦有不須變者如天叙天秩之&KR0011;時中者不¶
　謂此五典五禮生民日用之常君子之所力行者舉不¶
　外此常者固此理也凡事不出此五者非五者之外別¶
<pb:KR4d0226_SBCK_051-57a>¶
　有箇時中也¶
張子之言如三代所因及所損益之&KR0011;理雖一而事不同¶
也未可遽以爲不然¶
　　　答萬正淳¶
兩箇其爲氣也是言浩氣之體用未是以養爲氣主集義¶
以下是推明氣所由生非是論以集義爲主蓋氣雖至剛¶
大配道義然非集義則無以生之非可以行義而掩取之¶
也(如此爲文乃/得抑揚之意)横渠論易乾卦諸爻恐皆過論大抵易卦¶
爻辭本只是各著本卦本爻之象明吉凶之占當如此耳¶
非是就聖賢地位&KR0003;道理也故乾六爻自天子以至扵庶¶
人自聖人以至於愚不肖筮或得之義皆有取但純陽之¶
徳剛健之至若以義&KR0011;推之則爲聖人之&KR0090;而其六位之¶
<pb:KR4d0226_SBCK_051-57b>¶
高下又有似聖人之進退故文言因潜見躍飛自然之文¶
而以聖人之迹各明其義位有高下而徳無淺深也然其¶
本意亦甚分明未嘗過爲深巧如横渠之&KR0003;也且如&KR0004;九¶
則是徳巳成而行未著故衆人未見其徳而君子之心&KR0192;¶
然巳有以自信也九二則人見其庸言庸行閑邪存誠之¶
迹又從而他之也九三則雖渉此危地而但進徳脩業之¶
不巳也九四則其位愈進其危益甚而亦但知循理不恤¶
其他也九五則以天徳居天位而天下莫不仰觀之也上¶
則過極而亢不能無悔矣若以徳言則愈進愈高此當爲¶
聖而不可知之地又豈有可悔耶今横渠專以聖人爲&KR0003;¶
巳失本經之指又逐爻爲漸進之意又非文言之義且其¶
龍徳正中不在九二而在九三九二之徳&KR0054;而化非進於¶
<pb:KR4d0226_SBCK_051-58a>¶
九三則未免於非理非義之失而其取義前後相妨因繆¶
益訛而轉不得其所矣大抵近世&KR0003;經者多不虚心以求¶
經之本意而務極意以求之本文之外幸而&KR0261;茫疑似之¶
間畧有縫罅如可鉤索畧有形影如可執搏則遂極筆模¶
冩以附于經而謂經之爲&KR0003;本如是也其亦誤矣此數叚¶
文義正淳所疑多得之但謂九三天下將歸益當進徳脩¶
業爲未然乾乾夕惕自是君子之常事今雖處危地而不¶
失其常耳知至知終亦不是言修爲先後之漸只是見徳¶
業内外之别蓋心則致誠以進徳身則脩辭以居業進徳¶
者日新居業者無倦與周公&KR0071;日待旦意雖畧相近而不¶
相似也九四只是循理而行自無固必耳亦不爲信孚於¶
人而後可躍也¶
<pb:KR4d0226_SBCK_051-58b>¶
乾有兩乾是兩天也昨日行矣今日又行其實一天耳而¶
行徤不巳此所爲天行徤地平則不見其順必其高下層¶
層地去此所以見地&KR0020;之坤順㸔易傳若自無所得縦㸔¶
數家反&KR0013;疑惑如伊川先生教人㸔易只須㸔王弼注胡¶
安定王介父解今有伊川傳且只㸔此&KR0057;妙解書難得分¶
曉趙岐孟子拙而不明王弼周易巧而不明格物致知正¶
心誠意不可著些纎毫私意在其中¶
晦庵先生朱文公文集卷之五十一¶
<pb:KR4d0226_SBCK_051-59a>¶
朱文公文集卷五十一¶
考異¶
　答董叔重第五書末一本更有一問一答¶
　　孟子曰反身而誠樂莫大焉恐有巳欲立而立人巳¶
　　欲逹而逹人之意強恕而行求仁莫近恐有能近取¶
　　譬可謂仁之方也巳之意蓋反求諸身而實有此理¶
　　如仁義忠孝應事接物之理皆實有之非出於勉強¶
　　僞爲到此地位則是以巳及物不待推矣未至於此¶
　　則須強恕以去巳私求得天理之公所謂推巳及物¶
　　也未知是否¶
此&KR0003;非是¶
　第八書至仁與義則又合氣與形而理具焉然(一/有)亦¶
<pb:KR4d0226_SBCK_051-59b>¶
　　　而巳矣蓋隂陽者陽中之隂陽也柔剛者隂中之¶
　　隂陽也仁義者隂陽合氣剛柔成質而是理始爲人¶
　　道之極也然仁爲陽剛義爲隂柔(云云)所謂動¶
　　而止其所也(一/有)蓋艮之義止而巳當止而止止也當¶
　　行而行亦止也此所謂止其所也静而止其所者(云)¶
(云)乃能不見其人(一/有)未有顧巳身之利害禍福¶
　　而能不畏侮於人之彊弱貴賤也　故曰動静各止¶
　　其所(云云)是又就做工夫上言猶所謂奸聲亂色不¶
　　留聦明淫樂慝禮不接心術之意此蓋&KR0036;明所以能¶
　　止之義故其&KR0143;傳有曰背故不&KR0023;其身不見其人是¶
　　以能止也此恐言外之意未必易之本義不知如此¶
　　㸔得否(此書末一本更/有一問一荅)¶
<pb:KR4d0226_SBCK_051-60a>¶
　或問孟子言仁必對義孔子言仁必配智其不同也銖¶
　　妄意謂孟子之言指偏言一事之仁也孔子之言指¶
　　專言包四者之仁也然雖偏言各專一事而不仁亦¶
　　無以爲義雖專言以包四者而不智亦無以爲仁其¶
　　歸亦一而巳矣然孟子亦有專言之者如仁人心是¶
　　也孔子亦有偏言之者如愛人是也故羞惡辭遜是¶
　　非者惻隱之心隨感而應者也是非之分素明則惻¶
　　隱羞惡辭遜之&KR0036;始各得其當而不悖也故元亨利¶
　　貞而不貞亦無以爲元也未知是否¶
此條大槩近似而語意不宻且㸔他見得道理分明觸處¶
通貫處是甚底可也¶
　荅黄子耕却無欠闕耳(欠一/作少)¶
<pb:KR4d0226_SBCK_051-60b>¶
　别&KR0083;(一作荅黄/子耕別&KR0083;)其實無甚異(一本無下/無甚字)李仲水(水一/作求)¶
　答萬正淳今將以寡君見&KR0051;(此下一/有君字)¶
　　　　　　　　　　　　　閩縣儒學教諭王製校¶
<pb:KR4d0226_SBCK_051-61a>¶
