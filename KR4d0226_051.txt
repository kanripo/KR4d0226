# -*- mode: mandoku-view -*-
#+TITLE: 晦庵集
#+DATE: 2015-09-23 10:22:26
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 51

<md:KR4d0226_SBCK_050-48a>¶
　　　答董叔重¶
示喻日用功夫更於収拾持守之中就思慮萌處察其
孰¶是天理孰是人欲取此舍彼以致敬義夾持之功爲
佳讀¶書亦是如此先自看大指却究諸說一一就自己
分上體¶當出來庶幾得力耳易字之說前累奉報鄙意
<pb:KR4d0226_WYG_051-1b>
但不欲學¶者切切於此不急之外務耳必欲與名相稱
則以叔重易¶之蓋取通書其重無加焉耳之義如何如
何¶
　　　答董叔重¶
所論心之存亡得之前日得正思書說得終未明了適
答¶之云此心有正而無邪故存則正不存則邪不知渠
看得<md:KR4d0226_SBCK_051-1b>¶復如何也但來喻所謂深體大原而涵養之則又
不必如¶此正惟操則自存動靜始終不越敬之一字而
<pb:KR4d0226_WYG_051-2a>
已近方見¶得伊洛拈出此字眞是聖學眞的要妙功夫
學者只於此¶處著實用功則不患不至聖賢之域矣¶
　　　答董叔重¶
書中所喻兩義比皆改定大學在德粹處孟子似已寫
去¶矣但所疑搜尋急廹之病恐是用心大過使然所云
發見¶之端只平日省覺提撕處便是只要人就此接續
向下推¶究令其開濶卽不曽說等待尋討將來做功夫
也今所改¶者亦其詞有未瑩或重&KR0232;處耳大意只是如
<pb:KR4d0226_WYG_051-2b>
此也¶
　　　答董叔重¶
所喻數說甚善更宜加意涵養於日用動靜之間爲佳
不<md:KR4d0226_SBCK_051-2a>¶然徒爲空言無益而有害也¶
　　　答董叔重¶
　君子務本一章集註云本猶根也君子務本本立而
　道¶生言君子凡事專用力於根本根本既立其道自
　生如¶孝弟則是行仁之本不務乎此則仁道無自而
<pb:KR4d0226_WYG_051-3a>
　生也銖¶竊妄謂仁固孝弟之本有仁而後有孝弟(伊/川)
　(曰仁是性/孝弟是用)¶然仁道生也生莫先於孝弟蓋其油然内
　發至精實而¶無僞自然不可已者莫如愛親從兄之
　心故伊川曰仁¶主於愛愛莫大於愛親愛則仁之施
　仁則愛之理也仁¶者愛之理而愛莫大於愛親故推
　行仁道自孝弟始是¶乃行仁之根本也根本既立則
　親親而仁民仁民而愛¶物至於廓然大公無所不愛
　而有以全盡其仁道之大<md:KR4d0226_SBCK_051-2b>¶則皆由此本既立而自生
<pb:KR4d0226_WYG_051-3b>
　生有不可遏者耳此所謂本¶立而道自生也生者生
　生不窮之意伊川所謂其道充¶大是也非無本而漸
　生之謂猶之木焉根本既立則枝¶葉生茂而不可已
　茍無其本枝葉安自而生哉又程子¶曰盡得孝弟便
　是仁恐在盡字上是聖人人倫之至之¶意(蓋孝弟亦/通上下而)
　(言猶忠恕/之爲道也)或人謂由孝弟可以至仁則孝¶弟與仁是
　二本矣妄意揣度如此乞賜逐一垂誨¶
大概且用此意涵泳久之自見得失後皆放此
<pb:KR4d0226_WYG_051-4a>
　程子曰循物無違謂信竊謂物者事物之物有是事
　¶則循是事而無所違無是事則不鑿空而爲之說此
　與以¶實之謂信意相似或者謂物者理也實循是理
　而無所¶違有反身而誠之意蓋孟子有諸己之說不
　知是否又<md:KR4d0226_SBCK_051-3a>¶程子所謂盡物之謂信者銖所未喻豈盡
　已之謂忠者¶處於己者無不盡盡物之謂信者施於
　物者必以實歟¶則必以實施於物者亦無不盡矣其
　所謂表裏内外者¶蓋惟其存於己者必盡則其施於
<pb:KR4d0226_WYG_051-4b>
　物也必實在己自盡¶之謂忠推是忠而行之之謂信
　雖然曽子之三省必亦¶各致其功未必恃此而責彼
　也乞賜逐一垂誨¶
或者之說非是¶
　程子曰公而以人體之故爲仁銖昔嘗問此語於先
　生¶先生曰體猶體物之體猶易所謂幹事其意若謂
　人之¶生具此形即有此性有此性則有此理與生俱
　生完具¶無欠只爲蔽於私所以不行若能公則此理
<pb:KR4d0226_WYG_051-5a>
　便自周流¶充足不假於外(此理即所謂仁/也仁者愛之理)故程子曰
　仁之道只消<md:KR4d0226_SBCK_051-3b>¶道一公字然伊川又恐人將公便喚作
　仁故曰公須以¶人體之(體猶/主也)銖當時雖省記先生是
　此意恐記得差誤¶乞賜垂誨¶
此下數說大槩皆近之更冝涵泳而實履之不可只如
此¶說過無益於事也¶
　賢賢易色一章竊謂上蔡所謂如惡惡臭如好好色
　天¶下之誠意無以加此好德如好色亦可謂好德之
<pb:KR4d0226_WYG_051-5b>
　至也¶此語似甚精而或者乃謂不若張子韶曰學所
　以明人¶倫也好德不好色則夫婦之倫正似恐不必
　推說至此¶然上蔡之說與伊川所謂見賢則變易顔
　色愈加恭敬¶好善而誠也二說孰精又子夏之意以
　謂人能如此則¶雖人以為未嘗學子夏必以爲己學
　也玩其語意則子<md:KR4d0226_SBCK_051-4a>¶夏未嘗不欲人學然其語不無病
　不若夫子所謂行有¶餘力則可以學文者爲有本末
　先後故集註特著呉氏¶之說所以垂訓者精矣乞賜
<pb:KR4d0226_WYG_051-6a>
　垂誨¶
當從謝氏說¶
　夫子温良恭儉讓以得之一章竊謂程子之意固己
　明¶白謝氏曰學者觀於聖人威儀之間亦可以進德
　矣此¶語似甚精而或者乃謂不若張子韶曰温良恭
　儉讓固¶不可以不學要當學聖人之道以求其自然
　發見者若¶乃矯僞其行粉飾其容此又聖門所誅也
　銖竊謂夫子¶德容至於如是固有德盛仁熟而其自
<pb:KR4d0226_WYG_051-6b>
　然之光輝著見¶於外學者之學聖人固不當矯情飾
　貌徒見其外而不¶養其中也然容色辭氣之間亦學
　者所當用功之地而<md:KR4d0226_SBCK_051-4b>¶致知力行之原今不於此等處
　存養涵蓄學聖人氣象¶不知復於何者爲學聖人之
　道乎竊謂學者内外交相¶養之功正當熟玩此等氣
　象自别不知是否又儉節制¶也節制莫是自然有法
　度繩約之意否温良讓有和易¶氣象恭儉有嚴恪氣
　象謝氏所謂奉然如春儼然如秋¶是也併乞逐一垂
<pb:KR4d0226_WYG_051-7a>
　誨¶
如張氏說則鄉黨篇可廢矣¶
　三年無改於父之道一章銖自㓜年則見先生與程
　先¶生反復論此一段當時固莫能曉近來思之竊謂
　程子¶所謂孝子居喪志存守父在之道不必主事而
　言者頗¶爲的當請試言其所思而得之者以求教志
　者志趣其¶心之所趣者是也行者行實行其志而有
　成也父在子<md:KR4d0226_SBCK_051-5a>¶不得專於行事而其志之趣向可知故
<pb:KR4d0226_WYG_051-7b>
　觀其志父没則¶子可以行其志矣其行實暴白故觀
　其行然三年之間¶疾痛哀慕其心方皇皇然望望然
　若父之存而庶幾於¶親之復見豈忍以爲可以得行
　已志而遽改以從己志¶哉存得此心則於事有不得
　不改者吾迫於公議不得¶已而改之亦無害其爲孝
　矣若夫其心自幸以爲於是¶可以行己之志而於前
　事不如己意者則遂遽改以從¶己之志則不孝亦大
　矣豈復論其改之當與不當哉蓋¶孝子處心親雖有
<pb:KR4d0226_WYG_051-8a>
　存没之間而其心一如父在不敢自¶專况謂之父道
　則亦在所當改而可以未改者三年之¶間如白駒過
　隙此心尚不能存而一不如志率然而改¶則孝子之
　心安在哉故夫子直指孝子之心推見至隱<md:KR4d0226_SBCK_051-5b>¶而言不
　必主事言也若乃外迫公議内懷欲改而方且¶隱忍
　遷就以俟三年而後改焉則但不失經文而已大¶非
　聖人之意矣妄論如此不知稍不畔否乞賜垂誨¶
此說得之然前輩已嘗有此意矣更須子細體認不可
<pb:KR4d0226_WYG_051-8b>
只¶如此說過¶
　君子不重則不威一章程子曰人安重則學堅固范
　氏¶游氏推明其說精矣然味其經文竊謂恐不若呂
　氏曰¶學則知類通達故不至於蔽固蓋若作一事說
　則曷¶不曰君子不重則不威而學不固乎不重則不
　威有篤敬¶意學則不固有致知意(學固兼知與行而/言而夫子言之於)
　(此則學又自/有專說知意)¶主忠信竊謂忠信蓋誠實之意蓋自理
　而言則謂之誠¶實自人所行而言則謂之忠信其實
<pb:KR4d0226_WYG_051-9a>
　一也故伊川曰忠<md:KR4d0226_SBCK_051-6a>¶信者以人言之要之則實理也無
　友不如己者程先生¶以謂上蔡云與不勝己者友鈍
　滯了人此語誠是然人¶之求友固不可無此心而亦
　不可必也心欲求勝己者¶而後友則勝己者亦不與
　我友矣聖人用心不如是子¶夏教其門人以擇交之
　道曰可者與之其不可者拒之¶此未爲過也而子張
　猶以爲不可則不勝己者不與之¶友聖人氣象恐不
　如是楊氏所謂如己者合志同方而¶已不必勝己也
<pb:KR4d0226_WYG_051-9b>
　似以此言爲當銖嘗問之曰恐如此其¶弊或至於無
　責善輔仁之益先生曰道不同不相爲謀¶然銖思之
　終恐未安蓋味聖人語意正謂人好與不已¶若者處
　故爲此言以戒之無與毋通禁止之辭聞之李¶氏曰
　人皆求勝己者友則愚與魯幾於無友矣然世人<md:KR4d0226_SBCK_051-6b>¶知
　與賢已處者常少而損己者常多此學所以不進有¶
　志於學則不如己者宜非所友此意不知近是否乞
　賜¶垂誨
<pb:KR4d0226_WYG_051-10a>
學則不固程范游說是毋友不如己者李說是¶
　顏子不改其樂章程子嘗曰昔受學於周茂叔每令
　¶㝷仲尼顏子樂處所樂何事銖豈當躐等妄論及此
　但近¶見一朋友講論次說及此覺得說入𤣥妙且又
　拘牽於¶鮮于侁之問使顏子樂道則不爲顏子之說
　說入空寂¶去因試妄意揣度以謂聖賢所以皇皇汲
　汲者正謂欲¶求得本心而已苟得其本心以制萬事
　則天下之樂何¶以加此區區貧窶豈足以累其心顏
<pb:KR4d0226_WYG_051-10b>
　子在陋巷人不堪¶憂而顏子獨樂者正樂此而已此
　與求仁而得仁又何<md:KR4d0226_SBCK_051-7a>¶怨之意近似孟子曰君子所性
　雖大行不加窮居不損¶所性謂所得於性者君子所
　得於性分之内雖大行窮¶居不爲加損樂莫大焉不
　知如此揣度不至大段礙理¶否乞賜垂誨¶
此等處不可彊說且只看顏子如何做功夫若學得他
功¶夫便見得安樂處非思慮之所能及也¶
　書金縢曰我之弗辟我無以告我先王一段按馬鄭
<pb:KR4d0226_WYG_051-11a>
　氏¶皆音辟爲避其意蓋謂管蔡流言成王既疑周公
　公乃¶避居東都二年之久以待成王之察及成王遭
　風雷之¶變啟金縢之書迎公來返乃攝政方始東征
　所謂罪人¶斯得者成王得其流言之罪人也陳少南
　呉才老從之¶而詆先儒誅辟之說銖竊謂周公之誅
　管蔡與伊尹之<md:KR4d0226_SBCK_051-7b>¶放太甲皆聖人之變惟二公至誠無
　愧正大明白故行¶之不疑未可以淺俗之心窺之也
　此辟字與蔡仲之命¶所謂致辟之辟同安得以辟爲
<pb:KR4d0226_WYG_051-11b>
　避且使周公委政而去¶二年之久不幸成王終不悟
　而小人得以乗間而入則¶周家之禍可勝言哉周公
　是時不知何以告我先王也¶觀公之告二公曰我之
　弗辟我無以告我先王其言正¶大明白至誠惻怛則
　區區嫌疑有所不敢避矣惟有此¶心無愧而先王可
　告也自潔其身而爲匹夫之諒周公¶豈爲之哉妄意
　如此乞賜垂誨¶
辟字當從古註說
<pb:KR4d0226_WYG_051-12a>
　微子篇曰詔王子出廸我舊云刻子一段銖於三仁
　之¶去就死生未知其所以當留當去當死之切當不
　可易<md:KR4d0226_SBCK_051-8a>¶處嘗讀微子書見其所以深憂宗國之將亡至
　於成疾¶爲狂瞶耄無所置身其心切矣然終不言於
　紂以庶幾¶萬一感悟而遽爲之去是必有深意者東
　坡則曰箕子¶在帝乙時以微子長且賢欲立之而帝
　乙不可卒立紂¶紂忌此兩人故箕子曰子之出固其
　道也我舊所云者¶害子子若不出則我與子皆危矣
<pb:KR4d0226_WYG_051-12b>
　微子之告箕子若欲¶與之俱去然微子曰吾三人者
　各行其志自用其心之¶所安者而已人各自以其意
　貢於先王微子去之以續先王之國箕子爲之奴以
　全先王之祀比干以諫而死¶爲不負先王也而林少
　穎亦從其說以爲二人處危疑¶之地身居嫌隙不可
　彊諫徒死又無益故微子雖欲謀¶於箕子以救紂之
　顚隮然箕子以謂我興受其敗(猶言我起<md:KR4d0226_SBCK_051-8b>¶而/諫則受其禍)不可以
　復諫又不可居位故微子遁逃以避禍¶而箕子隱晦
<pb:KR4d0226_WYG_051-13a>
　以自存惟比干不處嫌疑故彊諫而死三¶人所處之
　勢不同故各行其志以自達於先王而已審¶如是說
　則微子箕子皆未嘗諫無乃屑屑然避嫌逺禍¶以苟
　存乎唐孔氏曰我興受其敗者我適起而受其禍¶敗
　不可逃免然殷滅之後我不事異姓不能與人爲臣¶
　僕示必欲以死諫紂但箕子之諫適値紂怒未甚故
　得¶不死耳微子告二人而獨箕子答者比干與箕子
　意同¶經省文也竊謂孔氏去古未逺(唐孔氏蓋推/本安國之意)其
<pb:KR4d0226_WYG_051-13b>
　言必有¶所據蓋嘗因是妄謂微子以宗國將亡不勝
　其憂愁無¶&KR0147;之心而謀出處於箕子比干故箕子爲
　言我興受其¶敗不可逃免當與宗國俱爲存亡故雖
　商祀或至淪亡<md:KR4d0226_SBCK_051-9a>¶我亦誓不臣屬他人蓋將諫紂紂不
　聽亦不敢苟全逃¶死而比干無一言者孔氏所謂心
　同不復重言是也其¶後比干果以諫死而箕子乃不
　死者比干初心豈欲徒¶死以沽名哉所以諫者庶幾
　吾言得行而紂改焉耳紂¶既不改而言益切故紂遂
<pb:KR4d0226_WYG_051-14a>
　殺之則比干亦不得而逃死¶耳箕子初心亦豈欲隱
　晦自存苟全其生哉亦猶比干¶之諫冀吾言得行而
　紂改焉耳紂既不改而囚之偶不¶死耳紂囚之而不
　置之死則箕子豈固欲自經於溝瀆¶而爲匹夫之諒
　哉故因遂佯狂而爲奴蓋亦未欲即死¶庶幾彌縫其
　失而冀其萬有一開悟耳蓋諫行而紂改¶過者二子
　之本心也諫不行而或死或囚者二子所遇¶之不同
　爾使紂而囚比干意比干亦未敢即死也使紂<md:KR4d0226_SBCK_051-9b>¶而殺
<pb:KR4d0226_WYG_051-14b>
　箕子箕子敢求全哉二子易地則皆然矣至於箕¶子
　爲微子之計則其意豈不以謂吾二人者皆宗國之¶
　臣利害休戚事體一同皆當與社稷俱爲存亡不可
　復¶顧明哲保身之義然而微子國之元子也往者紂
　未立¶吾嘗言於帝乙而立子帝乙不從而立紂是以
　紂卒疑¶吾兩人故吾舊所云者足以害於子若起諫
　紂則紂益¶生疑非惟不從害必先及子而併我危矣
　死分也不足¶惜而未有毫髮益於紂而遽死可惜也
<pb:KR4d0226_WYG_051-15a>
　東萊所謂人先¶有疑心則雖盡忠與言而未必不疑
　蓋疑心先入而爲¶之主是也故微子不可留但當遯
　逃而出乃合於道又¶况我與比干既留諫以事紂則
　存亡未可知萬一不死¶罔爲人臣僕此心已堅定則
　亦不可使成湯以來廟不<md:KR4d0226_SBCK_051-10a>¶血食况汝爲元子又居危
　疑之地義當逃去萬有一全¶宗祀可也此三子者其
　制行不同各出於至誠惻怛之¶心無所爲而爲之故
　孔子並稱三仁或以此歟妄意如¶此乞賜諄切垂誨
<pb:KR4d0226_WYG_051-15b>
此說得之史記亦說箕子諫而被囚也¶
　咸有一德竊謂一者其純一而不雜德至於純一不
　雜¶所謂至德也所謂純一不雜者蓋歸於至當無二
　之地¶無纎毫私意人欲間雜之猶易之常中庸之我
　也說者¶多以咸有一德爲君臣同德咸有一德固有
　同德意而¶一非同也言君臣皆有此一德而已蘇氏
　曰聖人如天¶時殺時生君子如水因物賦形天不違
　仁水不失平惟¶一故新惟新故一一故不流新故無
<pb:KR4d0226_WYG_051-16a>
　斁此語似是不知<md:KR4d0226_SBCK_051-10b>¶可以作如此看否乞賜垂誨¶
此篇先言常德庸德後言一德則一者常一之謂終始
惟¶一時乃日新蘓氏說未的當可更退步就實做工夫
處看¶
　盤庚言其先王與其羣臣之祖父若有眞物在其上
　降¶災降罰與之周旋從事於日用之間者銖竊謂此
　亦大¶概言理之所在質諸鬼而無疑爾而殷俗尚鬼
　故以其¶深信者導之夫豈亦眞有一物耶乞賜垂誨
<pb:KR4d0226_WYG_051-16b>
鬼神之理聖人蓋難言之謂眞有一物固不可謂非眞
有¶一物亦不可若未能曉然見得且闕之可也¶
　銖竊謂書序之作出於聖人無疑學者觀書得其序
　¶則思過半矣班固言書之所起逺矣至孔子纂時上
　斷於¶堯下訖於周凡百篇而爲之序言其作意而林
　少穎乃<md:KR4d0226_SBCK_051-11a>¶謂書序乃厯代史官轉相授受以書爲之總
　目者非孔¶子所作今玩其語意非聖人其孰能與於
　此哉書序言¶成湯既沒太甲元年玩其語意則是成
<pb:KR4d0226_WYG_051-17a>
　湯没而太甲立¶太甲既立不明伊尹放諸桐三年則
　是太甲服湯之喪¶既不明伊尹遂使居於湯之墓廬
　三年而克終允德也¶或者乃曰孟子曰湯崩太丁未
　立外丙二年仲壬四年¶湯没六年而太甲立太甲服
　仲壬之喪夫服仲壬之喪¶而廬於乃祖之墓恐非人
　情伊川謂太丁未立而死外¶丙方二歲仲壬方四歲
　乃立太子之子太甲而或者又¶謂商人以甲乙爲兄
　弟之名則丙當爲兄而壬當爲弟¶豈有兄二歲弟乃
<pb:KR4d0226_WYG_051-17b>
　四歲乎按皇極經世圖紀年之次則¶太甲實繼成湯
　而立無疑不知外丙二年仲壬四年之<md:KR4d0226_SBCK_051-11b>¶說當作如何
　訓釋乞賜垂誨¶
書序恐只是經師所作然亦無證可考但决非夫子之
言¶耳成湯太甲年次尤不可考不必妄爲之說讀書且
求義¶理以爲反身自修之具此等殊非所急也¶
　西伯戡黎舊說多指文王惟陳少南呂伯恭薛季隆
　¶以爲武王呉才老亦曰乗黎恐是伐紂時事(武王未/稱王亦)
<pb:KR4d0226_WYG_051-18a>
　(只稱西/伯¶而已)銖按書序言殷始咎周周人乗黎則殷自此
　以前未¶嘗惡周也殷始有惡周之心而周又乗襲戡
　勝近畿之¶黎國迫於王都且見征伐(黎在漢上黨郡/壼關紂都朝歌)
　(上黨在朝/歌之西)此¶祖伊所以恐而奔告於受曰天既訖我
　殷命曰恐曰奔¶告曰訖我殷命則其事勢亦且迫矣
　恐非文王時事也¶文王率殷之叛國以事紂而孔子
　亦稱其三分天下有<md:KR4d0226_SBCK_051-12a>¶其二以服事殷爲至德所謂有
　事君之小心者正文王¶之事孔子所以謂之至德也
<pb:KR4d0226_WYG_051-18b>
　當時征伐雖或有之未必¶迫於畿甸然史記又謂文
　王伐犬戎密須敗耆國耆即¶黎也史記文王得專征
　伐故伐之二說未知孰是乞賜¶垂誨¶
此等無證據可且闕之¶
　服父母之喪而祭祀祖先當衣何服與居母喪而見
　父¶居父母喪而見祖父母其朔旦歲節上壽爲禮各
　衣何¶服父母在而遭所生喪(謂非/出母)不知合衣何服合
　與不合¶設几筵出聲哭舅姑俱存而子婦丁其父母
<pb:KR4d0226_WYG_051-19a>
　憂雖合奔¶喪然卒哭後必當復歸恐三年之服自不
　可改遇節序¶變遷不審可以發哀出聲否見舅姑及
　從舅姑以祭不<md:KR4d0226_SBCK_051-12b>¶知所易當何服乞賜垂誨¶
古者居喪三年不祭(見曽/子問)其見祖父母之屬古人亦有
節¶文不盡記然上壽之禮自不合與所生母喪禮律亦
有明¶文更宜詳考亦當稍避尊者乃爲安耳如女已適
人爲父¶母服朞禮律亦甚明若有舅姑難以發哀於其
側從祭但¶畧去華盛之服可也
<pb:KR4d0226_WYG_051-19b>
　　　答董叔重¶
　人心之體虚明知覺而已但知覺從義理上去則爲
　道¶心知覺從利欲上去則爲人心此人心道心之别
　也¶所謂利欲如口之於味目之於色之類非遽不好
　但不從¶義理上去則墮於人欲而不自知矣¶
亦是<md:KR4d0226_SBCK_051-13a>¶　中庸之中字本是指時中之中而言然所以能時中
　¶者以其有是不偏倚者爲本故中庸之中實兼二義
<pb:KR4d0226_WYG_051-20a>
　非如¶中和之中專指性也致中者如立乎天地四方
　之中未¶感者無一息之不然致和者如處一堂一室
　之中隨處¶得宜無少乖戾無時而不然也或者有疑
　於中庸中和¶二中字不同故妄論如此不知於章句
　意無大悖否¶
無一息之不然當改云無一息之少差¶
　曽㸃言志氣象固是從容灑落然其所以至此則亦
　必¶嘗有所用力矣知其所用力處則知堯舜事業㸃
<pb:KR4d0226_WYG_051-20b>
　優爲¶之然堯舜事業亦非一事要必如㸃用力則不
　難爲但¶道理自有淺深所至亦有高下㸃資質高合
　下見得聖¶人大本如此故其平日用力之妙必有超
　乎事物之外<md:KR4d0226_SBCK_051-13b>¶而爲應事物之本者其視三子規規於
　事爲之末者固¶有間矣然一事一物亦各有一事一
　物之理學者大本¶功夫固當篤至亦必循下學上達
　之序逐件逐事理會¶到底乃能内外縝宻親切不差
　㸃言志甚高而行不掩¶焉觀其舍瑟倚門亦可見矣
<pb:KR4d0226_WYG_051-21a>
　蓋道理無纎毫空闕不周¶滿處外面纔有罅漏則於
　道體爲有虧矣或謂曽㸃只¶是天資見得大頭腦如
　此元不曽用力又謂㸃已見到¶如此天下萬事皆無
　不了者恐皆一偏之論也未知是¶否¶
此條大概近似而語意不宻且看他見得道理分明觸
處¶通貫處是箇甚底可也¶
　　　答董叔重<md:KR4d0226_SBCK_051-14a>¶　或曰天地之數五十有五而大衍之數五十何也銖
<pb:KR4d0226_WYG_051-21b>
　竊¶謂天地之所以爲數不過五而已五者數之祖也
　蓋參¶天兩地三陽而二隂三二各隂陽錯而數之所
　以爲數¶五也是故三其三三其二而爲老陽老隂之
　數兩其三¶一其二而爲少隂之數両其二一其三而
　爲少陽之數¶皆五數也河圖自天一至地十積數凡
　五十有五而其¶五十者皆因五而後得故五虚中若
　無所爲而實迺五¶十之所以爲五十也(一得五而成/六二得五而)
　(成七三得五而成八四得五而成九五得/¶五而成十無此定數則五十者何自來耶)洛書自一
<pb:KR4d0226_WYG_051-22a>
　五行至九五福積數凡¶四十有五而其四十者亦皆
　因五而後得故五亦虚中¶若無所爲而實乃四十之
　所以爲四十也(一六共宗而爲太陽之位¶數二七共/朋而爲少隂之位數三八成友而爲)
　(少陽之位數四九同道而爲太隂之/位數不得此五數何以成<md:KR4d0226_SBCK_051-14b>¶此四十耶)即是觀之河圖
　洛書皆五居中而爲數宗祖大衍¶之數五十者即此
　五數衍而乗之各極其十則合爲五¶十也是故五數
　散布於外爲五十而爲河圖之數散布於外爲四十
　而爲洛書之數衍而極之爲五十而爲¶大¶衍之數皆
<pb:KR4d0226_WYG_051-22b>
　自此五數始耳是以於五行爲土於五常爲¶信水火
　木金不得土不能各成一氣仁義禮智不實有¶之亦
　不能各爲一德此所以爲數之宗而揲蓍之法必¶衍
　而極於五十以見於用也不知是否¶
此說是¶
　變者化之漸化者變之盡蓋化無痕迹而變有頭面
　逐¶漸消縮以至於無者化也陽化爲剛隂化爲柔暖
　化爲¶寒是也其勢浸長突然改換者變也隂變爲陽
<pb:KR4d0226_WYG_051-23a>
　柔變爲<md:KR4d0226_SBCK_051-15a>¶剛寒變爲暖是也陽化爲隂是進極而囘故
　爲退隂變¶爲陽則退極而上故爲進故曰變化者進
　退之象也陽¶化爲隂隂變爲陽者變化也所以變化
　者道也道者本¶然之妙變化者所乗之機故隂變陽
　化而道無不在兩¶在故不測故曰知變化之道者其
　知神之所爲乎不審¶可作如此看否¶
亦得之¶
　隂陽若以推行言之不過一氣之運而已所謂一動
<pb:KR4d0226_WYG_051-23b>
　一¶靜互爲其根也以闔闢言之則有兩物所謂分隂
　分陽¶兩儀立焉也既曰隂陽又曰柔剛者隂陽以氣
　言剛柔¶則有形質矣此猶四象之有老少亦如以子
　午夘酉分¶言隂陽也不知是否<md:KR4d0226_SBCK_051-15b>¶闔闢與動靜無異易中以對待言者自多不必引此也¶
　在天成象在地成形變化見矣變化非因形象而後
　¶有也變化流行非形象則無以見故因形象而變化
　之迹¶可見也日月星辰象也山川動植形也象陽氣
<pb:KR4d0226_WYG_051-24a>
　所爲形¶隂氣所爲然陽中有隂則日星陽也月辰隂
　也隂中有¶陽則山隂而川陽然隂陽又未嘗不相錯
　而各自爲隂¶陽細推之可見矣不知是否¶
亦是¶
　乾以易知與易則易知之知字不同乾以易知知猶
　主¶也知如知郡縣之知蓋乾健不息惟主於生物如
　瓶施¶水無他艱阻故以易知大始也易則易知言人
　體乾之¶易故曰直無艱阻而人易知之也<md:KR4d0226_SBCK_051-16a>¶
<pb:KR4d0226_WYG_051-24b>
文義亦得之¶
　孟子曰口之於味也目之於色也耳之於聲也鼻之
　於¶臭也四肢之於安佚也性也(此性字專指氣而/言如性相近之性)有
　命焉¶(此命字兼理與氣而言如貧/賤之安分富貴之有節是也)仁之於父子也義
　之於君¶臣也禮之於賔主也智之於賢者也聖人之
　於天道也¶命也(此命字專指氣而言所遇應不應所/造有淺深厚薄清濁之分皆係乎氣)
　(稟/也)有性焉(此性¶字專指理而言/如天地之性之性)不知可作如此看否¶
此說分得好
<pb:KR4d0226_WYG_051-25a>
　中和者性情之德也寂感者此心之體用也此心存
　¶則寂然時皆未發之中感通時皆中節之和心有不
　存則¶寂然者木石而已大本有所不立也感通者馳
　肆而已¶達道有所不行也故夫動靜一主於敬戒謹
　恐懼而謹<md:KR4d0226_SBCK_051-16b>¶之於獨焉則此心存而所寂感無非性情
　之德也不知¶是否¶
亦是¶
　極之爲言究竟至極不可有加之謂以狀此理之名
<pb:KR4d0226_WYG_051-25b>
　義¶則舉天下無以加此之稱也故常在物之中爲物
　之的¶物無之則無以爲根主而不能以有立故以爲
　在中之¶義則可而便訓極爲中則不可以有形者論
　之則如屋¶之有脊棟囷廩之有通天柱常在此物之
　中央四靣八¶方望之以取正千條萬别本之以有生
　禮所謂民極詩¶所謂四方之極其義一也未知推說
　如此是否¶
是
<pb:KR4d0226_WYG_051-26a>
　近見一書名廣川家學蓋董逌彦逺所爲所論亦稍
　正<md:KR4d0226_SBCK_051-17a>¶不知有傳授否其爲人如何如曰心者性之所寓
　也所¶貴於養心者以性之在心也又曰形之靈者曰
　魄氣之¶神者曰魂既生魄矣魄内自有陽氣氣之神
　者名之曰¶魂附形之靈者謂初生時耳目手足運動
　啼呼爲聲此¶則魄之爲靈也附氣之神者謂精神性
　識漸有所知此¶則附氣之神也魂在魄先附魄以神
　此等說得亦無甚¶病否
<pb:KR4d0226_WYG_051-26b>
既生魄陽曰魂謂纔有魄便有魂自初受胞胎時已俱
足¶矣不可言漸有所知然後爲魂也董氏有詩解自謂
其論¶關雎之義暗與程先生合但其他文澁難曉集傳
中論京¶師之屬頗祖其說又據黄端明行狀說圍城中
作祭酒嘗¶以僞楚之命慰諭諸生他事不能盡知也<md:KR4d0226_SBCK_051-17b>¶　近見曽彦和論彭蠡既瀦引漢志豫章九水合於湖
　漢¶東至彭澤入江禹貢漢水入江而湖漢九水見遏
　於江¶北於是自匯爲彭蠡則彭蠡之水本受湖漢之
<pb:KR4d0226_WYG_051-27a>
　水欲入¶江而爲江漢所遏因却而自瀦蓋漢水未入
　江之前則¶彭蠡未瀦故曰東匯澤爲彭蠡此說自當
　但又有曰彭¶蠡之瀦以受其江漢而不能絀蘓氏味
　别之說則非也¶又言九江即是洞庭引漢志沅水漸
　水元水底水叙水¶酉水澧水湘水資水皆合洞庭中
　東入於江江則過之¶而已九水合於洞庭澤故洞庭
　亦可名九江若謂江分¶九道則經當曰九江既道而
　不曰孔殷當曰播爲九江¶而不曰過九江矣然林少
<pb:KR4d0226_WYG_051-27b>
　穎辨其不然不知洞庭之澤¶果是受此水之入否然
　彭蠡自有源而非受江漢而成<md:KR4d0226_SBCK_051-18a>¶九江爲洞庭而不在
　潯陽南則無可疑矣若彦和之於¶禹貢雖未盡善亦
　考索精詳勝他人也¶
曽彦和說書精博舊看得不子細不知其已有此說但
漢¶志不知湖漢即是彭蠡而曰源出雩都至彭蠡入江
此爲¶大謬恐彦和亦不能正也九江之說今亦只可大
概而言¶恐當時地入三苗禹亦不能細考若論小水則
<pb:KR4d0226_WYG_051-28a>
湖南尚有¶蒸瀟之屬况兼湖北諸水上流其數不止於
九若實計入¶湖之水只是湘沅澧之屬三四而已又不
能及九也漢水¶未入江之前彭蠡未瀦此亦未是江流
甚大漢水入之未¶必能有所増益也大率今人不敢說
經文有誤故如此多¶方囘互耳¶
　孟子集註古公亶甫下註云太王公劉九世孫五世
　<md:KR4d0226_SBCK_051-18b>¶而斬下註云父子相繼爲一世按史記自公劉至古
　公凡¶十世今謂九世豈不數古公已身耶然按豳詩
<pb:KR4d0226_WYG_051-28b>
　集傳云¶公劉復修后稷之業十世而太王徙居岐山
　之陽則疑¶孟子集註或錯九字否又按明道行狀云
　先生五世而¶上居中山之博野高祖始賜第京師則
　高祖五世祖也¶而上即爲六世是通已身數矣伏乞
　垂誨¶
通數即計己身爲數曰祖曰孫則不當計己身蓋謂之
祖¶孫則是指他人而言矣史傳及今人文字以高祖之
父爲¶五世祖甚多無可疑也
<pb:KR4d0226_WYG_051-29a>
　　　答董叔重¶
　程先生論中庸鳶飛魚躍處曰與必有事焉而勿正
　心¶之意同活潑潑地銖詳先生舊說蓋謂程子所引
　必有<md:KR4d0226_SBCK_051-19a>¶事焉與活潑潑地兩語皆是指其實體而形容
　其流行¶發見無所滯礙倚著之意(其曰必者非有人/以必之曰勿者非)
　(有人以勿之者蓋謂¶有主張/是者而實未嘗有所爲耳)今說則謂必有事焉而
　勿正心者乃¶指此心之存主處活潑潑地云者方是
　形容天理流行¶無所滯礙之妙蓋以道之體用流行
<pb:KR4d0226_WYG_051-29b>
　發見雖無間息然¶在人而見諸日用者初不外乎此
　心故必此心之存然¶後方見得其全體呈露妙用顯
　行活潑潑地畧無滯礙¶耳所謂必有事而勿正心者
　若有所事而不爲所累云¶爾此存主之要法蓋必是
　如此方得見此理流行無礙¶耳銖見得此說似無可
　疑而朋友間多主舊說蓋以程¶子文義觀之其曰與
　曰同而又以活潑潑地四字爲註¶云則若此兩句皆
　是形容道體之語然舊說誠不若今<md:KR4d0226_SBCK_051-19b>¶說之實舊說讀
<pb:KR4d0226_WYG_051-30a>
　之不精未免使人眩瞀迷惑學者能實¶用力於今說
　則於道之體用流行當自有見然又恐非¶程子當日
　之本意伏乞明賜垂誨¶
舊說固好似涉安排今說若見得破則即此須臾之頃
此¶體便已洞然不待說盡下句矣可更猛著精彩稍似
遲慢¶便蹉過也¶
　性與氣雖不相離元不相雜孟子論性獨指其不雜
　¶者言之其論情才亦如此要必如程張二先生之說
<pb:KR4d0226_WYG_051-30b>
　乃爲¶備耳不知是否¶
甚善集註中似已有此意矣¶
　呂芸閣云性一也流形之分有剛柔昏明者非性也
　¶有三人焉皆一目而别乎色一居乎宻室一居乎帷
　簿之<md:KR4d0226_SBCK_051-20a>¶下一居乎廣廷之中三人所見昏明各異豈目
　不同乎¶隨其所居蔽有厚薄爾銖竊謂此言分别得
　性氣甚明¶若移此語以喻人物之性亦好銖頃嘗以
　日爲喻以爲¶大明當天萬物咸覩亦此日耳蔀屋之
<pb:KR4d0226_WYG_051-31a>
　下容光必照亦¶此日耳日之全體未嘗有小大只爲
　隨其所居而小大¶不同耳不知亦可如此諭人物之
　性否伏乞指誨¶
亦善¶
　周霄問君子仕乎一段霄意蓋以孟子不見諸侯爲
　難¶仕故舉此問以諷切之孟子所言皆告以君子急
　仕之¶意所引禮曰諸侯耕助以供粢盛一段疑指爲
　貧而仕¶者言蓋仕非爲貧也然有爲貧而仕者則君
<pb:KR4d0226_WYG_051-31b>
　子於仕亦¶可謂急矣然仕之心未嘗不急仕之道則
　不可以急而<md:KR4d0226_SBCK_051-20b>¶不由其道也蓋欲急仕者君子之仁不
　由其道不敢仕¶者君子之義義行則仁存未有違義
　而可以爲仁也大¶率孟子教人多因人情而制之以
　義此所以卓乎非異¶端之說所能知也伏乞垂誨¶
此章但言不仕無義未見爲貧而仕之意¶
　禮曰别子爲祖繼别爲宗繼禰者爲小宗有百世不
　遷¶之宗有五世則遷之宗竊謂君適長爲世子繼先
<pb:KR4d0226_WYG_051-32a>
　君正¶統自母弟以下皆不得宗其次適爲别子不得
　禰其父¶則不可宗嗣君又不可無統屬故立爲先君
　之族大宗¶之祖所謂别子爲祖也其適子繼之則爲
　大宗凡先君¶所出之子孫皆宗之百世不遷故曰大
　宗者繼别子之¶所自出也(呂氏言别子所自出者謂/别子所出之先君也如魯)
　(李友乃桓公别子所自出故爲/桓公<md:KR4d0226_SBCK_051-21a>¶一族之大宗不知是否)百世不遷者以其統
　先君之子孫而非統¶别之子孫也别子之庶長義不
　禰别子而自爲五世小¶宗之祖其適子繼之則爲小
<pb:KR4d0226_WYG_051-32b>
　宗小宗者繼别子庶子之¶所自出也故惟及五世五
　世之外則無服蓋以其統别¶之子孫而非統先君之
　子孫也不知是否伏乞垂誨¶
宗子有公子之宗有大宗有小宗國家之衆子不繼世
者¶若其間有適子則衆兄弟宗之爲大宗若皆庶子則
兄弟¶宗其長者爲小宗此所謂公子之宗者也别子即
是此衆¶子既没之後其適長者各自繼此别子即是大
宗直下相¶傳百世不遷别子之衆子既没之後其適長
<pb:KR4d0226_WYG_051-33a>
子又宗之即¶爲繼禰之小宗每一易世高祖廟毁則同
此廟者是爲袒¶免之親不復相宗矣所謂五世而遷也<md:KR4d0226_SBCK_051-21b>¶　孟子集註序說言史記言孟子受業子思之門人註
　云¶趙氏註及孔叢子亦皆云孟子親受業於子思銖
　謂趙¶岐所註必有所考孔叢子恐是僞書似不必引
　此書如¶何¶
孔叢子雖僞書然與趙岐亦未知其孰先後也姑存亦
無¶害
<pb:KR4d0226_WYG_051-33b>
　史記謂孟子之書孟子自作趙岐謂其徒所記今觀
　七¶篇文字筆勢如此决是一手所成非魯論比也然
　其間¶有如云孟子道性善言必稱堯舜亦恐是其徒
　所記孟¶子必曽畧加刪定也此非甚𦂳切以朋友間
　或有疑此¶者嘗以此答之恐未是也伏乞垂誨¶
或恐是如此<md:KR4d0226_SBCK_051-22a>¶　　　答董叔重¶
　參天兩地倚數天之象圓圓者徑一而圍三參天者
<pb:KR4d0226_WYG_051-34a>
　¶參其一也地之象方方者徑一而圍四兩地者兩其
　二也¶故參其一而爲三者因圎象而有三數也兩其
　二而爲¶四者因方象而爲四數也參天兩地則爲數
　者五故天¶地之數皆五也三三爲六則爲老陽老隂
　之數兩其三¶一其二則爲少隂之數兩其二一其三
　則爲少陽之數¶故參天兩地者數之祖也未知是否¶
圍四者以二爲一故其一隂而爲二故曰參天兩地今
曰¶兩其二而爲四則不得爲參天兩地矣天一而圍三
<pb:KR4d0226_WYG_051-34b>
地一¶而圍四然天全用而地半用故參天爲三而兩地
爲二也¶今曰二二爲四非是<md:KR4d0226_SBCK_051-22b>¶　揲蓍之數以四爲主蓋四者數之用也太陽一少隂
　二¶少陽三太隂四其位四也分揲掛歸必四營也揲
　之亦¶必以四故皆以四爲主故老陽三十六少隂三
　十二少¶陽二十八太隂二十四皆四約之也及其揲
　也五四爲¶奇五除掛一四不除掛一皆爲四者一所
　謂竒也九八¶爲偶九除掛一八不除掛一則爲四者
<pb:KR4d0226_WYG_051-35a>
　二所謂偶也是¶皆以四數爲主不知是否¶
四營恐與四揲不相關¶
　河圖之數不過一竒一偶相錯而已故太陽之位即
　太¶隂之數少隂之位即少陽之數少陽之位即少隂
　之數¶太隂之位即太陽之數見其迭隂迭陽隂陽相
　錯所以¶爲生成也天五地十居中者地十亦天五之
　成數蓋一<md:KR4d0226_SBCK_051-23a>¶二三四已含六七八九者以五乗之故也
　蓋數不過五¶也洛書之數因一二三四以對九八七
<pb:KR4d0226_WYG_051-35b>
　六其數亦不過¶十蓋太陽占第一位已含太陽之數
　少隂占第二位已¶含少隂之數少陽占第三位已含
　少陽之數太隂占第¶四位已含太隂之數雖其隂陽
　各自爲數然五數居中¶太陽得五而成六少隂得五
　而成七少陽得五而成八¶太隂得五而成九則與河
　圖一隂一陽相錯而爲生成¶之數者亦無以異也不
　知可如此看否啓䝉言其數與¶位皆三同而二異三
　同謂一三五二異謂河圖之二在¶洛書則爲九河圖
<pb:KR4d0226_WYG_051-36a>
　之四在洛書則爲七也蓋一三五陽¶也二四隂也陽
　不可易而隂可易陽全隂半隂常從陽¶也然七九特
　成數之陽所以成二四生數之隂則雖陽<md:KR4d0226_SBCK_051-23b>¶而實隂雖
　易而實未嘗易也不知是否¶
所論甚當河圖相錯之說尤佳¶
　隂陽以氣言剛柔則有形質可見矣至仁與義則又
　合¶氣與形而理具焉然仁爲陽剛義爲隂柔仁主發
　生義¶主収歛故其分屬如此或謂楊子雲君子於仁
<pb:KR4d0226_WYG_051-36b>
　也柔於¶義也剛蓋取其相濟而相爲用之意¶
仁體剛而用柔義體柔而用剛¶
　艮其背不獲其身者止而止也所謂靜而止其所也
　行¶其庭不見其人者行而止也所謂動而止其所也
　靜¶而止其所者是只見道理所當止處不見己身之
　有利害¶禍福也動而止其所者只見道理所當行處
　不見在人¶之有彊弱貴賤也古人所以舍生取義殺
　身成仁者不<md:KR4d0226_SBCK_051-24a>¶獲其身也所以不侮鰥寡不畏彊禦者
<pb:KR4d0226_WYG_051-37a>
　不見其人也然¶惟不獲其身者乃能不見其人故曰
　動靜各止其所而¶必以主夫靜者爲本焉所以自源
　而徂流也程先生所¶謂止於所不見則無以亂其心
　而止乃安是又就做工¶夫上言¶
不獲其身不見其人推說甚善然亦不專在此日用精
粗¶蓋無不然也程先生說自是其所見如夫子彖傳文
言未¶必文王之本意也¶
　　　答董叔重
<pb:KR4d0226_WYG_051-37b>
辱惠問并以長牋喻及銘墓之意尤以愧仄今年多病
異¶於常時又以築室遷居之擾殊無好况文字本不能
作前¶後所辭甚多但以叔重如此見屬獨不可辭因留
來人累<md:KR4d0226_SBCK_051-24b>¶日不得功夫此三數日又覺傷冷時作寒熱意
緖尤不佳¶今日小定方能力疾草定奉寄又更與允夫
訂之或有疑¶則見告可改也但此間辭人之多幸且勿
廣爲佳今所作¶先丈誌文易就亦因得好行狀故不費
力數年前有相屬¶作一大誌銘者事緖既多而狀文全
<pb:KR4d0226_WYG_051-38a>
類新唐書體至今整¶頓不得也允夫所作令祖墓表尤
佳近歲難得此文也¶
　　　與黄子耕¶
祭禮極難處竊意神主惟長子得奉祀之官則以自隨
影¶像則諸子各傳一本自隨無害也支子之祭先儒雖
有是¶言然竟未安向見范丈兄弟所定支子當祭旋設
紙牓於¶位祭訖而焚之不得已此或可采用然禮文品
物亦當少¶損於長子或但一獻無祝亦可也<md:KR4d0226_SBCK_051-25a>¶
<pb:KR4d0226_WYG_051-38b>
　　　答黄子耕¶
熹數年來疾病日侵患難交至氣血凋瘁大非徃時之
比¶來日無幾甚思與四方士友并力切磋以求無負師
傅之¶託而不可得每一念之徒増永歎而已子耕近日
所用工¶處頗得力否向時說得致知兩字亦頗散漫望
更思之復¶以見諭也¶
　　　答黄子耕¶
新除甚佳闕亦不逺否但聲利海中溺人可畏耳前書
<pb:KR4d0226_WYG_051-39a>
所¶謂格物主敬者甚善但主敬方是小學存養之事未
可便¶謂篤行須修身齊家以下乃可謂之篤行耳日用
之間且¶更力加持守而體察事理勿使虚度光隂乃是
爲學表裏¶之實近至浙中見學者工夫議論多靠一邊
殊可慮耳<md:KR4d0226_SBCK_051-25b>¶　　　答黄子耕¶
時事傳聞不一然亦未知是否衰病閒散既無所効其
區¶區亦不敢深問也示諭且看大學俟見大指乃及他
<pb:KR4d0226_WYG_051-39b>
書此¶意甚善但看時須是更將大段分作小段字字句
句不可¶容易放過常時暗誦黙思反覆研究未上口時
須教上口¶未通透時須教通透已通透後便要純熟直
得不思索時¶此意常在心胸之間驅遣不去方是此一
段了又換一段¶看令如此數段之後心安理熟覺得工
夫省力時便漸得¶力也近日看得朋友間病痛尤更親
切都是貪多務廣匆¶遽渉獵所以凡事草率粗淺本欲
多知多能下稍一事不¶知一事不能本欲速成反成虚
<pb:KR4d0226_WYG_051-40a>
度歲月但能反此如前所¶云試用歲月之功當自見其
益矣至於作無益語以本心<md:KR4d0226_SBCK_051-26a>¶正理揆之誠是何補於事
但人不作自己功夫向外馳走¶便見得此等事重若果
見得自己分上合做底事千條萬¶端有終身勉勉而不
能盡者則亦自當不暇及此矣¶
　　　答黄子耕¶
示喻爲學之意甚善但恐更須看令簡潔明白親切令
下¶功夫處約而易守乃佳耳别紙兩條亦覺繁雜本末
<pb:KR4d0226_WYG_051-40b>
始終¶之說只是要人先其本後其末先其始後其終耳
不必如¶此多說也格物只是就一物上窮盡一物之理
致知便只¶是窮得物理盡後我之知識亦無不盡處若
推此知識而¶致之也此其文義只是如此纔認得定便
請依此用功但¶能格物則知自至不是别一事也¶
格物致知只是窮理聖賢欲爲學者說盡曲折故又立
此<md:KR4d0226_SBCK_051-26b>¶名字今人反爲名字所惑生出重重障礙添枝接葉
無有¶了期要須認取本意而就中看得許多曲折分明
<pb:KR4d0226_WYG_051-41a>
便依此¶實下功夫方見許多名字並皆脱離而其功夫
實處却無¶欠闕耳¶
　　　答黄子耕¶
示及疑義比舊益明潔矣但尚有繁雜處且就正經平
白¶玩味久當自見親切處自然直截簡易也正淳伯豐
近皆¶得書學皆進益可喜泉漳之間亦得一二學者將
來可望¶不虚爲此行也但經界一事恐未有人承當而
豪右不樂¶異論蠭起遂且悠悠耳在官一年不能爲民
<pb:KR4d0226_WYG_051-41b>
興利而除害¶亦未能盡此爲可恨也長孺之去甚勇但
曽守解事何乃¶至此昨晚得趙帥書亦云然甚可怪也<md:KR4d0226_SBCK_051-27a>¶　　　答黄子耕¶
熹憂悴無憀無足言者治葬結廬二事皆在來年今且
造¶一小書院以爲往來幹事休息之處他時亦可藏書
宴坐¶然已不勝其勞費未知來年復如何也來喻云云
足見講¶學自修之力甚慰所望所謂動上求靜亦只是
各止其所¶皆中其節則其動者乃理之當然而不害其
<pb:KR4d0226_WYG_051-42a>
本心之正耳¶近脩大學此章或問頗詳今謾録去可以
示斯逺也¶
　或問喜怒憂懼人心之所不能無也而曰有是一者
　¶則心不得正而身不可脩何哉人之心湛然虚明以
　爲一¶身之主者固其本體而喜怒憂懼隨感而應者
　亦其用¶之所不能無者也然必知至意誠無所私係
　然後物之¶未感則此心之體寂然不動如鑑之空如
　衡之平物之<md:KR4d0226_SBCK_051-27b>¶既感則其妍媸高下隨物以應皆因彼
<pb:KR4d0226_WYG_051-42b>
　之自爾而我無¶所與此心之體用所以常得其正而
　能爲一身之主也¶以此而視其視必明以此而聽其
　聽必聰以此而食食¶必知味身有不脩者哉苟其胸
　中一有不誠則物之未¶感而四者之私已主於内事
　之已至而四者之動常失¶其節甚則暴於其氣而反
　動其心此所以反覆循環常¶失其正而無以主於身
　也以無主之身應無窮之物其¶不爲仰面貪看鳥囘
　頭錯應人者幾希孟子所論平旦¶之氣與先立乎其
<pb:KR4d0226_WYG_051-43a>
　大者正謂此耳¶
　　　答黄子耕¶
熹湘中之行初但以私計不便懇辭然愚意尚無固必
既¶而乃有决不可行者遂至投劾諸公蓋已厭之然猶
不肯<md:KR4d0226_SBCK_051-28a>¶以此爲名又以病辭然後得免世途艱險乃至於
此本非¶欲以是爲高也歸來已一年矣而卜𦵏未遂築
室未成自¶春來無日不病見苦脚氣寒熱伏枕已兩日
矣大抵血氣¶日衰雖是舊病亦如新證未知能復得幾
<pb:KR4d0226_WYG_051-43b>
時也示諭爲學¶之意及中庸疑義皆比舊儘詳宻矣病
中看得恐不子細¶畧疏一二在别紙餘俟旦夕附便奉
報也¶
　　　别紙¶
所論二先生說中庸以體用言之甚善¶
呂氏詭激之說本亦無病聖人之道廣大寛平豈以詭
激¶爲事但世之狃常習故者借之以成其私則不可不
察耳¶不可以此而廢彼也
<pb:KR4d0226_WYG_051-44a>
呂氏盡心以知性此語有病躬行以盡性此却得之蓋
孟<md:KR4d0226_SBCK_051-28b>¶子言盡其心者知其性也則是人之所以能盡其心
者以¶其能知性故也大學所謂知至而后意誠是也¶
民受天地之中以生是始生之生義與産字相似忠信
所¶以進德此段初只是解終日乾乾是終日對越在天
之義¶下文因而說天字道理其間有許多分别如說如
在其上¶如在其下亦只是實有此理自然昭著形而上
爲道形而¶下爲器如今事物莫非天理之所在然一物
<pb:KR4d0226_WYG_051-44b>
之中其可見¶之形即所謂器其不可見之理即所謂道
然兩者未嘗相¶離故曰道亦器器亦道於此見得透徹
則亦豈有今與後¶已與人之間哉¶
率性之謂道非是人有此性而能率之乃謂之道但說
自¶然之理循將去即是道耳道與性字其實無甚異但
性字<md:KR4d0226_SBCK_051-29a>¶是渾然全體道字便有條理分别之殊耳脩道之
謂教乃¶是聖人脩此道以爲教於天下如禮樂刑政之
類是也諸¶說多端然細考程先生說其要不過如此其
<pb:KR4d0226_WYG_051-45a>
間亦有說得¶不相似處恐是當時論亦未定也¶
人心道心之說甚善蓋以道心爲主則人心亦化而爲
道¶心矣如鄉黨所記飲食衣服本是人心之發然在聖
人分¶上則渾是道心也¶
　　　答黄子耕¶
病中不宜思慮凡百事且一切放下專以存心養氣爲
務¶但跏趺靜坐目視鼻端注心臍腹之下久自温暖即
漸見¶功効矣
<pb:KR4d0226_WYG_051-45b>
　　　答黄子耕<md:KR4d0226_SBCK_051-29b>¶熹初意到此即遣人招正淳伯豐及余正叔而此間事
煩¶財匱時論又方擾擾令人憂懼不知所以爲計遂未
能及¶幸因書爲致此意徐觀事勢如何乃敢議此也¶
　　　答黄子耕¶
兩書皆領所云云何不安之甚今日仕宦只是如此既
未¶免出來只得忍耐勉其力之所及而已日用之間更
看自¶家分内許多道理甚底是欠闕底隨處操存隨處
<pb:KR4d0226_WYG_051-46a>
玩索不¶妨自有餘樂何至如此焦躁耶所聞豈有是事
政使有便¶遭貶責亦是臣子之常分但恨力不及耳¶
　　　答黄子耕¶
伏枕月餘已分必死自入夏以來却稍輕减但今餘證
狂¶來頗亦廢事明年便當七十據禮而論亦合衰殘無
足深<md:KR4d0226_SBCK_051-30a>¶嘆也但此道衰微方賴朋友潛思固守以庶幾於
久遠年¶來僅得伯豐最爲可望乃復盛年奄至大故聞
之傷悼不¶能爲懐非獨以平日徃來遊好之情而己聞
<pb:KR4d0226_WYG_051-46b>
其親年高遭¶此何以堪處江西朋友書來却皆言其子
曉事此則猶爲¶不幸之幸欲遣一人持書致奠并弔其
家而力不能辦今¶有書信不免奉煩爲尋的便附徃若
相去不逺更得專人¶取其囘書以來尤所望也所喻職
事縷縷備悉既是出來¶仕宦此等自不能免耗金文字
以目昏未能盡讀然其大¶概已可見矣改秩後授一湖
北淮南僻縣優哉悠哉&KR0147;以¶卒歲此乃今日最上䇿也¶
　　　答黄子耕
<pb:KR4d0226_WYG_051-47a>
兩辱手示得詳近况良以爲慰竟從銓部調逺邑而歸
既<md:KR4d0226_SBCK_051-30b>¶無冐進之嫌又絶矯亢之累所處其精吾黨足以増
氣矣¶甚幸甚賀聞湖北深僻民少事稀無迎送督促之
煩以優¶游讀書此今日仕宦之最佳處想歲下了却令
兄位下一¶二事便可行矣自分寧取道應亦不逺但恨
相望益逺衰¶晚沈痼無復相見之期此爲恨耳伯豐子
弟如何自其云¶亡念之不能已蓋朋友中敏悟未有其
比意其他日可以¶任傳付之責者非獨爲遊好之私情
<pb:KR4d0226_WYG_051-47b>
也¶
　　　答黄子耕¶
知赴官有期僻遠之鄉官事簡少可以讀書進學若如
此¶實做得三年功夫比之奔走塵埃俯仰應接殊未爲
失計¶也來喻更欲於經史中求簡易用功處此亦别無
他巧只¶是且將所已學者反復玩味不厭重複久之當
覺意味愈<md:KR4d0226_SBCK_051-31a>¶深逺理致愈明白耳此外昔所未學亦有切
於修已治人¶之實者更以暇時量力探討使其表裏精
<pb:KR4d0226_WYG_051-48a>
粗通貫浹洽則¶於本原之地亦將打成一片無處不得
力矣有如衰朽百¶病交攻常時氣滿心腹今日乍寒痛
甚幾不能起觀此氣¶象餘日幾何然每開卷及與朋友
講論未嘗不覺其有起¶予之益况如賢者春秋尚富精
力尚彊其可不自勉乎安¶仁經界文字其畫一中所言
戸部行下者即是李仲水所¶行其言本縣措置者即是
當來邑中推廣其說雖未及一¶一細觀然亦可以見其
不苟之意鄉在臨漳訪問打量算¶法得書數種比此加
<pb:KR4d0226_WYG_051-48b>
詳然鄉民卒乍不能通曉反成費力¶後得一法只於田
段中間先取正方步數却計其外尖斜¶屈曲處約凑成
方却自省事恨爲私意浮議所搖不得盡<md:KR4d0226_SBCK_051-31b>¶力其間以見
均田平賦之効今讀所示尤使人悵然也¶
　　　答曹立之¶
伊川先生帖摹勒甚精石已謹具但工力未至更旬日
亦¶當可成或即去此亦可屬同官畢其事也范詩無甚
發明¶不知前輩讀書何故却只如此苟簡不可曉也熹
<pb:KR4d0226_WYG_051-49a>
近得蜀¶本呂與叔先生易說却精約好看方此傳冩或
未見當轉¶寄也録示陸兄書意甚佳近大冶萬正淳來
訪亦能言彼¶講論曲折大概比舊有間矣但覺得尚有
兼主舊說以爲¶隨時立教不得不然之意似此意思却
似漸有揜覆不明¶白處以故包顯道輩仍主先入尚以
讀書講學爲充塞仁¶義之禍(此語楊子直在/南豐親聞其說)而南軒頃
亦云傳夢泉者揚眉瞬¶目云云恐不若直截剖判便令
今是昨非平白分明使學<md:KR4d0226_SBCK_051-32a>¶者各洗舊習以進於日新之
<pb:KR4d0226_WYG_051-49b>
功不宜尚復疑貳袐藏以滋¶其惑也旦夕亦有人去臨
川自當作書更扣陸兄也進賢¶宰昨日亦得書論易數
條已據鄙見報之未知以爲如何¶耳¶
　　　答曹立之¶
所録示二書甚善但所謂不可以一說片言立定門戸
則¶聖賢之教未嘗不有一定之門戸以示衆人至於逐
人分¶上各隨其病痛而箴藥之則又自有曲折然亦分
明直截¶無所隱袐囘互令人理會不得也隨已分修習
<pb:KR4d0226_WYG_051-50a>
隨已見觀¶書學者只得如此其至不至明道與不明道
則在其人功¶力淺深恐亦不可謂此爲雖不中不逺者
而别求顏曽明¶道見古人用心底竒特工夫也極欲一
見渠兄弟更深究<md:KR4d0226_SBCK_051-32b>¶此而未可得向許此來今賤迹既不
定想其聞此旱暵又¶未必成來深以爲恨也程丈諸說
亦有鄙意所未安者以¶未參識不欲劇論但未知立之
見得宥辟未發等語如何¶若已無疑即不須論矣立之
所疑太極之說甚當此恐未¶易以口舌爭也輔養人主
<pb:KR4d0226_WYG_051-50b>
心術與開陳善道排抑佞邪正¶是相資爲用不可作兩
事看如公仲之事則人主本有畏¶相畏義之心而近習
之智尚淺故其爲蔽也未深是以幸¶而有濟若使趙侯
之歌者先覺其所薦之能害己而有以¶間之則公仲者
又如何而爲計耶元祐諸公不能開導君¶心固爲有罪
然謂不當斥逐小人使至相激則亦未通但¶當時施行
有過當處此則不可不監耳陳太丘亦是不當¶權位故
可以逶迤亂世而免於小人之禍若以其道施之<md:KR4d0226_SBCK_051-33a>¶朝廷
<pb:KR4d0226_WYG_051-51a>
而無所變通則亦何望其能有益於人之國哉然此¶恐
亦姑論其理之當然若熹自爲之則必有甚於元祐諸¶
公之所爲而䧟於范滂陽球之禍必矣氣質一定不能
自¶易奈何奈何近得程丈文字論及黍尺制度此中無
人及¶文字可討論尚未及報但告糴進賢甚䝉其留意
亦以此¶取怒於府帥使人不自安也立之所與趙子直
論事甚佳¶如熹自度必不能濟當世之務然渠輩作此
議論見識亦¶適可保身不犯世患耳其不能濟世恐亦
<pb:KR4d0226_WYG_051-51b>
無以異也¶
　　　答萬正淳¶
心生道之說恐未安大抵此段是張思叔所記多以已
意¶文先生之辭恐不能無少失眞也繼之者善繼之爲
義接¶續之意言既有此道理其接續此道理以生萬物
者莫非<md:KR4d0226_SBCK_051-33b>¶善而物之成形即各具此理而爲性也試以此
意推之當¶得其㫖也¶
　　　答萬正淳
<pb:KR4d0226_WYG_051-52a>
所論大概只是如此但日用間須有箇欛柄方有執捉
不¶至走失若只如此空蕩蕩地恐無撈摸也中只是應
事接¶物無過不及中間恰好處閲理之精涵養之久則
自然見¶得矣¶
　　　答萬正淳¶
　人傑昨答伯豐書云示及浩氣說所謂浩然之氣集
　義¶所生既與道義渾然而無間然道義則實助之以
　達¶其用是氣雖生於集而其充也却能爲道義之助
<pb:KR4d0226_WYG_051-52b>
　此數語¶發明集註之說甚佳子約以爲未安乃是大
　綱上看得<md:KR4d0226_SBCK_051-34a>¶未分明但上蔡語子約辨之似當然上蔡
　本因孟子鄉¶爲今爲之言而生血氣盛衰之論則上
　蔡之論亦未可¶專以爲非也觀子約之論誠可見其
　用功實處但鄙見¶竊謂界分有未甚明故其辨論多
　疵病不審先生以爲¶如何¶
子約之病乃賓主不明非界分不明也不知論集義所
生¶則義爲主論配義與道則氣爲主一向都欲以義爲
<pb:KR4d0226_WYG_051-53a>
主故¶失之若如其言則孟子數語之中兩句已相複矣
天下豈¶有如此絮底聖賢耶子約見得道理大段支離
又且固執¶己見不能虚心擇善所論不同處極多不但
此一義也伯¶豐說得極分明朋友間極不易得因來喻
及此爲之感歎¶不能已然子約之老成質實今尤難得
但恨未有道理喚<md:KR4d0226_SBCK_051-34b>¶得他醒耳¶
　人傑昨得伯豐書云必大向以鳶魚之說請益於紫
　陽¶尚未得報近得直卿書與鄙見合試商確之却以
<pb:KR4d0226_WYG_051-53b>
　見教¶直卿書云浴沂一章終是看不出喟然而嘆夫
　子與㸃¶之意深矣集註云日用之間無非天理流行
　之妙曽晢¶有見於此故欲樂此以終身如此却是樂
　此天理之流¶行而於本文曽晢意㫖恐不相似榦竊
　意恐須是如此¶天理方流行中心斯須不和不樂則
　與道不相似而計¶較係戀之私入之矣夫子無意必
　固我老者安之朋友¶信之少者懐之政是此意直是
　與天地相似易曰貞吉¶悔亡憧憧徃來朋從爾思夫
<pb:KR4d0226_WYG_051-54a>
　子傳之曰天下何思何慮¶聖人豈教人如死灰槁木
　曠蕩其心徜徉其志也哉張<md:KR4d0226_SBCK_051-35a>¶子曰湛一性之本攻取
　氣之欲物各付物而無一毫計¶較係戀之私則致廣
　大而極高明雖堯舜事業亦不能¶一毫加益於此矣
　後來邵康節先生全是見得此意思¶明道先生詩中
　亦多此意此是一大節目望詳以見教¶人傑竊謂浴
　沂一章集註甚分明無可疑者其説曰曾¶㸃之學有
　以見夫天理本然之全體無時而不發見於¶日用之
<pb:KR4d0226_WYG_051-54b>
　間故其胸中灑落無所滯礙而動靜之際從容¶如此
　及其言志則又不過樂此以終身焉無他作爲之¶念
　也乃是曾㸃見得天理之發見故欲樂此以終身今¶
　直卿所云固是道理高處然其本意却謂須是如此
　天¶理方流行則是先有曽㸃之所樂方得天理之流
　行也¶人傑竊恐全體大用未能瞭然於心目間而欲
　遽求曽<md:KR4d0226_SBCK_051-35b>¶㸃之所樂則夫事物未接之時此心平靜胸
　中之樂固¶或有時而發見然本根不立憑虚亡實亦
<pb:KR4d0226_WYG_051-55a>
　易至消鑠矣¶蓋與集註之意未免有差也伯豐所見
　與之相合鄙意¶却未敢以爲然伏乞賜教¶
集註誠有病語中間嘗改定亦未惬意今復改數句似
頗¶無病試更詳之直卿之說却是做工夫底事非曽㸃
所以¶答如或知爾則何以哉之問也况論實做工夫又
却只是¶操之而存是要的處不在如此曠蕩茫洋無収
接處也甘¶節吉甫亦來問此事并以示之曽㸃之學蓋
有以見夫人¶欲盡處天理渾然日用之間隨處發見故
<pb:KR4d0226_WYG_051-55b>
其動靜之際從¶容如此而其言志則又不過即其所居
之位適其所履之¶常而天下之樂無以加焉用之而行
則雖堯舜事業亦不<md:KR4d0226_SBCK_051-36a>¶外此不待更有所爲也但夷考其
行或不揜焉故不免爲¶狂士然其視三子者規規於事
爲之末則不可同年而語¶矣所以夫子嘆息而深許之¶
　　　答萬正淳¶
　謝氏曰義重於生則舎生取義生重於義則當舎義
　取¶生最要臨時權輕重以取中愚謂舎義取生之說
<pb:KR4d0226_WYG_051-56a>
　未當¶所謂生重於義者義之所當生也義當生則生
　豈謂義¶與生相對而爲輕重哉且義而可舎則雖生
　無益矣如¶此則所謂臨時權輕重者將反變而爲計
　較利害之私¶矣尚安能取中乎¶
此論甚當故明道先生曰義無對¶
　楊氏謂高明者中庸之體中庸者高明之用恐不可
　<md:KR4d0226_SBCK_051-36b>¶以體用言¶
此說亦是
<pb:KR4d0226_WYG_051-56b>
　楊氏解知者過之爲極高明而不知中庸之爲至解
　賢¶者過之爲尊德性而不及道問學恐未安極高明
　而道¶中庸尊德性而道問學是徹上下貫本末工夫
　皆是一¶貫無適而非正也如楊氏之說則上下本末
　可離而爲¶二矣¶
大概得之更宜體味¶
　游氏引鄒衍談天公孫龍詭辨爲智者之過亦未當
　若¶佛老者知之過也談天詭辨不足以爲智者之過
<pb:KR4d0226_WYG_051-57a>
知者之過非一端如權謀術數之類亦是龍衍乃是誑
妄¶又不足以及此<md:KR4d0226_SBCK_051-37a>¶　呂云剛而寡欲故能中立而不倚夫中立不倚者湛
　然¶在中無所偏倚而義理全具者也剛而寡欲恐不
　足以¶言之引栁下惠之行爲和而不流夫下惠固聖
　之和矣¶然孟子推其有不恭之弊則與中庸所謂和
　而不流者¶亦異矣又引非其君不事非其民不使與
　夫獨立不懼¶遯世無悶者爲中立而不倚夫非其君
<pb:KR4d0226_WYG_051-57b>
　不事非其民不¶使是乃清者之德豈可便謂之中立
　不倚哉獨立不懼¶遯世無悶固是有中庸之德而窮
　困在下者如此然專¶以此事解釋中立不倚之義則
　名義非所當矣蓋獨立¶不懼遯世無悶者以操行言
　中立而不倚以理義言也¶
中立不倚亦只是以行言所引獨立不懼者近之不倚
是¶無所阿附之意<md:KR4d0226_SBCK_051-37b>¶　呂氏解索隱爲方鄉乎隱索隱行怪爲未當行而行
<pb:KR4d0226_WYG_051-58a>
　¶之且舉易之隱而未見與孟子之論狂者爲證恐非
　本意¶索隱行怪乃是無德而隱而爲怪僻之行者爾
　意甚分¶明何必曲爲之說乎¶
呂說未安¶
　侯氏以夷齊下惠爲索隱行怪恐失之太過若晨門
　荷¶簣沮溺莊列之徒乃可以當此名夷齊下惠雖未
　爲中¶庸之至然皆大賢事業恐未易以此名加之也¶
亦是
<pb:KR4d0226_WYG_051-58b>
　呂氏說費隱一章固多差斘然論知與能一段雖非
　正¶意却說得易知簡能確實明白有所發明¶
此不記得無本可檢<md:KR4d0226_SBCK_051-38a>¶　游氏說多不可曉但謂其大無外而中無不周故天
　下¶莫能載其小無間而中無不足故天下莫能破此
　說¶爲無病耳然上文本爲君子之道無徃而不中則
　其下中¶字有未當耳¶
既曰未當便不可謂之無病
<pb:KR4d0226_WYG_051-59a>
　程子曰我不欲人之加諸我也吾亦欲無加諸人中
　庸¶曰施諸已而不願亦勿施於人正解此兩句恐是
　一時¶問答之語當以論語解仁恕之别爲正¶
是¶
　或問稱呂氏一本語尤詳實深可玩味未見有可玩
　味¶處謂道雖本於天而行之者在人非此章之正意
　忠恕¶不可謂之道而道非忠恕不行此所以言違道
　不逺其<md:KR4d0226_SBCK_051-38b>¶意亦恐未安觀程子降一等之說與掠下教
<pb:KR4d0226_WYG_051-59b>
　人之說斯¶可見矣其論四者未能之說則曰盡人倫
　之至通乎神¶明光於四海有性焉君子不謂之命則
　雖聖人亦自謂¶未能夫以盡人倫之至而自謂未能
　猶可也通神明而¶光四海奚暇遽論及此哉(今觀呂/氏論四)
　(者未能之說亦有/意恐未容輕議)¶
呂氏說恐亦不得此句之讀更試考之¶
　游氏引其則不逺爲盡已之忠不以道責人而以人
　治¶人取其改而止爲盡物之恕似乎其語未當楊氏
<pb:KR4d0226_WYG_051-60a>
　說¶以人治人仁之也伊尹以斯道覺斯民是也恐不
　當其義¶(今觀楊氏說/亦有可取)¶
宛轉說來亦可通但恐不必如此説枉費言語¶
　張子謂君子之道天地不能覆載恐失之太高子思
　雖<md:KR4d0226_SBCK_051-39a>¶云天下莫能載復云天下莫能破大小兼該可也
　戾天¶躍淵亦以範圍之内言之今言天地莫能覆載
　則過矣¶
亦是
<pb:KR4d0226_WYG_051-60b>
　謝氏說致生之故其鬼神致死之故其鬼不神何也
　人¶以爲神則神人以爲不神則不神矣按夫子致生
　致死¶之說本爲明器發也以致死之爲不仁故必有
　是明器¶以致生之爲不智故爲是明器而不可用故
　曰神明之¶也謝氏之意則與此不同矣又其說主乎
　致生故謂人¶以爲神則神如此則所謂鬼神者其有
　無專係乎人心¶而已無乃似流於作用是性之失乎
　又曰以爲有亦不¶可以為無亦不可這裏有妙理又
<pb:KR4d0226_WYG_051-61a>
　曰自家要有便有要¶無便無皆是此意<md:KR4d0226_SBCK_051-39b>¶記得論語說中似有當生者使人致生之當死者使人
致¶死之此却有理(謝氏論語說曰隂陽交而有神形氣/離而有鬼知此者爲智事此者爲仁)
(推仁智之¶合者可以制祀典祀典之意可者使人格之/不使人致死之不可者使人逺之不使人致生之致生)
(之故其鬼神致¶死之故其鬼不/神則鬼神之情狀豈不昭昭乎)¶
　侯氏曰消息盈虚往來神明皆是理也吉凶悔吝剛
　柔¶變化皆是物也恐難分明愚謂是數者皆物也而
　有理¶存焉又曰以隂陽言之則曰道以乾坤言之則
<pb:KR4d0226_WYG_051-61b>
　曰易貫¶通乎上下則曰誠夫道非隂陽也所以一隂
　一陽者道¶也程子固言之矣繫辭止曰乾坤其易之
　門易之藴而¶謂易爲乾坤則非也且既以貫通上下
　爲誠矣而又曰¶總攝天地斡旋造化動役鬼神闔闢
　乾坤萬物由之以¶生死日月由之以晦明者誠也則
　是誠者乃一作用之<md:KR4d0226_SBCK_051-40a>¶物有似乎隂符經之云者而不
　可謂之貫通上下矣既¶以鬼神爲形而下者而非誠
　矣又曰誠無内外無幽明¶故可格而不可度射審如
<pb:KR4d0226_WYG_051-62a>
　此說則詩當云誠之格思而¶不當言神之格思也凡
　此自相矛盾有不可曉者不審¶如何¶
看得是¶
　顔雖夭而不亡者存或問以爲侯氏之說而集解繫
　¶之楊氏說後孰爲誤也¶
似是楊氏侯氏皆有此語更考之若無即是誤也¶
　呂氏楊氏引三年之喪皆有爲妻之文按夫爲妻服
　齊¶衰杖期而左氏傳昭公十五年王太子壽卒王穆
<pb:KR4d0226_WYG_051-62b>
　后崩¶晉叔向曰王一歲而有三年之喪二焉杜氏註
　云天子<md:KR4d0226_SBCK_051-40b>¶絶期惟服三年故后雖期通謂之三年喪審
　此則是天¶子之后母儀天下后之喪天子可以絶期
　而不服故服¶其喪而通謂之三年也据經文既曰三
　年之喪達乎天¶子又曰父母之喪無貴賤一也則是
　三年之喪有爲長¶子爲妻與嫡孫爲祖故别乎父母
　之喪也所謂達乎天¶子則是三年之喪亦有通乎上
　下者矣今律文與温公¶書儀皆無爲妻之文獨呂氏
<pb:KR4d0226_WYG_051-63a>
　楊氏引叔向之說而呂氏¶之說有可疑者呂氏之說
　曰三年之喪達乎天子者三¶年之喪爲父爲母適孫
　爲祖爲長子爲妻而已天子達¶乎庶人一也似與經
　文本㫖與今律文書儀皆不同蓋¶經文分三年之喪
　與父母之喪而呂氏則合之律文書¶儀載夫爲妻杖
　期而呂氏則皆以爲三年也楊氏之說<md:KR4d0226_SBCK_051-41a>¶曰三年之喪
　爲長子爲妻與嫡孫爲祖故王太子壽卒¶穆后崩而
　叔向云云蓋天子爲子爲妻通謂之三年之¶喪也故
<pb:KR4d0226_WYG_051-63b>
　曰三年之喪達乎天子父母之喪則自天子至¶於庶
　人無貴賤一也信如楊氏之說則與經之本文無¶戾
　而與叔向杜預之言皆合矣愚謂三者之喪爲長子¶
　與嫡孫爲祖三年者主當爲後者言之爲妻三年者
　主¶天子絶期而言之也蓋在大夫士庶之長子長孫
　有當¶爲後者有不當爲後者故有服三年與不服三
　年之别¶妻之喪則自大夫以下皆服期故是三年者
　惟天子皆¶服之故曰達乎天子也
<pb:KR4d0226_WYG_051-64a>
恐三年之喪只是指父母之喪而言下文父母之喪無
貴¶賤一也便是解所以達乎天子之意與孟子答滕文
公語<md:KR4d0226_SBCK_051-41b>¶亦相類¶
　游氏至貴在我至富在我至願在我生生在我之説
　恐¶非聖人意思¶
此等皆衍説¶
　集註曰仁者心之德愛之理也其言之不一何耶蓋
　仁¶有偏言者有專言者專言者心之德也程子西銘
<pb:KR4d0226_WYG_051-64b>
　之意¶是也偏言者愛之理也愛之所施則親親仁民
　愛物是¶也¶
固是如此然心之德即愛之理非二物也但所從言之
異¶耳¶
　所謂道者君臣父子夫婦昆弟朋友之交是也所謂
　¶德者智仁勇三者是也此聖人之所謂達道達德天
　下公<md:KR4d0226_SBCK_051-42a>¶共之理也此外更無他道後世學者惑於異端
　求𤣥求¶妙窮高極逺而不知道果在此而不在彼也
<pb:KR4d0226_WYG_051-65a>
　孔子曰君¶子之道四丘未能一焉君子道者三我無
　能焉聖人非¶果不能也亦非姑爲自謙之辭也蓋欲
　學者知道之極¶致不在他求而人倫之至即斯道之
　所在也¶
　呂氏曰所謂道者合天地人而言之所謂仁者合天
　地¶之中而言之夫道固所以合天地人而言然方論
　脩身¶以道則不必遽及於此也孟子論仁只說仁人
　心也惻¶隱之心人皆有之則仁者人也之意自是分
<pb:KR4d0226_WYG_051-65b>
　明今曰合¶天地之中所謂仁者而言則似謂一人不
　足以爲仁必¶合天下之人而後足以爲仁也是其爲
　言大而無當不¶若人皆有之等語爲明白切要而詳
　盡也<md:KR4d0226_SBCK_051-42b>¶以上二段皆當¶
　呂氏以知所以治人爲聞一以知二知所以治天下
　國¶家爲聞一以知十恐未安夫治人治天下國家猶
　曰安¶人安百姓云爾皆脩身之効也聞一知二與聞
<pb:KR4d0226_WYG_051-66a>
　一知十¶自是分量不同皆窮理脩身之事豈可引爲
　比也¶
此等處不必深辨¶
　楊氏曰力行則能推其所爲故近仁楊氏之意蓋指
　孟¶子彊恕仁莫近之意而謂推其所爲乃恕之事故
　引之¶以解近仁也夫推其所爲正古人所以大過人
　之事以¶其猶待乎推所以未遽可謂之仁今楊氏舉
　此以解力¶行近仁之說似不爲過而或問謂其不可
<pb:KR4d0226_WYG_051-66b>
　曉何也¶
如此則仁字只就愛上說了<md:KR4d0226_SBCK_051-43a>¶　楊氏論誠身一節失之輕易其論誠則曰非自外得
　反¶求諸身而不知不明乎善則心不可得而誠論不
　誠則¶曰豈知一不誠他日舟中之人皆是爲敵國而
　不知所¶謂不誠亦儘有淺深也又引莊周鷗鳥之說
　而曰忘機¶則非其類可親則其所以說誠身者益差
　矣又曰反身¶而至於誠則利仁者不足道也夫反身
<pb:KR4d0226_WYG_051-67a>
　而至於誠正利¶仁之事若安仁者則不待於反亦不
　待乎至於誠而自¶誠矣¶
鷗鳥以下所論得之¶
　或問謂隱之見微之顯實之存亡而不可揜者也存
　亡¶字有誤否¶
心廣體胖實之存也如見肺肝實之亡也此當時立文
之<md:KR4d0226_SBCK_051-43b>¶本意然語誠有病當改之耳¶
　謝氏曰誠是無虧欠忠是實有之理忠近於誠正倒
<pb:KR4d0226_WYG_051-67b>
　¶說著忠是無虧欠誠是實有之理蓋盡已之謂忠一
　有¶不盡是有虧欠也以其自盡者言之則謂之忠以
　其實有¶者言之則謂之誠謂忠近於誠亦非也又曰
　有我不能¶窮理人誰識眞我何者爲我理便是我其
　言過高而且¶怪理者天下之公認之爲我則驕吝亦
　肆矣¶
得之¶
　章句中解致曲一段乃是程子之説然一曲之誠至
<pb:KR4d0226_WYG_051-68a>
　於¶則形則著則明者是一曲之誠充擴發見而至於
　無所¶不誠故能變化否而章句與程子之説但稱一
　曲之誠¶著見光輝而所謂誠能動物止一曲之誠耶
　將無所不<md:KR4d0226_SBCK_051-44a>¶誠而能動物耶若張子以明爲餘善兼照
　楊氏以明爲¶無物不誠豈疑此而爲說也故楊氏曰
　曲能有誠誠在¶一曲也明則誠矣無物不誠也竊疑
　楊氏之說不爲無¶理¶
此章所言正是一曲之誠然致曲者固無曲之不致也
<pb:KR4d0226_WYG_051-68b>
經¶雖不言意自可見張楊之說恐未爲得不若程子之
言爲¶當¶
　呂氏曰學不厭所以致吾知教不倦所以廣吾愛自
　入¶德而言也亦恐未安子貢之論學不厭教不倦爲
　仁智¶正所以形容夫子之聖自是成德事豈可以入
　德言之¶乎¶
得之<md:KR4d0226_SBCK_051-44b>¶　楊氏曰大學一篇聖學之門戸其取道甚徑夫聖人
<pb:KR4d0226_WYG_051-69a>
　¶之道自有等級由其所造之地如何耳非可以徑取
　也¶
甚徑亦言其平直而無回曲耳¶
　呂氏曰誠與神交感則同心者無不應德與氣同運
　¶則同類者無不化蓋誠者德之至實神者氣之至妙
　誠與¶神以其精者言之故曰交感則同心者無不應
　德與氣¶以其統體言之故曰同運則同類者無不化¶
呂說恐亦未可以爲至論
<pb:KR4d0226_WYG_051-69b>
　謝氏謂帝是天之作用處自然之理恐不可以作用
　言¶如程氏謂以主宰謂之帝則善於形容者也¶
得之¶
　楊氏曰無息者誠之體不息所以體誠也非也無妄
　者<md:KR4d0226_SBCK_051-45a>¶誠之體不息者誠之所用也¶
得之¶
　尊德性而道問學致廣大而盡精微極高明而道中
　庸¶程子只解極高明而道中庸所謂二事中庸天理
<pb:KR4d0226_WYG_051-70a>
　也天¶理固高明不極乎高明不足以道中庸豈以極
　乎高明¶者是乃中庸之道非别有高明也又曰理則
　極高明行¶之只是中庸以此而例上二句則意皆明
　矣然此乃兼¶費隱貫上下之極至者言之須得張子
　逐句一義一段¶之說其義始備其曰尊德性須是將
　前言往行所聞所¶知以參騐恐行有錯致廣大須盡
　精微不得鹵莽極高¶明須道中庸之道互相發明斯
　無餘藴矣今觀或問之¶說乃謂呂氏因張子之意須
<pb:KR4d0226_WYG_051-70b>
　更以謝楊二說足之其義<md:KR4d0226_SBCK_051-45b>¶始備愚謂三子之說皆非
　中庸之正意謂之各是一說¶可也吕氏曰雖有問學
　不尊吾自得之性則問學失其¶道雖有精微之理不
　致廣大則精微不足以自信雖有¶中庸之德不極高
　明以行之則同汙合俗今未暇辨乎¶其他所謂雖有
　中庸之德不極高明以行之則同汙合¶俗則是高明
　中庸自是兩事不相關涉不能極乎高明¶則道中庸
　者乃同汙合俗耳豈有同汙合俗而尚可謂¶之中庸
<pb:KR4d0226_WYG_051-71a>
　乎豈有同汙合俗之中庸必極高明以行之而¶復異
　乎此乃縁文立義而未究程張之指與夫此章之¶正
　意也且既以德性廣大高明皆至德問學中庸精微¶
　皆至道其言雖不能無失而其意則不害其爲兼舉
　全¶體今曰失道與同汙合俗之云則至德果如是乎
　又以<md:KR4d0226_SBCK_051-46a>¶道之在我道之全體道之上達分始中終之序
　而謂不¶先立乎此充乎此止乎此之類者其失同出
　一轍今不¶暇復辨也游楊之說皆以先後循序而言
<pb:KR4d0226_WYG_051-71b>
　則亦恐非正¶意特其解經之一說爾大抵此五句之
　義乃是聖賢竭¶其兩端之教不容偏廢或偏於一則
　必陷於異端曲學¶而不足以知道學之全然而學者
　之病往往多欲進於¶德性廣大高明之域而於所謂
　問學精微中庸者不留¶意或爲之而不知盡其義極
　其至焉則其所謂德性廣¶大高明者是烏足以爲德
　性廣大高明哉程張之說深¶得乎此而呂氏之說之
　意則所重者在德性廣大高明¶所輕者在問學精微
<pb:KR4d0226_WYG_051-72a>
　中庸則正與張子之說相反豈得¶爲因其意乎楊氏
　又以温故知新爲道問學之事敦厚<md:KR4d0226_SBCK_051-46b>¶崇禮爲道中庸
　之事亦恐失之遷就本文之意蓋謂温¶故者多不知
　新敦厚者少能崇禮與上三句相類耳若¶必遷就其
　說則温故知新亦可以爲盡精微而敦厚崇¶禮亦可
　以爲尊德性矣又曰道中庸而不極乎高明則¶愚不
　肖者之不及則是凡愚不肖皆可以道中庸乎比¶呂
　氏則甚焉者也侯氏之說尤無倫次既以禮爲道之
<pb:KR4d0226_WYG_051-72b>
　物其名禮者既失之矣又以和而至合内外以和行
　使¶萬物各當其分謂之禮禮各有其物謂之儀則言
　禮又¶不經矣繼之曰統而言之則曰道分而言之則
　仁者見¶之謂之仁智者見之謂之智學禮者見之則
　謂之禮可¶也先後不倫輕重失當果何爲哉特其辨
　楊氏道非禮¶不止之言之失則似可取耳其他至德
　至道之説求仁<md:KR4d0226_SBCK_051-47a>¶上達之文義皆失之矣¶
此段未安
<pb:KR4d0226_WYG_051-73a>
　二十九章三重之說程子言之侯氏述焉程子所謂
　¶此與春秋正相合者意尤親切而侯氏所以發明者
　亦詳¶備而可觀通乎此則一章之義首尾通貫意脈
　接續深¶有餘味且又承上章夫子所言三代之禮則
　三重爲三¶王之禮所重之事亦可信矣若如章句所
　從呂氏之說¶固亦可通但意味不如程子之長且一
　章文意斷續如¶所謂上焉者指夏商下焉者指孔子
　則是非惟夏商之¶禮全不可用而孔子之善亦無所
<pb:KR4d0226_WYG_051-73b>
　施然則夏時商輅與¶夫春秋之作謂之何哉若謂其
　不必如此說則下文繼¶之以故君子之道是上焉下
　焉皆不可用明矣章句或<md:KR4d0226_SBCK_051-47b>¶問考究推明其必不苟幸
　明辨而明告之¶
更思¶
　侯氏舉明道堯舜事業如太虚中浮雲之說以解故
　曰¶配天一段其引據己不親切繼之曰尚可得而言
　也若¶夫至誠又非特如天如淵配天而已却是發至
<pb:KR4d0226_WYG_051-74a>
　聖不如¶至誠豈有此理¶
至聖至誠非有優劣然聖字是從外説誠字是從裏說¶
　呂氏說以中立大本以庸正大經以下恐皆未安姑
　辨¶此二句大本即中也大經即庸也經綸大經立大
　本即¶是盡此中庸之道若謂以中而立大本以庸而
　正大經¶則中與大本庸與大經皆二物也至謂大經
　之正親親¶長長貴貴尊賢又發明紛揉會同更相爲
　用處儘有功<md:KR4d0226_SBCK_051-48a>¶然而不若只論君臣父子夫婦兄弟朋
<pb:KR4d0226_WYG_051-74b>
　友五者爲尤盡¶大經之義也¶
得之¶
　楊氏曰大經天理也惇典敷教所以經綸之也大本
　中¶也建其有極所以立之也化育何也窮神而後知
　之¶也惇典敷教即是經綸大經即是天理非惇典敷
　教之外¶别有天理爲大經也建其有極固與立大本
　之義不同¶然所謂建其有極所以立大本莫却無病
　否以化育爲¶和則其失明矣自聖人人倫之至以下
<pb:KR4d0226_WYG_051-75a>
　與侯氏之失同¶而又甚焉¶
惇敷是經綸典教是大經建是立極是本¶
　侯氏誠則經綸之以下其失與呂氏言以中立大本
　<md:KR4d0226_SBCK_051-48b>¶者同蓋本文之意謂惟天下至誠者固能如此非是
　以誠¶去立之知之也¶
　知逺之近知風之自知微之顯乃承上文尚絅之意
　起¶下文不愧屋漏與慎獨之端蓋道雖無所不備而
　其¶所以不可離者實在於戒謹恐懼之際惟君子不
<pb:KR4d0226_WYG_051-75b>
　愧屋漏¶是所謂知逺之近知風之自也隱微之間雖
　人所忽而¶理之善惡則顯然著見惟君子必慎其獨
　是所謂知微¶之顯也然而言戒謹恐懼之意則以知
　逺知風言之謹¶獨則止以知微言之何也蓋逺之近
　者以事物而言則¶其理未嘗不具於吾心風之自者
　以人倫而言則其用¶未嘗不本於吾心故言之也詳
　言微則隱在其中故言¶之也畧今觀章句之釋所謂
　著乎外者本乎内有諸内<md:KR4d0226_SBCK_051-49a>¶者形諸外發明三知之義
<pb:KR4d0226_WYG_051-76a>
　固已明白若更以愚意參之¶則上下語脈愈益通貫
　精宻矣不審如何呂氏卒章之¶說綱目不眀誠如或
　問之所論者至於以天何言哉以¶下爲不待言動而
　人敬信則屬之不愧屋漏之下者非¶惟失其文意愈
　錯亂而不備矣如忘法度忘言動德之¶聲色之者尤
　過高而無實與其他慤實自得之言若相¶背馳不可
　曉矣¶
以上皆得之
<pb:KR4d0226_WYG_051-76b>
　　　答萬正淳¶
　人傑去歲嘗讀中庸妄意辨析先儒之說今春録以
　求¶教矣間在鄱陽有一朋友舉或問二十七章之說
　來言¶曰先生以德性廣大高明故與厚者爲道之大
　以問學<md:KR4d0226_SBCK_051-49b>¶精微中庸新與禮者爲道之小何也人傑始
　而疑之因¶檢章句或問研究是說忽悟其㫖蓋此章
　首言大哉聖¶人之道洋洋乎發育萬物峻極於天則
　道之極於至大¶而無外者也優優大哉禮儀三百威
<pb:KR4d0226_WYG_051-77a>
　儀三千則道之入¶於至小而無間者也大小兼該本
　末不遺行之者其在¶人乎繼之以故曰苟不至德至
　道不凝焉誠謂道之所¶以極於至大至小而莫不具
　舉而無遺者必待至德之¶人以行之也夫既論其必
　至德然後可以行至道之意¶矣而其指示學者所以
　進於是道(先生改作/脩是德)之工夫則¶又不可不詳言之於
　是又繼之曰故君子尊德性而道¶問學致廣大而盡
　精微極高明而道中庸温故而知新¶敦厚以崇禮所
<pb:KR4d0226_WYG_051-77b>
　以示學者之於此道不可徒志其大而<md:KR4d0226_SBCK_051-50a>¶遺其小得其
　本而遺其末馳意於高逺而不求夫致知¶力行之實
　也知乎此則横渠之說與夫呂氏游楊之説¶皆所以
　發明此理而人傑前日之疑是乃見理不明妄¶議之
　也呂氏游楊有未安處或問既言之矣若楊氏又¶以
　温故知新爲道問學之事敦厚崇禮爲道中庸之事¶
　則恐不必如此說以害正意耳侯氏以禮爲道之物
　¶不知道之理果何謂也至其辨楊氏道非禮不止之
<pb:KR4d0226_WYG_051-78a>
　言之¶失却似可取謹復具此以求教不知先生以爲
　如何¶
此說得之但進於是道者未安¶
　　　答萬正淳¶
　通書謹獨章動而正曰道用而和曰德匪仁匪義匪
　禮¶匪智匪信悉邪也以太極圖配之五常配五行則
　道德<md:KR4d0226_SBCK_051-50b>¶配隂陽德隂而道陽也¶
亦有此理
<pb:KR4d0226_WYG_051-78b>
　今士大夫家喪服有稍從禮制者止留意於男子之
　服¶若婦人之服止是因仍時服按禮記檀弓婦人不
　葛¶帶章註云婦人重要而質不變所重然則婦人喪
　服衣裳¶相連如深衣形製而用麻爲帶約之至期除
　去只散其¶要也又云卒哭直變絰而已絰首絰也按
　喪服小記正¶義云婦人有三髽一是斬衰髽二是齊
　衰布髽今云變¶首絰是變麻爲葛也不知婦人之首
　絰是髽之外别有¶首絰如男子之首絰或髽之用麻
<pb:KR4d0226_WYG_051-79a>
　用布者即是否若髽¶之用麻用布者即是絰則麻可
　變而爲葛若布變爲葛¶則反重矣乞詳以見教<md:KR4d0226_SBCK_051-51a>¶麻髽布髽恐是以此二物括髪而爲髻其絰則自加於
髽¶上非一物也當暑目昏不暇檢閲可更詳之¶
　古者一世自爲一廟後世同堂異室是一室之中夫
　婦¶相配也若祫祭之位則太祖與妣皆東向昭之位
　次則¶高祖西而妣東祖西而妣東皆南向穆之位次
　則曽祖¶西而妣東禰西而妣東皆北向亦是夫婦相
<pb:KR4d0226_WYG_051-79b>
　配今按喪¶有祔祭必以昭穆蓋卒哭而祔既行禮畢
　復迎所祔神¶主於几筵以終喪制至祔廟時却有當
　遷之祖而所祔¶神主自爲一世但父在母亡未可祧
　遷恐須别爲一處¶以祭其母也又按喪小記云婦祔
　於祖姑祖姑有三人¶則祔於親者恐亦是卒哭之祔
　若親者是妾祖姑婦却¶是適婦妾祖姑祭於孫止婦
　乃傳重入廟者豈可以混<md:KR4d0226_SBCK_051-51b>¶於彼乎¶
凡喪父在父爲主母或先亡父自祔之祖母之室歲時
<pb:KR4d0226_WYG_051-80a>
祭¶之東廂父死乃隨之以入廟耳嫡婦祔於妾祖姑誠
似未¶安然未有考則不得已且從祔於親者之文蓋捨
此杜撰¶不得也¶
　喪小記妾祔於妾祖姑正義云妾母不世祭於孫否
　¶則妾無廟春秋考仲子之宫胡氏云孟子入惠公之
　廟仲¶子無祭享之所審如是則天子之元后諸侯之
　元妃雖¶曰無子必當配食於廟而其他或繼室或媵
　妾雖曰有¶子而即天子諸侯之位者皆當爲壇於廟
<pb:KR4d0226_WYG_051-80b>
　而别祭之至¶大祫則祔於正嫡而祭所謂諸侯不再
　娶於禮無二嫡¶之說可通於天子也不審如何<md:KR4d0226_SBCK_051-52a>¶妾母不世祭則永無妾祖姑矣向竇文卿亦嘗問此無
以¶答之今恐疏義之說或未可從也爲壇之說恐亦未
安祔¶嫡而祫妾並坐尤爲未便恐於禮或容有别廟但
未有考¶耳¶
　命士以上父子異宫是同處而各有室廬否¶
古人宮室之制前有門中有堂後有寢凡爲屋三重而
<pb:KR4d0226_WYG_051-81a>
通¶以牆圍之謂之宫以理言之父子固當同處然所居
之左¶右前後或是他人之居不可展拓不知又如何得
同處此¶等事古今異宜不可得而考也¶
　宋公陳侯蔡人衞人伐鄭衞人殺州吁于濮衞人立
　¶晉三稱衞人是非不相掩也直書而義自見矣滕侯
　於隱¶公時書卒書來朝至桓公二年以後終春秋之
　世止稱<md:KR4d0226_SBCK_051-52b>¶滕子胡氏以爲因其朝威降而稱子果如是
　說則威公¶之世貶之足矣自是稱子而不侯無乃非
<pb:KR4d0226_WYG_051-81b>
　惡惡止其身¶之義乎¶
沙隨程丈此說甚精曽見之否¶
　胥命於蒲三傳荀卿及胡氏皆有取齊衞二侯之說
　¶而或者以謂二侯不由王命相推戴命爲方伯故春
　秋變¶文以譏之也愚謂若如或者之說則於文義爲
　順恐合¶經意彼春秋諸侯私相要誓誠爲可罪然其
　私相會聚¶交政中國雖曰不盟亦未見其有可取也
　彼所謂相命¶而信諭謹言而退凡交際之間有投合
<pb:KR4d0226_WYG_051-82a>
　者大率皆然又¶何足以爲異而必變文深許之乎况
　齊僖衞宣行事載¶於春秋誠舉一端如紀會桃丘等
　事莫非傾險之習則<md:KR4d0226_SBCK_051-53a>¶其相命之際不知果何所命乎
　不要其相命之公私而¶概以相命爲可取愚未敢深
　信¶
史記書齊衞會于徐州以相王似或者胥命之說¶
　夫人姜氏薨于夷齊人以歸恐當從左氏閔公二年
　之¶傳胡氏謂齊人歸者以其喪歸于魯也書曰以歸
<pb:KR4d0226_WYG_051-82b>
　何以¶决知其以喪歸於魯乎且七月齊人以喪歸魯
　而十有¶二月其喪方至豈若是其遲遲乎¶
凡書以歸皆爲以之而歸其國如戎伐凡伯之類¶
　滕侯自威公以後稱子祀侯自莊公以後稱伯又僖
　二¶十三年卒而書子二十七年朝而書子後又稱伯
　竊意¶當時小國朝會於大國從其爵之大小以納其
　貢之多¶少故子産爭承於平丘之會以謂鄭伯男也
　而使從公<md:KR4d0226_SBCK_051-53b>¶侯之貢呉晉黄池之會呉人將以公見晉
<pb:KR4d0226_WYG_051-83a>
　侯子服何以¶謂敝邑之職貢於呉有豐於晉今將以
　寡君見晉敝邑¶將改職貢若爲子男則將半邾以屬
　於呉而如邾以事¶晉由此觀之則當時公侯之國以
　其職貢之不共而自¶貶其爵者多矣¶
沙隨說正如此¶
　侵曹伐衛再稱晉侯(先生側邊批云此/正是晉文譎處)恐非貶辭蓋
　圍¶宋之役二國雖不與而其從楚則一也晉文不先
　加兵¶於陳蔡鄭許而先侵曹伐衛或是當時事勢有
<pb:KR4d0226_WYG_051-83b>
　未可者¶豈有楚人暴橫諸侯皆南向從楚而得一諸
　侯用兵以¶張中國之威春秋遂遽貶之乎(先生側批/云康節論)
　(五霸功罪/之意得之)今¶以楚人救衞爲善楚貶晉而成凡書救
　者未有不善之<md:KR4d0226_SBCK_051-54a>¶例則文公九年楚人伐鄭公子遂會
　晉人宋人衞人許¶人救鄭爲罪趙盾何也既罪趙盾
　何以又書救乎學春¶秋者固不可執定例以害大義
　也至於下書執曹伯畀¶宋人衛侯出奔復歸與元咺
　等事則晉侯無所逃責矣
<pb:KR4d0226_WYG_051-84a>
有難言者¶
　楚子䖍誘蔡侯般殺之于申利其國而誘殺之也故
　名¶胡氏謂蔡般弑君與諸侯通會盟十有三年矣楚
　子若¶以大義唱天下奉詞致討其弑父弑君之罪謀
　於蔡衆¶置君而去雖古之征暴亂者不越此矣愚謂
　諸侯與通¶會盟者楚子爲之會主也以弑君之賊會
　弑君之賊同¶惡相求非惟不能討其罪亦不敢討其
　罪矣今欲圖其¶國而殺之惡人之常態也是烏可於
<pb:KR4d0226_WYG_051-84b>
　十有一年之後責<md:KR4d0226_SBCK_051-54b>¶楚子以唱大義以討般楚子未暇
　治也而又責其討般¶典刑紊矣¶
甚善¶
　舜孔子先天者也先天而天弗違志壹之動氣也伏
　羲¶氏後天者也後天而奉天時氣壹之動志也此數
　語恐¶未安伏羲是闡三才之理舜孔子是感和氣之
　應其引¶先天後天之說固爲失之引孟子志氣之論
　尤失其㫖¶其後又言聖人之心感物而動辭意亦差
<pb:KR4d0226_WYG_051-85a>
　皆以作用觀¶聖人之失也¶
胡氏此章似無病更冝詳味但不知文成致麟果然否
耳¶
　極高明而道中庸中庸雖是常行之道然其德之至
　¶則極乎高明高明猶言上達也中庸猶言下學也<md:KR4d0226_SBCK_051-55a>¶極高明而道中庸若如來喻即是上達而下學成何道
理¶此處且當虚心熟玩本文之意參以章句之說便見
日用¶工夫的確處不須容易立說也
<pb:KR4d0226_WYG_051-85b>
　有氣稟之惡有陷溺之惡然皆當復之以爲善明道
　¶所謂有流而未逺已漸濁有出而甚逺方始濁却是
　說¶陷溺之惡陷溺之惡比比皆是氣稟之惡則如子
　越椒之¶類不常有也氣稟之性猶物之有萬殊天命
　之性則一¶也¶
氣稟物欲之陷溺此不必論其常有不常有但當致其
澄¶治之功耳¶
　呂氏説率性之謂道一段如禮謂差等節文與夫喪
<pb:KR4d0226_WYG_051-86a>
　服¶異等儀章異制大意與修道之謂教相似<md:KR4d0226_SBCK_051-55b>¶呂氏意却在無所憾莫敢爭處見得率性是道也¶
　侯氏引告子生之謂性以解率性却只是說得氣質
　¶之性而所謂率性者不專主乎氣質也如曰物之自
　有¶也草木之不齊飛走之異稟然而動者動植者植
　天機自¶完豈非性乎馬之性健而健牛之性順而順
　犬吠盗鷄¶司晨不待教而知之豈非率性乎言草木
　飛走馬牛犬¶鷄之性而不及人之性仁義禮智之爲
<pb:KR4d0226_WYG_051-86b>
　性則疎畧之甚¶無待於此¶
侯氏說固疏畧然却是宗程先生說但得其言而不得
其¶意故信口言之而爲此疏脫耳¶
　一隂一陽之謂道言天道之流行者也率性之謂道
　言¶人物之所以得乎天道者也<md:KR4d0226_SBCK_051-56a>¶一隂一陽之說是¶
　楊氏言仁義不足以盡道恐未安易只說立人之道
　曰¶仁與義
<pb:KR4d0226_WYG_051-87a>
仁義不足以盡道游楊之意大率多如此蓋爲老莊之
說¶陷溺得深故雖親聞二先生之言而不能虚心反覆
著意¶稱停以要其歸宿之當否所以陽離隂合到急衮
處則便¶只是以此爲主也此爲學者深切之戒然欲論
此更須精¶加考究不可只恃曰仁與義之言而斷以爲
必然也近得¶龜山列子説一編讀了令人皇恐不知何
故直到如此背¶馳也¶
　侯氏曰君子終日乾乾至无咎者戒謹所不聞也君
<pb:KR4d0226_WYG_051-87b>
　¶子終日對越上帝尚何戒謹恐懼之有以聖人之誠
　則無<md:KR4d0226_SBCK_051-56b>¶待乎此也恐未安乾乾夕惕爲戒謹恐懼其說
　雖可旁¶通然乾乾夕惕乾九三之事也九三居下之
　上君德已¶著聖人之心自是如此中庸言戒謹不睹
　恐懼不聞乃¶學者之事比而同之則少差矣且其說
　既已如此又曰¶君子對越上帝尚何戒謹恐懼以聖
　人之誠則無待乎¶此其説自相背馳殆不可曉¶
侯氏説固多疏濶然以乾乾夕惕爲聖人之事戒謹恐
<pb:KR4d0226_WYG_051-88a>
懼¶爲學者之事亦恐未然大抵戒懼惕厲之心則一而
成德¶初學所至自不同耳¶
　張子曰禮亦有不須變者如天叙天秩之類時中者
　¶不謂此五典五禮生民日用之常君子之所力行者
　舉不¶外此常者固此理也凡事不出此五者非五者
　之外别<md:KR4d0226_SBCK_051-57a>¶有箇時中也¶
張子之言如三代所因及所損益之類理雖一而事不
同¶也未可遽以爲不然
<pb:KR4d0226_WYG_051-88b>
　　　答萬正淳¶
兩箇其爲氣也是言浩氣之體用未是以養爲氣主集
義¶以下是推明氣所由生非是論以集義爲主蓋氣雖
至剛¶大配道義然非集義則無以生之非可以行義而
掩取之¶也(如此爲文乃/得抑揚之意)横渠論易乾卦諸爻恐皆過論
大抵易卦¶爻辭本只是各著本卦本爻之象明吉凶之
占當如此耳¶非是就聖賢地位說道理也故乾六爻自
天子以至於庶¶人自聖人以至於愚不肖筮或得之義
<pb:KR4d0226_WYG_051-89a>
皆有取但純陽之¶德剛健之至若以義類推之則爲聖
人之象而其六位之<md:KR4d0226_SBCK_051-57b>¶高下又有似聖人之進退故文言
因潛見躍飛自然之文¶而以聖人之迹各明其義位有
高下而德無淺深也然其¶本意亦甚分明未嘗過爲深
巧如横渠之説也且如初九¶則是德已成而行未著故
衆人未見其德而君子之心確¶然已有以自信也九二
則人見其庸言庸行閑邪存誠之¶迹又從而化之也九
三則雖涉此危地而但進德脩業之¶不已也九四則其
<pb:KR4d0226_WYG_051-89b>
位愈進其危益甚而亦但知循理不恤¶其他也九五則
以天德居天位而天下莫不仰觀之也上¶則過極而亢
不能無悔矣若以德言則愈進愈高此當爲¶聖而不可
知之地又豈有可悔耶今橫渠專以聖人爲説¶已失本
經之指又逐爻爲漸進之意又非文言之義且其¶龍德
正中不在九二而在九三九二之德博而化非進於<md:KR4d0226_SBCK_051-58a>¶九
三則未免於非理非義之失而其取義前後相妨因繆¶
益訛而轉不得其所矣大抵近世説經者多不虚心以
<pb:KR4d0226_WYG_051-90a>
求¶經之本意而務極意以求之本文之外幸而渺茫疑
似之¶間畧有縫罅如可鉤索畧有形影如可執搏則遂
極筆摸¶寫以附於經而謂經之爲說本如是也其亦誤
矣此數段¶文義正淳所疑多得之但謂九三天下將歸
益當進德脩¶業爲未然乾乾夕惕自是君子之常事今
雖處危地而不¶失其常耳知至知終亦不是言脩爲先
後之漸只是見德¶業内外之别蓋心則致誠以進德身
則脩辭以居業進德¶者曰新居業者無倦與周公繼日
<pb:KR4d0226_WYG_051-90b>
待旦意雖畧相近而不¶相似也九四只是循理而行自
無固必耳亦不爲信孚於¶人而後可躍也<md:KR4d0226_SBCK_051-58b>¶乾有兩乾是兩天也昨日行矣今日又行其實一天耳
而¶行健不已此所爲天行健地平則不見其順必其高
下層¶層地去此所以見地勢之坤順看易傳若自無所
得縱看¶數家反被疑惑如伊川先生教人看易只須看
王弼註胡¶安定王介父解今有伊川傳且只看此尤妙
解書難得分¶曉趙岐孟子拙而不明王弼周易巧而不
<pb:KR4d0226_WYG_051-91a>
明格物致知正¶心誠意不可著些纎毫私意在其中¶
　
　
　
　
　
　
　
<pb:KR4d0226_WYG_051-91b>
　
　
　
　
　
　
　
　晦菴<md:KR4d0226_SBCK_051-59a>¶集卷五十一¶

<pb:KR4d0226_WYG_052-1a>
欽¶定四庫全書
　晦菴集卷五十二　　　　　宋　朱子　撰
　　書(知舊門/人問答)
　　　答¶吳
