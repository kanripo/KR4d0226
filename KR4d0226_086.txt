# -*- mode: mandoku-view; -*-
#+TITLE: 晦菴先生朱文公文集
#+DATE: 2015-09-11 10:13:59.533354
#+PROPERTY: ID KR4d0226
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 86
#+PROPERTY: FILE SB04n0282-086晦庵先生朱文公文集-卷第八十六.
<pb:KR4d0226_SBCK_086-1a>¶
晦庵先生朱文公文集卷第八十六¶
　祝文¶
　　　行郷飲酒禮告先聖文¶
一昨朝廷舉行鄉飲酒之禮而縣之有司奉行不謹容節¶
謬亂儀矩闕踈甚不足以稱明天子舉遺興禮之意今者¶
賔興有日熹謹與諸生考恊禮文推闡聖制周旋揖遜一¶
如舊章即事之&KR0004;敢以舎菜之禮謹修䖍告¶
　　　經史閣上梁告先聖文¶
書樓之役工告僝功䖍舉脩梁卜日惟謹敢以釋菜之禮¶
告于先聖先師至聖文宣王惟先聖先師啓迪衆志&KR0140;以¶
有成謹告¶
　　　告護學祠文¶
<pb:KR4d0226_SBCK_086-1b>¶
書樓之役工告僝功䖍舉脩梁卜日惟謹是用告于爾神¶
惟爾有神尚祐衆心以相兹事¶
　　　奉安蘇丞相祠告先聖文¶
故相蘇公頌同安人也其道學淵深&KR0130;行純固天下學士¶
大夫之所宗仰而邑于後生聞見單淺弗克䆒知父兄閔¶
焉用告有司請即學宫&KR0010;時奉祠以建遺烈使學者有所¶
興起今旣畢事將妥厥靈敢以舎菜之禮告于先聖先師¶
之神謹告¶
　　　屏弟子貟告先聖文¶
熹不肖昨以布衣諸生推擇爲此縣吏而得參聽其學事¶
而行能寡薄治教不孚所領弟子貟有某某者乃爲&KR0075;慝¶
之行以溷有司熹竊自惟身不行道無以率礪其人使至¶
<pb:KR4d0226_SBCK_086-2a>¶
扵此又不能蚤正刑辟以彈治之則是徳刑两弛而士之¶
不率者終無禁也是故告于先聖先師請正學則恥以明¶
刑夫扑作敎刑而二物以収其威固先聖先師學校之政¶
所以遺後世法也唯先聖先師臨之在上熹敢不拜手稽¶
首¶
　　　奉安蘇丞相祠文¶
泉人衣冠之盛自國&KR0004;以至于今其間顯人或至公卿者¶
多矣然而終始大節可考而知則未有&KR0002;公之盛者也惟¶
公著節扵熈寜登庸扵元祐而幅巾謝事偃仰婆娑扵紹¶
聖元符之間然則公之所自任扵進退出處之間者可謂¶
無&KR0001;苟矣是蓋將比古之所謂大臣者豈獨泉人數公而¶
已哉今以邑人之意祠公扵學即事之始敢布其&KR0168;尚饗¶
<pb:KR4d0226_SBCK_086-2b>¶
　　　奉安蘇丞相&KR0030;像文¶
惟公始終一節出入五朝高風聳乎士林盛烈銘于勲府¶
矧兹故邑實仰餘光悵親炙之無從冀瞻依之有地是用¶
省徳儀扵廟院建遺烈扵學宫營表方將儀圖聿至式瞻¶
精字爰寓神棲旣恊吉扵靈辰敢式陳扵菲薦尚饗¶
　　　準赦謁諸廟文¶
天子郊見上帝&KR0117;事告成還御路門班&KR0021;澤扵海内以爾¶
神有功扵民載在祀典申詔有司以禮報&KR0021;臣某不佞奉¶
承明詔敢不奉制幣㓗犧牲駿奔走以告祠下惟爾有神¶
尚克膺天子丕顯休命尚饗¶
　　　請雨謁北山神文¶
乃者邑民以&KR0010;事有謁于君侯君侯過恩賜之吉卜而許¶
<pb:KR4d0226_SBCK_086-3a>¶
以来是故將有以塡撫綏寜之也民其敢不懽欣舞歌以¶
樂神賜吏其敢不㓗齊芬苾以拜神休惟風雨水旱癘疫¶
之不時以君侯之不顯威神是震是祓俾無災害則豈惟¶
斯人專羙其賜吏亦與免扵曠弛之憂惟君侯之留意焉¶
　　　春祈謁廟文¶
間者&KR0010;比不登民塡溝壑今幸改&KR0010;人得以修其畎畆農¶
桑之務惟是雨暘以時俾無水旱螟螣之災則非人力之¶
所能及惟君侯加惠之則幸矣某祗承祀典敢不齋粛明¶
薦以獻以祈¶
　　　秋賽謁廟文¶
今兹荐罹水旱之數宜不得下熟然頗有所収足以慰夫¶
三農之心而供有司之賦者實神有以佑之也不然民飢¶
<pb:KR4d0226_SBCK_086-3b>¶
而死吏之憂豈有所極哉仲冬之月祗循故事以告謝神¶
不敢愛其㓗牲醴酒惟不足以答神之賜而豈敢有所祈¶
　　　辤先聖文¶
熹祗服厥事于兹五年業荒行隳過咎日積雖逭厥罰&KR0154;¶
慊于心辤吏告歸愧仰崇仞謹告¶
　　　南康謁先聖文¶
熹蚤以諸生推擇爲吏中遭疾病即退丘園乃得其耕耨¶
之餘日伏讀先聖先師之遺書夜思晝行不敢以昧陋自¶
棄者二十餘年扵此矣誤&KR0170;聖恩假守兹郡懇辤不&KR0023;輿¶
曵而来疇昔所聞庶幾小試而蒲桞之質衰不待年憒眊¶
支離巳深不夢之歎大懼弗稱以辱君師祗事之&KR0004;敢以¶
誠告惟先聖先師之靈實誘其&KR0168;使幸不獲罪扵其民而¶
<pb:KR4d0226_SBCK_086-4a>¶
蚤遂歸田以終故業則熹不勝幸甚謹告¶
　　　白鹿洞成告先聖文¶
維淳熈七年&KR0010;次庚子三月癸丑朔十八日庚午具位敢¶
昭告于先聖至聖文宣王熹昨按國朝故事及郡圖經得¶
白鹿洞之遺址扵城東北十五里盖唐李渤之&KR0046;居江南¶
李氏因以爲國學及我太宗皇帝又嘗賜之書史以幸敎¶
其學者而淪壊日乆莾爲丘墟因竊惟念幸以諸生得奉¶
詔條顓以布宣敎化爲職顧弗此圖懼速譴戾乃議復立¶
今幸訖功將率同志講學其間意庶㡬乎先聖先師之傳¶
用以答揚太宗皇帝之光訓鼓篋之始敢率賔佐合師生¶
恭脩釋菜之禮以見于先聖以先師兖國公先師鄒國公¶
配尚饗¶
<pb:KR4d0226_SBCK_086-4b>¶
　　　白鹿洞成告先師文¶
熹仰稽國典建此學宫鼔篋之&KR0004;恭脩釋菜之禮惟公發¶
揚聖藴垂敎無窮敢率故常式陳明薦從祀配神尚饗¶
　鄒國公云惟公命世脩業克紹聖傳¶
　　　奉安濂溪先生祠文¶
惟先生道學淵懿得傳於天上&KR0071;孔顔下啓程氏使當世¶
學者得見聖賢千載之上如聞其聲如睹其容授受服行¶
措諸事業傳諸永乆而不失其正其功烈之盛盖自孟氏¶
以來未始有也熹欽誦遺編&KR0023;啓蒙吝兹焉試郡又得嗣¶
守條敎扵百有二十餘年之後是用式嚴貌象作廟學宫¶
并以明道先生程公伊川先生程公配神從享惟先生之¶
靈實臨鑒之謹告¶
<pb:KR4d0226_SBCK_086-5a>¶
　　　謁故侍中太尉長沙陶威公祠文¶
惟公忠順勤勞機神明鑒没而不朽食此江濆其亦有以¶
相之使民安扵下官給扵上而熹也早得収其疾病之軀¶
以幸免扵娑婆之嘆則公之賜大矣&KR0323;謁之&KR0004;敢以誠告¶
　　　謁李尚書劉屯田祠文¶
熹猥承人乏假守玆邦祗事之&KR0004;以禮見于先聖先師而¶
視其學則有公之遺祠在焉仰惟壯節高風夙所欽慕敢¶
下再拜伏謁以致其高山景行之思惟公之靈尚克臨鑒¶
謹告¶
　　　告熊孝子墓文¶
維淳熈六年&KR0010;次巳亥五月戊午朔具位熹謹遣某致&KR0021;¶
于唐故孝子冝春縣丞熊府君之墓熹叨&KR0013;誤恩假守兹¶
<pb:KR4d0226_SBCK_086-5b>¶
土視事之始考諸圖經以求此&KR0022;前賢潜徳&KR0046;行之實扵¶
建昌得陳太中大夫從事中郎二司馬君以及府君之事¶
蓋皆以孝徳聞而府君精誠之感獨致涌水成川之應&KR0059;¶
心&KR0060;敬仰焉然按圖以求其故迹則二司馬君之墓不可¶
知而府君之墓宅學基猶有遺處謹命有司依凖赦令禁¶
禦樵牧其唐朝旌表舊門亦巳復請于朝俟報脩立而先¶
遣僚吏敬以酒肴之奠昭告此誠尚其英靈来鑒来享¶
　　　祭屯田劉居士墓文¶
熹舊讀歐陽子廬山高之詩而仰公之名恨生遐僻不得¶
一来仰其山之高而拜公之墓也兹誤上恩&KR0140;以郡紱至¶
止之日望于四郊則山屹立千仭者故在而公之華屋山¶
丘零落殆盡幾無迹之可㝷矣乃訪&KR0022;之&KR0132;老俊彦得公¶
<pb:KR4d0226_SBCK_086-6a>¶
之墓扵城西荒&KR0523;廢圃之間其不爲耕耨之所及者蓋巳¶
無㡬因復作爲門垣而亭以表焉又得嘉名扵寓士之賢¶
者書而掲之以見公志庶㡬嗣而官扵是者有以謹其樵¶
牧之禁東西行而過扵是者有以興起其剛毅廉退之心¶
盖不惟有以少慰夙昔鄉徃之&KR0059;亦可以仰稱聖天子所¶
以使之承流宣化之意也工告訖役一奠致誠公而有靈¶
庶其鑒饗謹告¶
　　　奉安五賢祠文¶
熹誤膺朝命来守是&KR0022;至止之&KR0004;得拜劉李二公之像扵¶
學欽&KR0717;高風考觀正論旣有以慰夙心者旣又咨訪得陶¶
公栗里故居扵郡境且知秘丞劉公蓋嘗禄扵筦庫而忠¶
肅陳公又嘗辱爲遷民也永惟數公大節清名危言直道¶
<pb:KR4d0226_SBCK_086-6b>¶
遺烈所在千載如生爰始爰謀合享斯室季月之吉神位¶
告成敢合僚吏率諸生以禮告于祠下蘋藻在列誠意感¶
通羣公有靈尚克歆顧¶
　　　謁廟文¶
熹抱病田間不堪爲吏乆矣聖天子哀憐不忍終棄強&KR0140;¶
符竹使爲此&KR0022;輿曵而来亦旣視事以衰眊罷軟之資當¶
民貧財匱之際大懼曠闕無以克當明恩惟神受職明廷¶
以食玆土其與命吏憂責惟均其亦有以相之使民安扵¶
下官給扵上而熹也蚤得収其疾病之軀以歸老故丘則¶
神之賜大矣欵謁之&KR0004;敢以誠告它不敢以有所祈謹告¶
　　　謁社稷文¶
熹叨&KR0013;恩除假守兹土載惟社稷民命所依柢率故常按¶
<pb:KR4d0226_SBCK_086-7a>¶
行封壝用嚴國典式對神休謹告¶
　　　廣佑廟祈雨文¶
大王有功徳於此&KR0095;之人苟有雨&KR0665;之憂無不禱于大王¶
其禱之也則無不昭答如影響之隨至斯民之心歸之如¶
父毋信之如&KR0433;蔡者有年扵此矣間者上天降災陽&KR0317;隂¶
伏嘉生百物不&KR0170;滋&KR0243;熹等乃大速亂于厥禱祠之事罔¶
克專于大王懈堕弗䖍咎由熹等而使千里之民田疇涸¶
枯禾稼稿悴今其甚者有&KR0002;燔灼矣雖並走羣望懇祈備¶
至而雲氣將交旋即解駁焦然不能有膚寸之合秋陽益¶
驕燥烈殊甚物之&KR0170;害日以益深&KR0002;自今以徃三日不雨¶
則千里之民所恃以爲生者蕩析無餘而無以爲食其老¶
弱將轉乎溝壑而死少壯者將散而爲盗賊以争其旦夕¶
<pb:KR4d0226_SBCK_086-7b>¶
之命其禍亂之至豈有所極㢤失今不捄三日之後大王¶
雖顧而哀之不可拯巳故熹等&KR0059;&KR0060;計議以爲莫&KR0002;奔走¶
歸誠請命于大王之祠下大王&KR0002;哀其迫切赦其前愆有¶
以惠緩之則三日之内熹等齊&KR0043;以俟休命三日而不應¶
則是大王終棄絶之熹等退而恐懼以待誅殛不敢復進¶
而禱矣恭惟大王闔闢造化一雨之恩蓋其餘事誠有意¶
哀此千里之民則願無愛而亟爲之熹等之願也拜伏于¶
庭不勝哀扣懇切之至謹告¶
　　　廣佑廟謝雨文¶
天乆不雨苗之秀而將實者秋陽&KR0064;之日以憔悴田將無¶
以爲収人將無以爲食大命近止罔或不憂我父子兄弟¶
是用夙夜不遑啓居更相告語奔走羅拜于祠之庭而請¶
<pb:KR4d0226_SBCK_086-8a>¶
命焉君王顧哀昭答如響禱之明日甘澤沛然晝雨宵零¶
越五六日而未艾崗陵漸潤草木蕃滋孰是嘉生而不豐¶
好徳宏施普恩大澤深夫豈可以言報顧無以自致其拳¶
拳率脩故常祗薦蘋藻惟君王降佑歆享則斯人之願也¶
　　　豐利侯祈雨文¶
熹多病不才濫尸郡&KR0009;修政不徳以干隂陽之和自秋以¶
来天乆不雨早稻雖巳収成而晚田不免告病吁嗟之禱¶
徧于群望而嘉澤未應風日益高氣日益寒雲旣合而復¶
離禾旣秀而不能有以實也朝兢夕&KR0357;不遑啓居惟侯聦¶
明乆食兹土雨暘之柄惟厥攸司日者雖巳致祠懼或不¶
能蠲㓗以逹誠意欲躬走謁又恨符印之守不克以前謹¶
遣某官奔告祠下而熹祗率僚吏拜送于門西望叩頭再¶
<pb:KR4d0226_SBCK_086-8b>¶
拜以請惟侯哀矜賜之一雨以卒終&KR0010;之惠則豈惟吏之¶
不良&KR0023;免於戾而&KR0022;人父子實蒙其休所以報事侯者其¶
敢有&KR0520;也¶
　　　祈雨文¶
間以旱災奉詔致禱閱月踰時雨不可得稻之早熟者什¶
失八九而吏之所以爲禮樂與辤者亦旣竭矣欲取水湫¶
淵詣祠祀而專力乎人事之備則又念夫稻有晚出而未¶
就者不能無冀幸於萬一於是感歎憤激不能自巳躬詣¶
靈液而冀于有神請復與神爲三日之期以聴休命惟神¶
受職帝庭降食兹&KR0095;以福其人爲事今人之急如此神&KR0002;¶
弗聞亦何神㢤&KR0002;三日不雨雨而不周且浹于四封惟天¶
聦明吾恐神之不得安其室神尚聴之毋忽¶
<pb:KR4d0226_SBCK_086-9a>¶
　　　秋報祝文(各有之各一本作國)¶
春禱秋報各有令典&KR0010;雖不登而有司不敢廢亦不敢以¶
怠比者徧禱于神神非不加貺于民也直後時而&KR0041;休者¶
淺爾爰陳嘉薦敬脩常事神其顧歆益惠我民¶
　　　祈晴文¶
東土之民荐罹水旱其幸免於溝壑者指二麥以救朝夕¶
之急而又相與戮力事農以冀有秋其得失之&KR0312;死生係¶
之非常&KR0010;比也又今天雨不休湖水汎濫小麥之未収者¶
亦旣折腐不得以食而新苗未立水没其㒹又將無復西¶
成之望吏民憂懼術無所施惟神威靈作鎮茲圡其必以¶
顧而哀之汛掃浮隂錫以晴霽則神之惠也民之幸也熹¶
等濫將使指實分顧憂敢不齊祓再拜以請惟神鍳之謹¶
<pb:KR4d0226_SBCK_086-9b>¶
告(禹廟云王威神在/天降食兹土)¶
　　　謝晴文¶
乃者以水潦之災有禱于神&KR0041;神之休開廓氛翳使麥収¶
稻植人得逭其溝壑之憂旣有日矣熹等敢不躬拜祠下¶
跪薦牲酒以答靈貺惟神歆顧終此大恩賚以豐年驅其¶
厲&KR0017;俾我民復得以遂其有生之樂則神之賜於兹圡爲¶
無窮其食於兹土爲無愧¶
　　　祈雨文¶
吏旣不德無以媚于上下以召和氣而福斯人其所以布¶
主恩救民命者罔不惟神之依故熹往者嘗輙有請於神¶
而亦旣受其賜矣然方是時霖潦之災獨環越百里之間¶
爲然若今之旱則自浙河以東爲州者七無不告病&KR0162;瘠¶
<pb:KR4d0226_SBCK_086-10a>¶
之民凛然日有狼顧之憂乃不齊祓奔走以告于神其將¶
安所歸命敢叩祠庭頓顙屏息以俟嘉應惟神幸哀憐之¶
謹告¶
　　　漳州謁先聖文¶
維紹興元年歳次庚戌四月甲申朔二十七日庚戌具位¶
朱熹謹以清酌之奠敢昭告于先聖至聖文宣王熹緫髪¶
聞道白首無成兹荷誤恩復叨郡&KR0009;涖事之始載見祠廷¶
永念平生怛焉内疚尚蘄啓佑俾度其心毋悖所聞以速¶
大戾謹告¶
　　　刋四經成告先聖文¶
敢昭告于先聖至聖文宣王先師兖國公先師鄒國公熹¶
恭惟六經大訓炳若日星垂世作程靡有終極不幸前遭¶
<pb:KR4d0226_SBCK_086-10b>¶
秦火煨燼之厄後罹漢儒穿鑿之繆不惟㣲詞奥㫖莫得¶
其傳至扵篇帙之次亦復殽亂遥遥千載莫覺莫悟惟易¶
一經或嘗正定而熹不敏又嘗考之書詩而得其小序之¶
失參稽本末皆有明驗私竊以爲不當引之以冠本經聖¶
言之上是以不量鄙淺輙加緒正刋刻布流以曉當世上¶
以具告熹病卧不能拜起謹遣從事敬奉其書以告于先¶
聖先師之廷神靈如在尚鑒此心式相其行萬世幸甚謹¶
告¶
　　謁高東溪祠文¶
惟先生剛方之操鯁切之言一視險夷至死不變所謂一¶
世之偉人非獨一郷之善士也熹敬仰髙風爲日旣乆又¶
幸嘗得執筆編列祠事而今日之來&KR0023;拜堂下則於隱忍¶
<pb:KR4d0226_SBCK_086-11a>¶
回互之譏若有愧焉炷香酌酒歛祍陳詞伏惟先生之靈¶
有以鑒之謹告¶
　　　又謁高東溪祠文¶
謹以釋奠之明日致&KR0021;于東溪先生高公惟公志節堅高¶
議論英發不容何病至死弗渝顧我顓&KR0041;舊勞嚮往肇玆¶
明薦庶激懦貪謹告¶
　　　謁李龍學祠文¶
紹興之初公在邇列力闢和議見忌權臣出守此&KR0022;治行¶
亦著竟以&KR0138;口去郡臥家人懐其忠建此遺烈熹愚不肖¶
&KR0023;奉餘規永惟先人實同聲氣載瞻劒履感&KR0099;増深敢薦¶
馨香尚祈昭鑒謹告¶
　　　謁三賢祠文¶
<pb:KR4d0226_SBCK_086-11b>¶
謹以釋奠之明日致&KR0021;于唐相國常公四門助教歐陽公¶
高州刺史周公閩自唐世始有華風惟爾三賢實爲首倡¶
稱思未泯延及于兹報事之䖍吏不敢廢謹告¶
　　　謁端明侍&KR0048;蔡忠惠公祠文¶
惟公忠言惠政著自中朝筮仕之初嘗屈兹郡&KR0010;時雖乆¶
稱思未忘厥有遺祠英靈如在熹雖不敏實仰髙風涖事¶
之&KR0004;敬脩禮謁謹告¶
　　　謁崔統領祠文¶
惟侯忠存報國勇不謀身厥有遺祠英靈如在我来伊始¶
稽率故常敢薦肴觴用伸悼歎謹告¶
　　　謁諸廟文¶
國家受天明命奄有萬方分職任功幽顯無間熹奉制&KR0217;¶
<pb:KR4d0226_SBCK_086-12a>¶
來撫漳民永惟明靈實同憂&KR0009;涖事之始祗欵䘏祠敢竭¶
愚&KR0168;與神爲誓修身奉法節用愛人熹雖至愚不敢不勉¶
&KR0460;除疫癘時節雨&KR0665;非人所能是乃神職吏有不吏神得¶
而誅神或不神則又奚咎肴羞在列馨香發聞惟神聦明¶
鑒此心曲¶
　　　謁社禝文¶
社禝之神實司民命故先王之法以民爲貴社禝次之而¶
牧民者其重不得班焉肆我國家稽古立制使凡爲守令¶
者始至則親謁于其祠所其所以愛民敬神之意厚矣熹¶
恭承聖詔来守此&KR0022;式舉舊章尚祈昭鑒謹告¶
　　　凖即位赦祭神文¶
新天子端命帝庭光臨大寳敷錫海内咸與惟新䖍命有¶
<pb:KR4d0226_SBCK_086-12b>¶
司式稽舊典嶽祗川后若古帝王義士忠臣悉嚴祀事庶¶
臣分土職在布宣奉醪羞致祠下惟神鑒格歆此德馨永¶
佑我民以對休命¶
　　　謁修道州三先生祠文¶
維紹熈五年&KR0010;次甲寅八月　日　謹　遣學生迪功郎¶
道州寜逺縣尉馮允中致&KR0021;于濂溪先生周公明道先生¶
程公伊川先生程公於皇道體沕穆無窮羲農旣逺孔孟¶
爲宗秦漢以還名崇實否文字所傳糟粕而巳大賢起之¶
千載一逢兩程之緒自我周翁清瀟之原有嚴貌象欲覿¶
無因徒有悵望吏以毀告閔然于&KR0168;出金少府往佐其功¶
爰俾諸生敬陳一酹先生臨之有赫無昧尚饗¶
　　　修三閭忠㓗侯廟奉安祝文¶
<pb:KR4d0226_SBCK_086-13a>¶
惟神爲國上謀遭䜛放逐行吟憔悴厥有離騷懐沙自沉¶
勇赴茲水遺祠錫號帝有&KR0598;書吏惰不供神用弗宇乃今¶
修奉亦旣訖功敢饌靈神敢陳椒醑惟神降鑒永奠厥居¶
　　　滄洲精舎告先聖文¶
維紹熈五年&KR0010;次甲寅十有二月丁巳朔十有三日巳巳¶
後學朱熹敢昭告于先聖至聖文宣王恭惟道統逺自羲¶
軒集厥大成允屬元聖述古垂訓萬世作程三千其徒化¶
若時雨維顔曾氏傳得其宗逮思及輿益以光大自時厥¶
後口耳失眞千有餘年乃曰有繼周程授受萬理一原曰¶
邵曰張爰及司馬學雖殊轍道則同歸俾我後人如夜復¶
旦熹以凢陋少&KR0041;義方中靡常師晚逢有道載鑚載仰雖¶
未有聞頼天之靈幸無失墜逮兹退老同好鼎來落此一¶
<pb:KR4d0226_SBCK_086-13b>¶
丘群居伊始探原推本敢昩厥&KR0004;奠以告䖍尚其昭格陟¶
降庭止惠我光明傳之方来永永無斁今以吉日謹率諸¶
生恭修釋菜之禮以先師兖國公顔氏郕侯曾氏沂水侯¶
孔氏鄒國公孟氏配濂溪周先生明道程先生伊川程先¶
生康節邵先生橫渠張先生温國司馬文正公延平李先¶
生從祀尚饗¶
　　　歸新安祭墓文¶
一去郷井二十七年喬木興懐實勞夢想兹焉展掃悲悼¶
増深所願宗盟共加嚴護神靈安止餘&KR0159;下流凡在雲仍¶
畢霑玆䕃酒肴之奠惟告其&KR0168;精爽如存尚祈鑒享¶
　　　又&KR0021;告逺祖墓文¶
維年月日逺孫熹謹率姪某姪孫某等以酒果告于逺祖¶
<pb:KR4d0226_SBCK_086-14a>¶
二十一公制置府君祖妣杜氏夫人之墓惟昔顯祖作鎮¶
玆&KR0022;開我後人載祀乆逺封塋所&KR0009;奉守弗䖍它人有之¶
莫克伸理玆用震怛&KR0572;于有司郷評亦公遂復其舊伐石¶
崇土俾後弗迷即事之&KR0004;敢謝其譴謹告¶
　　　焚黃文¶
日者天子始見上帝於㤗壇頒慶宇内凡有列於朝者皆¶
得追榮其先以廣孝治故我皇考班通九列而皇妣號比¶
郡封聖澤所加幽顯咸頼熹愚不肖乆深不泊之悲祗奉¶
制書徒切哀隕謹以清酌時羞㳙日以吿伏惟思靈對此¶
休命謹告¶
　　　又焚黃文¶
日者天子始郊頌慶宇内熹以職秩得從大夫之後故我¶
<pb:KR4d0226_SBCK_086-14b>¶
亡室錫號有加恭奉制書俯仰悼歎惟爾有靈尚克嘉之¶
謹告¶
　　　又焚黃文¶
新天子端命帝廷欽承天序敷錫有位咸得追榮其先有¶
司承詔遂以皇考贈中大夫之命来告于第慈顔永隔餘¶
五十年祗對寵光感涕何極謹因祭&KR0010;恭奉制書拜手以¶
告而熹不肖繼忝從班大饗之恩復&KR0574;錫命肆我皇妣爰¶
及故嬪亦得扳聮並受祭澤&KR0093;綸異數行即薦陳尚期恩¶
靈歆荷亡斁謹告¶
　　　又焚黃文¶
恭惟先君天賦異質孝友之行足繼前修雅徤之文追古¶
作者爵夀弗稱隕於半塗施及後人叨&KR0013;寵禄追榮七命¶
<pb:KR4d0226_SBCK_086-15a>¶
始列從班而先夫人亦&KR0574;顯號厚德之報不在其兹並命¶
帝廷璽封䨥檢賛辭褒異視昔有加唯是音容日荒日逺¶
生我勞瘁追養靡從祗奉命書舎爵以告涕泗摧咽不知¶
所云尚饗¶
　　　又焚黃文¶
君以辛亥郊恩始受大夫妻之號及今饗賚予忝近列而¶
君之號又躐進焉念昔相從惟艱惟悴君能勤力相我實¶
多豈意莫年寵榮狎至君之季子亦&KR0013;賞延而君不少須¶
是可悲巳奉奠致詔君其&KR0234;之尚饗¶
　　　又焚黃文¶
熹頼遺訓竊位于朝&KR0023;&KR0013;慶恩追榮禰廟亦有年矣比以¶
鉤黨廢錮憂畏過深以故及今始克祗奉命書以告于&KR0230;¶
<pb:KR4d0226_SBCK_086-15b>¶
廟惟我皇考洞視今古靡有遺情陟降如存尚克歆此丕¶
顯休命頋熹衰頽年迫告休使我皇考未躋極品而先夫¶
人亦未克正小君之號流根之報無復後期永念及兹痛¶
恨何極仰惟慈&KR0315;俯鑒愚&KR0168;尚啓後人不日昌大熹瞻望¶
恩靈不勝感慕摧咽之至謹告¶
　　　贈官告皇考文¶
往&KR0010;天子用事㤗壇上帝降歆福祚昭答慶賜之澤覃及¶
萬方中外幽明罔不咸頼謂熹名秩有列内朝降以命書¶
賁其禰廟顧念&KR0012;藐禄不逮親祗奉明恩益深哀慕兹用¶
齋祓致誥寢庭欽惟神靈服此休顯熹雖不肖敢不敬恭¶
惟孝惟忠無或荒墜嗣有褒賜尚克嘉之覆其後人延于¶
永世¶
<pb:KR4d0226_SBCK_086-16a>¶
　　　第三男授官告家廟文¶
熹前任煥章閣待制該遇明堂大禮赦恩奏&KR0024;第三男在¶
巳&KR0041;聖恩授承務郎祗承先訓&KR0041;&KR0013;賞延餘慶所覃益深¶
永慕¶
　　　遷居告家廟文¶
熹罪戾不天㓜失所怙祗奉遺訓往依諸劉卜葬卜居亦¶
旣累歳時移事改存沒未安乃眷此郷實亦皇考所嘗愛¶
賞而欲卜居之地今旣定宅敢伸䖍告以安祖考之靈伏¶
惟降鍳永奠厥居垂之子孫世萬無極¶
　　　致仕告家廟文¶
維慶元五年歳次巳未六月辛酉朔孝孫具位熹敢因時¶
享昭告于祖考之靈熹至愚不肖&KR0041;&KR0013;先世遺德&KR0023;祗祀¶
<pb:KR4d0226_SBCK_086-16b>¶
事五十餘年歳時戰兢罔敢怠忽至于今兹行年七十衰¶
病侵凌筋骸弛廢巳&KR0041;聖恩許令致事所有家政當傳子¶
孫而嗣子旣亡藐&KR0012;孫鑑次當承緒於又年㓜未堪跪奠¶
今巳定議屬之奉祀而使二子埜在相與佐之俟其成童¶
加冠于首乃躬厥事異時朝廷察熹遺忠或有恩意亦令¶
首及伏惟祖考擁佑頋歆永永亡斁熹不勝大願其諸家¶
務亦當計度區處分属埜等及諸孫息使有分職以守門¶
户尋别具告而施行之熹之衰病&KR0020;難支乆如以恩靈尚¶
延喘息之間猶當黽勉提緫大綱不使荒頽以辱先訓伏¶
惟祖考實鑒臨之謹告¶
　　　告考妣文¶
孝子具位熹敢昭告于皇考太史吏部贈通議大夫府君¶
<pb:KR4d0226_SBCK_086-17a>¶
皇妣孺人贈碩人祝氏熹不考&KR0012;露垂六十年不能以時¶
考次先君行實以表于墓迹其所由雖實有待然而怠緩¶
不䖍罪巳無所逃矣逮今晚暮衰病侵加改卜之謀始有¶
定論乃克紬繹遺文&KR0019;之時事撰成行狀一通粗以發明¶
先君立朝議論本末而皇妣德範梗槩亦以附書將以請¶
銘于故相退&KR0019;益國周公庻幾有以闡揚潜懿昭示後来¶
使子子孫孫&KR0134;忠勉孝以無忘考妣啓佑丁寜垂&KR0073;永乆¶
之意繕冩旣成先事以告惟是荒塞之餘不無闕漏熹不¶
勝悲切皇懼之至伏惟恩靈如在鍳此哀誠則熹不勝千¶
萬幸甚謹告¶
　　　時&KR0021;祝文¶
粤此季秋成物之始藐兹弱質維望以降(胡江/反)永念劬勞¶
<pb:KR4d0226_SBCK_086-17b>¶
莫伸報効昊天罔極悲慕何窮謹以云云¶
　　　&KR0010;&KR0021;祝文¶
氣序流易&KR0010;律將更追逺感時不勝永慕謹以㓗牲剛鬛¶
粢盛醴齊祗薦&KR0010;事以某人祔食尚享¶
　　　&KR0021;土地文¶
敢昭告于土地之神仲秋之月萬寳將成&KR0041;神之休幸兹¶
遣免式陳菲薦用以掲䖍尚其顧歆永垂庇祐¶
　　　又&KR0021;土地文¶
熹窮年奔走兹復奠居老㓜無虞以及改&KR0010;繄神之頼報¶
事敢愆尚其顧歆永垂覆祐謹告¶
　　　又&KR0021;土地文¶
維此仲春&KR0010;功云始若時昭事敢有弗欽蘋藻雖㣲庶將¶
<pb:KR4d0226_SBCK_086-18a>¶
誠意惟神&KR0101;享永奠厥居¶
　　夏云仲夏應期時物暢茂¶
　　秋云維此仲秋&KR0010;功將就若時報事¶
　　冬云維此仲冬&KR0010;功告畢若時報事¶
　　&KR0010;云&KR0010;律將更幸兹安吉若時報事(改末句爲介以)¶
(春祺)¶
　　　又祭土地文¶
春日載陽兹維仲月式陳明薦用格神休尚其頋歆俾我¶
無斁(氣序徂遷時維仲夏氣序徂遷/仲秋戒秋冬序告中一陽来復)¶
　　　墓&KR0021;文¶
&KR0010;序流易雨露旣濡瞻省(唐石改/爲載念)封塋不勝哀慕(唐石改/爲不勝)¶
(載/念)謹用清酌時羞祗薦&KR0010;事(唐石改爲/薦其常事)尚饗¶
<pb:KR4d0226_SBCK_086-18b>¶
　　　又墓祭文¶
&KR0010;序流易雨露旣濡念爾音容永隔泉壌一觴之酹病不¶
能親諒爾有知尚識予意¶
　　　后土祝文¶
兹以暮春修祀先壠(餘處改作/按行丘壠)惟神保祐樵牧不驚敢薦¶
馨香式昭報事尚祈鑒享永頼無窮謹告¶
　　　又后土祝文¶
玆以春餘有事先壠(唐石等處/改爲丘壠)載惟保祐實頼神休式薦¶
醪羞尚祈據饗延于永乆無有後艱謹告¶
　　　又謁李龍學祠文¶
謹以釋奠之明日致&KR0021;于龍學侍郎李公惟此廟學實公¶
所遷人到于今追頌勞烈矧惟忠慮抑有前聞薦此芳馨¶
<pb:KR4d0226_SBCK_086-19a>¶
豈專報享謹告¶
晦庵先生朱文公文集卷第八十六¶
　　　　　　　　　　　　懐安縣儒學訓導葉暢校¶
<pb:KR4d0226_SBCK_086-19b>¶
