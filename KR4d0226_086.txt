# -*- mode: mandoku-view -*-
#+TITLE: 晦庵集
#+DATE: 2015-09-23 10:22:48
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 86

<md:KR4d0226_SBCK_086-1a>¶
八十六¶　　　　　宋　朱子　撰
　　祝文¶
　　　行鄉飲酒禮告先聖文¶
一昨朝廷舉行鄉飲酒之禮而縣之有司奉行不謹容
節¶謬亂儀矩闕踈甚不足以稱明天子舉遺興禮之意
今者¶賓興有日熹謹與諸生考協禮文推闡聖制周旋
揖遜一¶如舊章即事之初敢以舍菜之禮謹修䖍告
<pb:KR4d0226_WYG_086-1b>
　　　經史閣上梁告先聖文¶
書樓之役工告僝功䖍舉修梁卜日惟謹敢以釋菜之
禮¶告於先聖先師至聖文宣王惟先聖先師啟迪衆志
畀以¶有成謹告¶
　　　告䕶學祠文<md:KR4d0226_SBCK_086-1b>¶書樓之役工告僝功䖍舉修梁卜日惟謹是用告於爾
神¶惟爾有神尚祐衆心以相兹事¶
　　　奉安蘇丞相祠告先聖文
<pb:KR4d0226_WYG_086-2a>
故相蘇公頌南安人也其道學淵深履行純固天下學
士¶大夫之所宗仰而邑子後生聞見單淺弗克究知父
兄閔¶焉用告有司請即學宫嵗時奉祠以建遺烈使學
者有所¶興起今畢事將妥厥靈敢以舍菜之禮告於先
聖先師¶之神謹告¶
　　　屏弟子員告先聖文¶
熹不肖昨以布衣諸生推擇為此縣吏而得參聴其學
事¶而行能寡薄治教不孚所領弟子員有某某者乃為
<pb:KR4d0226_WYG_086-2b>
淫慝¶之行以溷有司熹竊自惟身不行道無以率勵其
人使至<md:KR4d0226_SBCK_086-2a>¶於此又不能蚤正刑辟以彈治之則是徳刑兩
弛而士之¶不率者終無禁也是故告於先聖先師請正
學則恥以明¶刑夫扑作教刑而二物以收其威固先聖
先師學校之政¶所以遺後世法也唯先聖先師臨之在
上熹敢不拜手稽¶首¶
　　　奉安蘇丞相祠文¶
泉人衣冠之盛自國初以至於今其間顯人或至公卿
<pb:KR4d0226_WYG_086-3a>
者¶多矣然而終始大節可考而知則未有若公之盛者
也惟¶公著節於熙寜登庸於元祐而幅巾謝事偃仰婆
娑於紹¶聖元符之間然則公之所自任於進退出處之
間者可謂¶無所茍矣是蓋將比古之所謂大臣者豈獨
泉人數公而¶已哉今以邑人之意祠公於學即事之始
敢布其𠂻尚饗<md:KR4d0226_SBCK_086-2b>¶　　　奉安蘇丞相畫像文¶
惟公始終一節出入五朝高風聳乎士林盛烈銘於勲
<pb:KR4d0226_WYG_086-3b>
府¶矧兹故邑實仰餘光悵親炙之無從冀瞻依之有地
是用¶肖徳儀於廟院建遺烈於學宫營表方將儀圖聿
至式瞻¶精宇爰寓神棲既協吉於靈辰敢式陳於菲薦
尚饗¶
　　　準赦謁諸廟文¶
天子郊見上帝釐事告成還御路門班祭澤於海内以
爾¶神有功於民載在祀典申詔有司以禮報祭臣某不
佞奉¶承明詔敢不奉制幣潔犧牲駿奔走以告祠下惟
<pb:KR4d0226_WYG_086-4a>
爾有神¶尚克膺天子丕顯休命尚饗¶
　　　請雨謁北山神文¶
乃者邑民以嵗事有謁於君侯君侯過恩賜之吉卜而
許<md:KR4d0226_SBCK_086-3a>¶以來是故將有以鎭撫綏寧之也民其敢不懽欣舞
歌以¶樂神賜吏其敢不潔齊芬苾以拜神休惟風雨水
旱癘疫¶之不時以君侯之不顯威神是震是祓俾無災
害則豈惟¶斯人專美其賜吏亦與免於曠弛之憂惟君
侯之留意焉
<pb:KR4d0226_WYG_086-4b>
　　　春祈謁廟文¶
間者嵗比不登民塡溝壑今幸改歳人得以修其畎畆
農¶桑之務惟是雨暘以時俾無水旱螟螣之災則非人
力之¶所能及惟君侯加惠之則幸矣某祇承祀典敢不
齋肅明¶薦以獻以祈¶
　　　秋賽謁廟文¶
今兹薦罹水旱之數宜不得下熟然頗有所收足以慰
夫¶三農之心而供有司之賦者實神有以祐之也不然
<pb:KR4d0226_WYG_086-5a>
民饑<md:KR4d0226_SBCK_086-3b>¶而死吏之憂豈有所極哉仲冬之月祇循故事以
告謝神¶不敢愛其潔牲醴酒惟不足以答神之賜而豈
敢有所祈¶
　　　辭先聖文¶
熹祇服厥事於兹五年業荒行隳過咎日積雖逭厥罰
曷¶慊於心辭吏告歸愧仰崇仞謹告¶
　　　南康謁先聖文¶
熹蚤以諸生推擇為吏中遭疾病即退丘園乃得其耕
<pb:KR4d0226_WYG_086-5b>
耨¶之餘日伏讀先聖先師之遺書夜思晝行不敢以昧
陋自¶棄者二十餘年於此矣誤蒙聖恩假守兹郡懇辭
不獲輿¶曳而來疇昔所聞庶幾小試而蒲栁之質衰不
待年憒眊¶支離已深不夢之歎大懼弗稱以辱君師祇
事之初敢以¶誠告惟先聖先師之靈實誘其𠂻使幸不
獲罪於其民而<md:KR4d0226_SBCK_086-4a>¶蚤遂歸田以終故業則熹不勝幸甚謹
告¶
　　　白鹿洞成告先聖文
<pb:KR4d0226_WYG_086-6a>
維淳熙七年嵗次庚子三月癸丑朔十八日庚午具位
敢¶昭告於先聖至聖文宣王熹昨按國朝故事及郡圗
經得¶白鹿洞之遺址於城東北十五里蓋唐李渤之隠
居江南¶李氏因以為國學及我太宗皇帝又嘗賜之書
史以幸教¶其學者而淪壊日久莽為丘墟因竊為念幸
以諸生得奉¶詔條顓以布宣教化為職顧弗此圖懼速
譴戾乃議復立¶今幸訖功將率同志講學其間意庶幾
乎先聖先師之傳¶用以答揚太宗皇帝之光訓鼓篋之
<pb:KR4d0226_WYG_086-6b>
始敢率賓佐合師生¶恭修釋菜之禮以見於先聖以先
師兖國公先師鄒國公¶配尚饗<md:KR4d0226_SBCK_086-4b>¶　　　白鹿洞成告先師文¶
熹仰稽國典建此學宫鼓篋之初恭修釋菜之禮惟公
發¶揚聖藴垂教無窮敢率故常式陳明薦從祀配神尚
饗¶
　鄒國公云惟公命世修業克紹聖傳¶
　　　奉安濓溪先生祠文
<pb:KR4d0226_WYG_086-7a>
惟先生道學淵懿得傳於天上繼孔顔下啓程氏使當
世¶學者得見聖賢千載之上如聞其聲如睹其容授受
服行¶措諸事業傳諸永久而不失其正其功烈之盛蓋
自孟氏¶以來未始有也熹欽誦遺編獲啓蒙吝兹焉試
郡又得嗣¶守條教於百有二十餘年之後是用式嚴貌
像作廟學宫¶并以明道先生程公伊川先生程公配神
從享惟先生之¶靈實臨鑒之謹告<md:KR4d0226_SBCK_086-5a>¶　　　謁故侍中太尉長沙陶威公祠文
<pb:KR4d0226_WYG_086-7b>
惟公忠順勤勞機神明鑒没而不朽食此江濆其亦有
以¶相之使民安於下官給於上而熹也早得收其疾病
之軀¶以幸免於婆娑之嘆則公之賜大矣款謁之初敢
以誠告¶
　　　謁李尚書劉屯田祠文¶
熹猥承人乏假守兹邦祇事之初以禮見於先聖先師
而¶視其學則有公之遺祠在焉仰惟壯節高風夙所欽
慕敢¶不再拜伏謁以致其高山景行之思惟公之靈尚
<pb:KR4d0226_WYG_086-8a>
克臨鑒¶謹告¶
　　　告熊孝子墓文¶
維淳熈六年歳次己亥五月戊午朔具位熹謹遣某致
祭¶於唐故孝子宜春縣丞熊府君之墓熹叨被誤恩假
守兹<md:KR4d0226_SBCK_086-5b>¶土視事之始考諸圖經以求此邦前賢潜徳隠行
之實於¶建昌得陳大中大夫從事中郎二司馬君以及
府君之事¶蓋皆以孝德聞而府君精誠之感獨致涌水
成川之應私¶心竊敬仰焉然按圖以求其故迹則二司
<pb:KR4d0226_WYG_086-8b>
馬君之墓不可¶知而府君之墓宅學基猶有遺處謹命
有司依準赦令禁¶禦樵牧其唐朝旌表舊門亦已復請
於朝俟報修立而先¶遣僚吏敬以酒肴之奠昭告此誠
尚其英靈來鑒來享¶
　　　祭屯田劉居士墓文¶
熹舊讀歐陽子廬山高之詩而仰公之名恨生遐僻不
得¶一來仰其山之高而拜公之墓也兹誤上恩畀以郡
紱至¶止之日望於四郊則山屹立千仞者故在而公之
<pb:KR4d0226_WYG_086-9a>
華屋山¶丘零落殆盡㡬無迹之可尋矣乃訪邦之耆老
俊彦得公<md:KR4d0226_SBCK_086-6a>¶之墓於城西荒郊廢圃之間其不為耕耨之
所及者蓋已¶無幾因復作為門垣而亭以表焉又得嘉
名於寓士之賢¶者書而揭之以見公志庶幾嗣而官於
是者有以謹其樵¶牧之禁東西行而過於是者有以興
起其剛毅亷退之心¶蓋不惟有以少慰夙昔鄉往之私
亦可以仰稱聖天子所¶以使之承流宣化之意也工告
訖役一奠致誠公而有靈¶庶其鑒饗謹告
<pb:KR4d0226_WYG_086-9b>
　　　奉安五賢祠文¶
熹誤膺朝命來守是邦至止之初得拜劉李二公之像
於¶學欽聳高風考觀正論既有以慰夙心者既又咨訪
得陶¶公栗里故居於郡境且知秘丞劉公蓋嘗禄於筦
庫而忠¶肅陳公又嘗辱為遷民也永惟數公大節清名
危言直道<md:KR4d0226_SBCK_086-6b>¶遺烈所在千載如生爰始爰謀合享斯室季
月之吉神位¶告成敢合僚吏率諸生以禮告於祠下蘋
藻在列誠意感¶通羣公有靈尚克歆顧
<pb:KR4d0226_WYG_086-10a>
　　　謁廟文¶
熹抱病田間不堪為吏乆矣聖天子哀憐不忍終棄强
畀¶符竹使為此邦輿曳而來亦既視事以衰眊罷軟之
資當¶民貧財匱之際大懼曠闕無以克當明恩惟神受
職明廷¶以食兹土其與命吏憂責惟均其亦有以相之
使民安於¶下官給於上而熹也蚤得收其疾病之軀以
歸老故丘則¶神之賜大矣欵謁之初敢以誠告他不敢
以有所祈謹告
<pb:KR4d0226_WYG_086-10b>
　　　謁社稷文¶
熹叨被恩除假守兹土載惟社稷民命所依祇率故常
按<md:KR4d0226_SBCK_086-7a>¶行封壝用嚴國典式對神休謹告¶
　　　廣佑廟祈雨文¶
大王有功徳於此土之人茍有雨𤾉之憂無不禱於大
王¶其禱之也則無不昭答如影響之隨至斯民之心歸
之如¶父母信之如蓍蔡者有年於此矣間者上天降災
陽愆隂¶伏嘉生百物不蒙滋潤熹等乃大速亂於厥禱
<pb:KR4d0226_WYG_086-11a>
祠之事罔¶克專於大王懈惰弗䖍咎由熹等而使千里
之民田疇涸¶枯禾稼槁悴今其甚者有若燔灼矣雖並
走羣望懇祈備¶至而雲氣將交旋即解駁焦然不能有
膚寸之合秋陽益¶驕燥烈殊甚物之蒙害日以益深若
自今以往三日不雨¶則千里之民所恃以為生者蕩析
無餘而無以為食其老¶弱將轉乎溝壑而死少壯者將
散而為賊盜以争其旦夕<md:KR4d0226_SBCK_086-7b>¶之命其禍亂之至豈有所極
哉失今不捄三日之後大王¶雖顧而哀之不可拯已故
<pb:KR4d0226_WYG_086-11b>
熹等私竊計議以為莫若奔走¶歸誠請命於大王之祠
下大王若哀其迫切赦其前愆有¶以惠綏之則三日之
内熹等齋宿以俟休命三日而不應¶則是大王終棄絶
之熹等退而恐懼以待誅殛不敢復進¶而禱矣恭惟大
王闔闢造化一雨之恩蓋其餘事誠有意¶哀此千里之
民則願無愛而亟為之熹等之願也拜伏於¶庭不勝哀
叩懇切之至謹告¶
　　　廣佑廟謝雨文
<pb:KR4d0226_WYG_086-12a>
天乆不雨苗之秀而將實者秋陽暴之日以憔悴田將
無¶以為收人將無以為食大命近止罔或不憂我父子
兄弟¶是用夙夜不遑啓居更相告語奔走羅拜於祠之
庭而請<md:KR4d0226_SBCK_086-8a>¶命焉君王顧哀昭答如響禱之明日甘澤沛然
晝雨宵零¶越五六日而未艾崗陵漸潤草木蕃滋孰是
嘉生而不豐¶好徳宏施普恩大澤深夫豈可以言報顧
無以自致其拳¶拳率脩故常祇薦蘋藻惟君王降佑歆
享則斯人之願也
<pb:KR4d0226_WYG_086-12b>
　　　豐利侯祈雨文¶
熹多病不才濫尸郡寄修政不徳以干隂陽之和自秋
以¶來天乆不雨早稻雖已收成而晚田不免告病吁嗟
之禱¶徧於羣望而嘉澤未應風日益高氣日益寒雲既
合而復¶離禾既秀而不能有以實也朝兢夕惕不遑啓
居惟侯聦¶明乆食兹土雨𤾉之柄惟厥攸司日者雖已
致祠懼或不¶能蠲潔以達誠意欲躬走謁又恨符印之
守不克以前謹¶遣某官奔告祠下而熹祇率僚吏拜送
<pb:KR4d0226_WYG_086-13a>
於門西望叩頭再<md:KR4d0226_SBCK_086-8b>¶拜以請惟侯哀矜賜之一雨以卒終
嵗之惠則豈惟吏之¶不良獲免於戾而邦人父子實蒙
其休所以報事侯者其¶敢有懈也¶
　　　祈雨文¶
間以旱災奉詔致禱閲月踰時雨不可得稻之早熟者
什¶失八九而吏之所以為禮樂與辭者亦既竭矣欲取
水湫¶淵罷祠祀而專力乎人事之備則又念夫稻有晚
出而未¶就者不能無冀幸於萬一於是感歎憤激不能
<pb:KR4d0226_WYG_086-13b>
自己躬詣¶靈湫而冀於有神請復與神為三日之期以
聴休命惟神¶受職帝庭降食兹土以福其人為事今人
之急如此神若¶弗聞亦何神哉若三日不雨雨而不周
且浹於四封惟天¶聦明吾恐神之不得安其室神尚聴
之毋忽<md:KR4d0226_SBCK_086-9a>¶　　　秋報祝文¶
春禱秋報國有令典嵗雖不登而有司不敢廢亦不敢
以¶怠比者徧禱於神神非不加貺於民也直後時而蒙
<pb:KR4d0226_WYG_086-14a>
休者¶淺爾爰陳嘉薦敬修常事神其顧歆益惠我民¶
　　　祈晴文¶
東土之民薦罹水旱其幸免於溝壑者指二麥以救朝
夕¶之急而又相與戮力事農以冀有秋其得失之筭死
生係¶之非常嵗比也乃今天雨不休湖水汎濫小麥之
未收者¶亦既折腐不得以食而新苗未立水没其顛又
將無復西¶成之望吏民憂懼術無所施惟神威靈作鎮
兹土其必以¶顧而哀之汛掃浮隂錫以晴霽則神之惠
<pb:KR4d0226_WYG_086-14b>
也民之幸也熹¶等濫將使指實分顧憂敢不齊祓再拜
以請惟神鑒之謹<md:KR4d0226_SBCK_086-9b>¶告(禹廟云王威神/在天降食兹土)¶
　　　謝晴文¶
乃者以水潦之災有禱於神蒙神之休開廓氛翳使麥
收¶稻植人得逭其溝壑之憂既有日矣熹等敢不躬拜
祠下¶跪薦牲酒以答靈貺惟神歆顧終此大恩賚以豐
年驅其¶厲鬼俾我民復得以遂其有生之樂則神之賜
於兹土為¶無窮其食於兹土為無愧
<pb:KR4d0226_WYG_086-15a>
　　　祈雨文¶
吏既不徳無以媚於上下以召和氣而福斯人其所以
布¶主恩救民命者罔不惟神之依故熹往者嘗輙有請
於神¶而亦既受其賜矣然方是時霖潦之災獨環越百
里之間¶為然若今之旱則自浙河以東為州者七無不
告病捐瘠<md:KR4d0226_SBCK_086-10a>¶之民凛然日有狼顧之憂乃不齊祓奔走以
告於神其將¶安所歸命敢叩祠庭頓顙屏息以俟嘉應
惟神幸哀憐之¶謹告
<pb:KR4d0226_WYG_086-15b>
　　　漳州謁先聖文¶
維紹興元年嵗次庚戌四月甲申朔二十七日庚戌具
位¶朱熹謹以清酌之奠敢昭告於先聖至聖文宣王熹
緫髪¶聞道白首無成兹荷誤恩復叨郡寄涖事之始載
見祠廷¶永念平生恒焉内疚尚蘄啓佑俾度其心毋悖
所聞以速¶大戾謹告¶
　　　刋四經成告先聖文¶
敢昭告於先聖至聖文宣王先師兗國公先師鄒國公
<pb:KR4d0226_WYG_086-16a>
熹¶恭惟六經大訓炳若日星垂世作程靡有終極不幸
前遭<md:KR4d0226_SBCK_086-10b>¶秦火煨燼之厄後罹漢儒穿鑿之謬不惟㣲詞奥
㫖莫得¶其傳至於篇帙之次亦復殽亂遥遥千載莫覺
莫悟惟易¶一經或嘗正定而熹不敏又嘗考之書詩而
得其小序之¶失參稽本末皆有明騐私竊以為不當引
之以冠本經聖¶言之上是以不量鄙淺輙加緒正刋刻
布流以曉當世上¶以具告熹病卧不能拜起謹遣從事
敬奉其書以告於先¶聖先師之廷神靈如在尚鑒此心
<pb:KR4d0226_WYG_086-16b>
式相其行萬世幸甚謹¶告¶
　　　謁高東溪祠文¶
惟先生剛方之操鯁切之言一視險夷至死不變所謂
一¶世之偉人非獨一鄉之善士也熹敬仰高風為日既
乆又¶幸嘗得執筆編列祠事而今日之來獲拜堂下則
於隠忍<md:KR4d0226_SBCK_086-11a>¶回互之譏若有愧焉炷香酌酒斂衽陳詞伏惟
先生之靈¶有以鑒之謹告¶
　　　又謁高東溪祠文
<pb:KR4d0226_WYG_086-17a>
謹以釋奠之明日致祭於東溪先生高公惟公志節堅
高¶議論英發不容何病至死弗渝顧我顓蒙舊勞嚮往
肇兹¶明薦庶激懦貪謹告¶
　　　謁李龍學祠文¶
紹興之初公在邇列力闢和議見忌權臣出守此邦治
行¶亦著竟以讒口去郡卧家人懐其忠建此遺烈熹愚
不肖¶獲奉餘規永惟先人實同聲氣載瞻劒履感慨増
深敢薦¶馨香尚祈昭鑒謹告
<pb:KR4d0226_WYG_086-17b>
　　　謁三賢祠文<md:KR4d0226_SBCK_086-11b>¶謹以釋奠之明日致祭於唐相國常公四門助教歐陽
公¶高州刺史周公閩自唐世始有華風惟爾三賢實為
首倡¶稱思未泯延及於兹報事之䖍吏不敢廢謹告¶
　　　謁端明侍郎蔡忠惠公祠文¶
惟公忠言惠政著自中朝筮仕之初嘗屈兹郡嵗時雖
乆¶稱思未忘厥有遺祠英靈如在熹雖不敏實仰高風
涖事¶之初敬修禮謁謹告
<pb:KR4d0226_WYG_086-18a>
　　　謁崔綂領祠文¶
惟侯忠存報國勇不謀身厥有遺祠英靈如在我來伊
始¶稽率故常敢薦肴觴用伸悼歎謹告¶
　　　謁諸廟文¶
國家受天明命奄有萬方分職任功幽顯無間熹奉制
勅<md:KR4d0226_SBCK_086-12a>¶來撫漳民永惟明靈實同憂寄涖事之始祇款䘏祠
敢竭¶愚𠂻與神為誓修身奉法節用愛人熹雖至愚不
敢不勉¶敺除疫癘時節雨𤾉非人所能是乃神職吏有
<pb:KR4d0226_WYG_086-18b>
不吏神得¶而誅神或不神則又奚咎肴羞在列馨香發
聞惟神聦明¶鑒此心曲¶
　　　謁社禝文¶
社禝之神實司民命故先王之法以民為貴社稷次之
而¶牧民者其重不得班焉肆我國家稽古立制使凡為
守令¶者始至則親謁於其祠所其所以愛民敬神之意
厚矣熹¶恭承聖詔來守此邦式舉舊章尚祈昭鑒謹告¶
　　　準即位赦祭神文
<pb:KR4d0226_WYG_086-19a>
新天子端命帝庭光臨大寳敷錫海内咸與惟新䖍命
有<md:KR4d0226_SBCK_086-12b>¶司式稽舊典嶽祇川后若古帝王義士忠臣悉嚴祀
事庶¶臣分土職在布宣奉醪羞致祠下惟神鑒格歆此
徳馨永¶佑我民以對休命¶
　　　謁修道州三先生祠文¶
維紹熙五年嵗次甲寅八月(闕/)日(闕/)謹(闕/)遣學生迪功
郎¶道州寜逺縣尉馮允中致祭於濓溪先生周公明道
先生¶程公伊川先生程公於皇道體沕穆無窮羲農既
<pb:KR4d0226_WYG_086-19b>
逺孔孟¶為宗秦漢以還名崇實否文字所傳糟粕而已
大賢起之¶千載一逢兩程之緒自我周翁清瀟之原有
嚴貌象欲覿¶無因徒有悵望吏以毁告閔然於𠂻出金
少府往佐其功¶爰俾諸生敬陳一酹先生臨之有赫無
昧尚饗¶
　　　修三閭忠潔侯廟奉安祝文<md:KR4d0226_SBCK_086-13a>¶惟神為國上謀遭讒放逐行吟憔悴厥有離騷懐沙自
沈¶勇赴兹水遺祠錫號帝有愍書吏惰不供神用弗宇
<pb:KR4d0226_WYG_086-20a>
乃今¶修奉亦既訖功敢饌靈神敢陳椒醑惟神降鑒永
奠厥居¶
　　　滄洲精舍告先聖文¶
維紹熙五年嵗次甲寅十有二月丁巳朔十有三日己
巳¶後學朱熹敢昭告於先聖至聖文宣王恭惟道綂逺
自羲¶軒集厥大成允屬元聖述古垂訓萬世作程三千
其徒化¶若時雨維顔曽氏傳得其宗逮思及輿益以光
大自時厥¶後口耳失真千有餘年乃曰有繼周程授受
<pb:KR4d0226_WYG_086-20b>
萬理一原曰¶邵曰張爰及司馬學雖殊轍道則同歸俾
我後人如夜復¶旦熹以凡陋少蒙義方中靡常師晚逢
有道載鑚載仰雖¶未有聞賴天之靈幸無失墜逮兹退
老同好鼎來落此一<md:KR4d0226_SBCK_086-13b>¶丘羣居伊始探原推本敢昧厥初
奠以告䖍尚其昭格陟¶降庭止惠我光明傳之方來永
永無斁今以吉日謹率諸¶生恭修釋菜之禮以先師兖
國公顔氏郕侯曾氏沂水侯¶孔氏鄒國公孟氏配濓溪
周先生明道程先生伊川程先¶生康節邵先生横渠張
<pb:KR4d0226_WYG_086-21a>
先生温國司馬文正公延平李先¶生從祀尚饗¶
　　　歸新安祭墓文¶
一去鄉井二十七年喬木興懐實勞夢想兹焉展掃悲
悼¶増深所願宗盟共加嚴䕶神靈安止餘慶下流凡在
雲礽¶畢霑兹䕃酒肴之奠惟告其𠂻精爽如存尚祈鑒
享¶
　　　又祭告逺祖墓文¶
維年月日逺孫熹謹率姪某姪孫某等以酒果告於逺
<pb:KR4d0226_WYG_086-21b>
祖<md:KR4d0226_SBCK_086-14a>¶二十一公制置府君祖妣杜氏夫人之墓惟昔顯祖
作鎮¶兹邦開我後人載祀乆逺封塋所寄奉守弗䖍他
人有之¶莫克伸理兹用震怛籲於有司鄉評亦公遂復
其舊伐石¶崇土俾後弗迷即事之初敢謝其譴謹告¶
　　　焚黄文¶
日者天子始見上帝於泰壇頒慶宇内凡有列於朝者
皆¶得追榮其先以廣孝治故我皇考班通九列而皇妣
號比¶郡封聖澤所加幽顯咸賴熹愚不肖乆深不泊之
<pb:KR4d0226_WYG_086-22a>
悲祗奉¶制書徒切哀隕謹以清酌時羞涓日以告伏惟
恩靈對此¶休命謹告¶
　　　又焚黄文¶
日者天子始郊頒慶宇内熹以職秩得從大夫之後故
我<md:KR4d0226_SBCK_086-14b>¶亡室錫號有加恭奉制書俯仰悼歎惟爾有靈尚克
嘉之¶謹告¶
　　　又焚黄文¶
新天子端命帝庭欽承天序敷錫有位咸得追榮其先
<pb:KR4d0226_WYG_086-22b>
有¶司承詔遂以皇考贈中大夫之命來告於第慈顔永
隔餘¶五十年祗對寵光感涕何極謹因祭嵗恭奉制書
拜手以¶告而熹不肖繼忝從班大饗之恩復膺錫命肆
我皇妣爰¶及故嬪亦得扳聯並受祭澤絲綸異數行即
薦陳尚期恩¶靈歆荷亡斁謹告¶
　　　又焚黄文¶
恭惟先君天賦異質孝友之行足繼前修雅健之文追
古¶作者爵夀弗稱隕於半塗施及後人叨被寵禄追榮
<pb:KR4d0226_WYG_086-23a>
七命<md:KR4d0226_SBCK_086-15a>¶始列從班而先夫人亦膺顯號厚徳之報不其在
兹並命¶帝庭璽封䨥檢賛辭褒異視昔有加唯是音容
日荒日逺¶生我勞瘁追養靡從祗奉命書舍爵以告涕
泗摧咽不知¶所云尚饗¶
　　　又焚黄文¶
君以辛亥郊恩始受大夫妻之號及今饗賚予忝近列
而¶君之號又躐進焉念昔相從惟艱惟悴君能勤力相
我實¶多豈意莫年寵榮狎至君之季子亦被賞延而君
<pb:KR4d0226_WYG_086-23b>
不少須¶是可悲已奉奠致詔君其聴之尚饗¶
　　　又焚黄文¶
熹賴遺訓竊位於朝獲被慶恩追榮禰廟亦有年矣比
以¶鉤黨廢錮憂畏過深以故及今始克祗奉命書以告
於寢<md:KR4d0226_SBCK_086-15b>¶廟惟我皇考洞視今古靡有遺情陟降如存尚克
歆此丕¶顯休命顧熹衰頽年迫告休使我皇考未躋極
品而先夫¶人亦未克正小君之號流根之報無復後期
永念及兹痛¶恨何極仰惟慈䕃俯鑒愚𠂻尚啓後人不
<pb:KR4d0226_WYG_086-24a>
日昌大熹瞻望¶恩靈不勝感慕摧咽之至謹告¶
　　　贈官告皇考文¶
往嵗天子用事泰壇上帝降歆福祚昭答慶賜之澤覃
及¶萬方中外幽明罔不咸賴謂熹名秩有列内朝降以
命書¶賁其禰廟顧念孤藐禄不逮親祗奉明恩益深哀
慕兹用¶齋祓致告寢庭欽惟神靈服此休顯熹雖不肖
敢不敬恭¶惟孝惟忠無或荒墜嗣有褒賜尚克嘉之覆
其後人延於¶永世<md:KR4d0226_SBCK_086-16a>¶
<pb:KR4d0226_WYG_086-24b>
　　　第三男授官告家廟文¶
熹前任煥章閣待制該遇明堂大禮赦恩奏補第三男
在¶已蒙聖恩授承務郎祗承先訓蒙被賞延餘慶所覃
益深¶永慕¶
　　　遷居告家廟文¶
熹罪戾不天幼失所怙祗奉遺訓往依諸劉卜葬卜居
亦¶既累歳時移事改存没未安乃眷此鄉實亦皇考所
嘗愛¶賞而欲卜居之地今既定宅敢伸䖍告以安祖考
<pb:KR4d0226_WYG_086-25a>
之靈伏¶惟降鑒永奠厥居垂之子孫世萬無極¶
　　　致仕告家廟文¶
維慶元五年嵗次己未六月辛酉朔孝孫具位熹敢因
時¶享昭告於祖考之靈熹至愚不肖蒙被先世遺徳獲
祗祀<md:KR4d0226_SBCK_086-16b>¶事五十餘年嵗時戰兢罔敢怠忽至於今兹行年
七十衰¶病侵凌筋骸弛廢已蒙聖恩許令致事所有家
政當傳子¶孫而嗣子既亡藐孤孫鑑次當承緒但又年
幼未堪跪奠¶今已定議屬之奉祀而使二子埜在相與
<pb:KR4d0226_WYG_086-25b>
佐之俟其成童¶加冠於首乃躬厥事異時朝廷察熹遺
忠或有恩意亦令¶首及伏惟祖考擁佑顧歆永永亡斁
熹不勝大願其諸家¶務亦當計度區處分屬埜等及諸
孫息使有分職以守門¶户尋别具告而施行之熹之衰
病勢難支乆如以恩靈尚¶延喘息之間猶當黽勉提緫
大綱不使荒頽以辱先訓伏¶惟祖考實鑒臨之謹告¶
　　　告考妣文¶
孝子具位熹敢昭告於皇考太史吏部贈通議大夫府
<pb:KR4d0226_WYG_086-26a>
君<md:KR4d0226_SBCK_086-17a>¶皇妣孺人贈碩人祝氏熹不孝孤露垂六十年不能
以時¶考次先君行實以表於墓迹其所由雖實有待然
而怠緩¶不䖍罪已無所逃矣逮今晚暮衰病侵加改卜
之謀始有¶定論乃克紬繹遺文傳之時事撰成行狀一
通粗以發明¶先君立朝議論本末而皇妣徳範梗概亦
以附書將以請¶銘於故相退傅益國周公庶幾有以闡
揚潜懿昭示後來¶使子子孫孫勸忠勉孝以無忘考妣
啓佑丁寧垂裕永久¶之意繕冩既成先事以告惟是荒
<pb:KR4d0226_WYG_086-26b>
塞之餘不無闕漏熹不¶勝悲切皇懼之至伏惟恩靈如
在鑒此哀誠則熹不勝千¶萬幸甚謹告¶
　　　時祭祝文¶
粤此季秋成物之始藐兹弱質維望以降(胡江/切)永念劬
勞<md:KR4d0226_SBCK_086-17b>¶莫伸報効昊天罔極悲慕何窮謹以云云¶
　　　嵗祭祝文¶
氣序流易嵗律將更追逺感時不勝永慕謹以潔牲剛
鬛¶粢盛醴齊祗薦嵗事以某人祔食尚享
<pb:KR4d0226_WYG_086-27a>
　　　祭土地文¶
敢昭告於土地之神仲秋之月萬寳將成蒙神之休幸
兹¶遣免式陳菲薦用以揭䖍尚其顧歆永垂庇佑¶
　　　又祭土地文¶
熹窮年奔走兹復奠居老幼無虞以及改嵗繄神之賴
報¶事敢愆尚其顧歆永垂覆祐謹告¶
　　　又祭土地文¶
維此仲春嵗功云始若時昭事敢有弗欽蘋藻雖㣲庶
<pb:KR4d0226_WYG_086-27b>
將<md:KR4d0226_SBCK_086-18a>¶誠意惟神監享永奠厥居¶
　　夏云仲夏應期時物暢茂¶
　　秋云維此仲秋嵗功將就若時報事¶
　　冬云維此仲冬嵗功告畢若時報事¶
　　嵗云嵗律將更幸兹安吉若時報事(改末句為/介以¶春褀)¶
　　　又祭土地文¶
春日載陽兹惟仲月式陳明薦用格神休尚其顧歆俾
我¶無斁(氣序徂遷時維仲夏氣序徂遷/仲秋戒秋冬序告中一陽來復)
<pb:KR4d0226_WYG_086-28a>
　　　墓祭文¶
嵗序流易雨露既濡瞻省(唐石改/為載念)封塋不勝哀慕(唐石/改為)
(不勝/¶載念)謹用清酌時羞祗薦嵗事(唐石改為/薦其常事)尚饗<md:KR4d0226_SBCK_086-18b>¶　　　又墓祭文¶
嵗序流易雨露既濡念爾音容永隔泉壤一觴之酹病
不¶能親諒爾有知尚識予意¶
　　　后土祝文¶
兹以暮春修祀先壠(餘處改作/按行丘壠)惟神保祐樵牧不驚敢
<pb:KR4d0226_WYG_086-28b>
薦¶馨香式昭報事尚祈鑒享永賴無窮謹告¶
　　　又后土祝文¶
兹以春餘有事先壠(唐石等處/改為丘壠)載惟保祐實賴神休式
薦¶醪羞尚祈據饗延於永久無有後艱謹告¶
　　　又謁李龍學祠文¶
謹以釋奠之明日致祭於龍學侍郎李公惟此廟學實
公¶所遷人到於今追頌勞烈矧惟忠慮抑有前聞薦此
芳馨<md:KR4d0226_SBCK_086-19a>¶豈専報享謹告
<pb:KR4d0226_WYG_086-29a>
　
　
　
　
　
　
　
　
<pb:KR4d0226_WYG_086-29b>
　
　
　
　
　
　
　
　晦庵集卷八十六¶

<pb:KR4d0226_WYG_087-1a>
欽定四庫全書
　晦庵集卷
