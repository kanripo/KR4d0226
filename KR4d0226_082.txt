# -*- mode: mandoku-view -*-
#+TITLE: 晦庵集
#+DATE: 2015-09-23 10:22:45
#+PROPERTY: LASTPB  <md:KR4d0226_SBCK_092-32a>
#+PROPERTY: JUAN 82

<md:KR4d0226_SBCK_082-1a>¶
東坡與林子中帖¶
淳熈辛丑中冬乙酉觀此於衢州浮石舟中時浙東饑
甚¶予以使事被㫖入奏三復其言尤深感歎當摹刻諸
石以¶視當世之君子新安朱熹書¶
　　　再跋
<pb:KR4d0226_WYG_082-1b>
淳熈辛丑浙東水旱民饑予以使事被召入奏道過三
衢¶得觀此帖於玉山汪氏以為仁人之言不可以不廣
也明¶年乃刻石常平司之西齋新安朱熹書¶
　(第三書節畧云别後淫雨不止所過災傷殊甚京口/米斗百二十文人心已是皇皇又四月天氣全似正)
　(月今¶嵗流殍疾病必煩措置淮南蠶麥已無望必拽/動本路米價欲到廣陵更與正仲議之更一削願老)
　(兄與微之<md:KR4d0226_SBCK_082-1b>¶中玉啇議早聞朝廷厚設儲備熙寧中本/路截撥及别路般来錢米并因大荒放税及虧却課)
　(利盖累百鉅萬¶然於救饑初無絲毫之益者救之遲/故也願兄早留意又乞與漕司商量今嵗上供斛米)
　(皆未宜起發兄自二¶月間奏乞且遲留數月起發徐/觀嵗熟至六月起未遲免煩他路般運賑濟如此開)
<pb:KR4d0226_WYG_082-2a>
　(述朝廷必不訝荷知眷之¶深輒/爾僭言想加恕察不一某惶恐)¶
　　　跋李後主詩後¶
平叔任散誕夷甫坐論空豈悟昭陽殿遂作單于宫此
陶¶隠居託魏晉以諷蕭梁之詩也當時不悟竟蹈覆轍
其為¶商監益以明矣而違命李侯乃復以無生混茫者
亡其國¶何哉道學不明人心不正詖淫邪遁之説肆行
而莫之禁¶也嗚呼痛哉¶
　　熹觀汪伯時所藏李後主手寫詩歎息書此潘叔
<pb:KR4d0226_WYG_082-2b>
　　昌¶訪熹釣臺因書贈之淳熈辛丑十一月十八日<md:KR4d0226_SBCK_082-2a>¶　　　跋吕伯恭日記¶
觀吕伯恭病中日記其繙閲論著固不以一日懈至於
氣¶候之暄涼草木之榮悴亦必謹焉則其察物内省盖
有非¶血氣所能移者矣此來不得復見伯恭父固為深
恨然於¶此得窺其學力之所至以自警省則吾伯恭之
不亡者其¶誨我亦諄諄矣三復流涕敬書其後淳熈壬
寅新安朱熹¶書
<pb:KR4d0226_WYG_082-3a>
　　　題伯恭所抹荆公目録¶
伯恭病中讀書漏刻不去手既定詩説記古今大事而
其¶餘力又及此然皆未及終篇而卒讀者恨之此書經
楊陳¶二公掊擊不遺餘力而其肺腑之際猶有未盡白
者今觀¶伯恭於書首四卷乃不加一詞而其㡬微毛髪
之間皆不<md:KR4d0226_SBCK_082-2b>¶得有所遁學者於此不唯可以究觀前事而
極夫治亂之¶源抑亦可以反求諸心而審其得失之端
矣淳熈壬寅正¶月十七日來哭伯恭之墓而叔度出此
<pb:KR4d0226_WYG_082-3b>
編視示感歎之餘¶為書其左朱熹仲晦父¶
　　　跋¶畫卷後
淳熈壬寅上已朱熹仲晦父觀疑此卷勝名畫詩也¶
　　　跋¶尤延之論字法後
尤延之論古人筆法來處如周太史奠世係真使人無
間¶言朱熹仲晦父識¶
　　　題歐陽公金石録序真蹟¶
集録金石於古初無盖自歐陽文忠公始今順伯嗜古
<pb:KR4d0226_WYG_082-4a>
無¶厭又有甚於公之所為而復得公此序真蹟蔵之其
不偶<md:KR4d0226_SBCK_082-3a>¶然矣淳熈壬寅褉飲㑹稽西園暮歸書此朱熹仲
晦父¶
　　　題西臺書¶
西臺書在當時為有法要不可與唐中葉以前筆跡同
日¶而語也細觀此帖亦未見如延之所云也新安朱熹
仲晦¶父¶
　　　題荆公帖
<pb:KR4d0226_WYG_082-4b>
先君子自少好學荆公書家藏遺墨數紙其偽作者率
能¶辨之先友鄧公志宏嘗論之以其學道於河雒學文
於元¶祐而學書於荆舒為不可曉者今觀此帖筆勢翩
翩大抵¶與家藏者不異恨不使先君見之因感咽而書
于後朱熹¶書¶
　　　題荆公帖<md:KR4d0226_SBCK_082-3b>¶熹家有先君子手書荆公此數詩今觀此卷乃知其為
臨¶寫本也恐後數十年未必有能辨之者畧識于此新
<pb:KR4d0226_WYG_082-5a>
安朱¶熹云¶
　　　題力命帖¶
力命表舊惟見近世刻本今乃得見貞觀所刻深以自
幸¶然字小目昏殆不能窺其妙處又愧其見之晚也他
日見¶右方諸公當請問焉又未知其所見與予果如何
耳朱熹¶仲晦父¶
　　　題樂毅論¶
新安朱熹觀王順伯所藏樂毅論黄庭經東方贊皆昔
<pb:KR4d0226_WYG_082-5b>
所¶未見撫歎久之¶
　　　題蘭亭敘<md:KR4d0226_SBCK_082-4a>¶淳熈壬寅上已飲禊㑹稽郡治之西園歸玩順伯所藏
蘭¶亭敘兩軸知所謂世殊事異亦將有感於斯文者猶
信及¶覽諸人跋語又知不獨㑹禮為聚訟也附書其左
以發後¶來者之一笑或者猶以牋奏功名語右軍是殆
見杜徳機¶耳晦翁¶
　　　題鍾繇帖
<pb:KR4d0226_WYG_082-6a>
此表嵗月予未嘗深攷然固疑征南將軍為曹仁也今
觀¶順伯所論適與意合是時字畫猶有漢𨽻體知此墓
田帖¶及官本白騎等字為非鍾筆亡疑也朱熹記¶
　　　題法書¶
予舊嘗好法書然引筆行墨輒不能有毫髪象似因遂
懶¶廢今觀此帖益令人不復有餘念今人不及古人豈
獨此<md:KR4d0226_SBCK_082-4b>¶一事推是以往庶乎其能自彊矣朱熹書¶
　　　題曹操帖
<pb:KR4d0226_WYG_082-6b>
余少時曽學此表時劉共父方學顔書鹿脯帖余以字
畫¶古今誚之共父謂予我所學者唐之忠臣公所學者
漢之¶簒賊耳時予黙然亡以應今觀此謂天道禍淫不
終厥命¶者益有感於共父之言云晦翁¶
　　　書璽¶
臣熹恭惟我太祖皇帝受天明命以有九有之師時盖
未¶得此璽也紹聖元符之後事變有不可勝言者矣臣
熹敬¶書
<pb:KR4d0226_WYG_082-7a>
　　　題右軍帖¶
隨事行藏固謝萬之藥石然右軍未必能踐斯言也豈
其<md:KR4d0226_SBCK_082-5a>¶自知己審遂超然逺逝而不顧邪三復此紙欲罷不
能後¶之君子當有識此意者朱熹仲晦父¶
　　　跋諸人贈路君詩後¶
路君㫁橋擊賊手斬凶渠其功甚偉而賞不醻識者恨
之¶然君材氣過人臨事不茍決非終不遇者觀此詩卷
固多¶竒語而余於簽書沈公之言為有感也路君勉旃
<pb:KR4d0226_WYG_082-7b>
而已淳¶熈壬寅九月丙申朱熹題(沈公盖叔晦之尊人/時為越州簽判路君)
(名岩卿嘗/為蘄水尉)¶
　　　跋喻湍石所書相鶴經¶
舊藏碧虚子相鶴經石本意頗愛之今觀湍石喻公所
書¶法度謹嚴而意象蕭散知彼為法縛矣淳熈壬寅臘
月庚¶申朱熹¶
　　　跋朱希真所書樂毅報燕王書<md:KR4d0226_SBCK_082-5b>¶余嘗恨右軍不寫此書而寫夏侯之論今觀玉山汪季
<pb:KR4d0226_WYG_082-8a>
路¶所藏伊水老人手筆老人得無亦有余之恨乎季路
將刻¶之石以貽永久余知有志之士當復有廢書而泣
者矣淳¶熈壬寅十二月庚申新安朱熹書¶
　　　跋朱喻二公法帖¶
書學莫盛於唐然人各以其所長自見而漢魏之楷法
遂¶廢入本朝来名勝相傳亦不過以唐人為法至於黄
米而¶欹傾側媚狂怪怒張之勢極矣近嵗朱鴻臚喻工
部者出¶乃能超然逺覽追迹元常於千載之上斯已竒
<pb:KR4d0226_WYG_082-8b>
矣故嘗集¶其墨刻以為此卷而尤以樂毅書相鶴經為
絶倫不知鑒¶賞之士以為如何也¶
　　　跋應仁仲所刋鄭司業詩<md:KR4d0226_SBCK_082-6a>¶鄭司業金華被召八詩慈祥温厚之氣藹然發於筆墨
畦¶徑之外其門人應君仁仲刻石摹本見寄三復詠歎
如見¶其人為之隕涕淳熈乙巳正月庚戌朱熹仲晦父
書¶
　　　跋蔣邕州墓誌銘
<pb:KR4d0226_WYG_082-9a>
始予讀張敬夫遺文見所記蔣邕州事常恨不得蔣君
為¶人之詳一日有新攸縣蔣令者過門枉顧出張安國
所述¶其先墓文則邕州公也予驚喜疾讀數過不能去
手又觀¶劉文潛跋語則又知君之遺愛在人久而不衰
也嗚呼世¶固未嘗無材也惟其生於窮荒下邑既無以
自振而又知¶自貴重不肯希世取寵遂以陸沈下僚不
及究其所有者¶為不少矣如君之材晚雖小試然其志
業豈遽盡於其所¶已試者而已耶是可哀已文潛所論
<pb:KR4d0226_WYG_082-9b>
聲病綴緝遺賢之弊<md:KR4d0226_SBCK_082-6b>¶尤與人意合章卿稱攸縣嘗論&KR0656;
西鹽法因得扣焉又喜¶邕州家法之未泯也嗟歎不已
輒記其後云淳熈乙巳二¶月庚辰新安朱熹¶
　　　跋鄭威愍遺事¶
鄭威愍公擁羸卒守孤城以抗暴起方張之㓂鄰援既
絶¶遂以身殉予讀褒贈詔書及其家刻墓銘未嘗不三
復流¶涕也夫忠義之性出於人心之秉彜䇿名委質以
事人者¶其講之宜熟矣而吾觀於前日中原之禍一時
<pb:KR4d0226_WYG_082-10a>
士大夫出¶身殉國死其官守如鄭公者何少也豈非義
利之分不素¶明取舍之極不素定一旦倉卒則貪生畏
死而惟利之從¶哉嗚呼如鄭公者可謂得其本心而無
愧於臣人之義矣¶是固有國家者所宜殷勤褒録以為
臣子之勸使其有所<md:KR4d0226_SBCK_082-7a>¶鄉慕感激而興起其忠義之良心
非獨以私於鄭氏之子¶孫而已也因竊敬識其後以告
觀者云淳熈乙巳三月甲¶申朔新安朱熹書¶
　　　跋米元章帖
<pb:KR4d0226_WYG_082-10b>
米老書如天馬脱銜追風逐電雖不可範以馳驅之節
要¶自不妨痛快朱君所藏此卷尤為奔軼而所寫劉無
言詩¶亦多竒語信可寳也淳熈乙巳三月晦日朱熹仲
晦父觀¶于建陽西山景福僧舍¶
　　　書歐陽文忠公集古録跋尾後¶
　　歐陽文忠公集古所録盖千卷也頃嘗見其曾孫
　　當¶世家尚二百本但跋尾及一二名公題字其石
　　刻謂¶離亂之後逸之爾今觀此四紙自趙徳父来
<pb:KR4d0226_WYG_082-11a>
　　則在崇<md:KR4d0226_SBCK_082-7b>¶寧間已散落也不然豈其藁耶以校文集
　　所載多訛¶舛脱畧是當為正而楊君集碑文集則
　　無惟中字作¶仲宗建武之元作孝武恐却乃筆誤
　　也然徳父平生¶自編金石録亦二千卷又倍於文
　　忠公今復安在公¶所謂君子之垂不朽不託於事
　　物而傳者真知言哉¶三復嘆息淳熈九年重五日
　　潁川韓元吉書¶
集古跋尾以真蹟校印本有不同者韓公論之詳矣然
<pb:KR4d0226_WYG_082-11b>
平¶泉草木記跋後印本尚有六七十字深誚文饒處富
貴招¶權利而好竒貪得以取禍敗語尤𦂳切足為世戒
且其文¶勢至此乃有歸宿又鬼谷之術所不能為者之
下印本亦¶無也字凡此疑皆當以印本為正云十一年
四月既朢朱¶熹記<md:KR4d0226_SBCK_082-8a>¶　華山碑仲宗字洪丞相隸釋辨之乃石刻本之假借
　用¶字非歐公筆誤也¶
　　　跋周元翁帖
<pb:KR4d0226_WYG_082-12a>
　　法楊者讀書至老不輟持論甚正常云農家有百
　　錢¶斗粟之贏必謹藏之與僧乃已民安得不貧故
　　其住¶山不營土木不遣其徒出勾曰吾不忍助民
　　蠧也權¶貴人有所求一毫不予而凶年作糜粥以
　　活人餓者¶豈易得哉豈易得哉願公併書之可乎
　　(此乃陸倉闕/與先生書)¶
明州大梅老法楊者故龍圖閣學士鄭公向之曽孫也
藏¶周元翁帖與其先世手書一軸嘗属山隂陸務觀求
<pb:KR4d0226_WYG_082-12b>
予跋¶尾未及遣而下世務觀乃以書致之且言楊既死
此軸無¶所付寫畢願為送濂溪書堂藏之元翁詞翰之
美前輩已<md:KR4d0226_SBCK_082-8b>¶多稱之無所俟於予言者獨味其言知老先
生之學之傳¶乃専在於程氏此可歎也楊公雖不及識
然如務觀所稱¶則其故家遺俗猶可想見豈亦自悔其
失身於此而不能¶有以自還也耶此又重可歎也務觀
别紙筆札精妙意寄¶髙逺楊公所賴以不朽盖有在於
是者因剟以附巻中而¶識其後云淳熈乙巳孟夏既望
<pb:KR4d0226_WYG_082-13a>
雲臺隠吏朱熹仲晦父書¶
　　　跋胡澹菴所作李承之論語説序¶
通經之士固當終身踐言乃為不負所學斯言之要所
以¶警乎學者可謂至深切矣然士之必於通經正為講
明聖¶賢之訓以為終身踐履之資耳非直以分章析句
為通經¶然後乃求踐言以實之也李君承之來自廬陵
出示澹菴¶先生胡公所為作論語解序斂袵三復如奉
音㫖敢竊推<md:KR4d0226_SBCK_082-9a>¶其餘意以附卷尾李君幸以愚言思之則
<pb:KR4d0226_WYG_082-13b>
庶乎知先生所¶以推揚期待之意矣淳熈乙巳六月乙
丑新安朱熹敬書¶
　　　跋胡澹菴和李承之詩¶
蜀人李君承之見過山間示詩一編詞源奔放而句律
謹¶嚴讀之令人亹亹不厭間出澹菴先生胡公和章一
卷皆¶其手筆又知君詩之勝已為名流知重如此也因
復自念¶頃嵗嘗得一見先生於臨安其後遂叨薦寵而
不知所以¶得之或者以為先生嘗見其詩而喜之也顧
<pb:KR4d0226_WYG_082-14a>
今衰落恵許¶不酬而李君辯博縦横究知西南利病盖
不但深於詩者¶亦復流落艱難疲於道路豈先生所許
以為可與言詩者¶例如此耶慨念先生不可復見因太
息為書其後云淳熈¶乙巳六月乙丑新安朱熹書<md:KR4d0226_SBCK_082-9b>¶　　　跋宋君忠嘉集¶
莊周有言子之愛親命也不可解於心臣之事君義也
無¶適而非君也無所逃於天地之間古今以為名言然
以予¶論之父子之仁君臣之義莫非天賦之本然民彛
<pb:KR4d0226_WYG_082-14b>
之固有¶彼乃獨以父子為自然而謂君臣之相属特出
於事勢之¶不得已夫豈然哉今讀東海宋君之事觀其
出身以報國¶家之讎履鋒鏑蹈危難濱九死而不悔及
其一旦棄妻子¶去以逃左袵之禍則窮困極矣而變易
姓名猶不能忘於¶國家興復之念夫豈有所不得已而
强為之哉於此觀之¶則君臣之義如吾所論無可疑者
而莊生為我無君禽獸¶食人之邪説亦可以不辨而自
明矣抑觀諸人所記宋君¶本末猶可以想見其魁竒磊
<pb:KR4d0226_WYG_082-15a>
落之氣至於挂劍之章語尤<md:KR4d0226_SBCK_082-10a>¶悲壯則每讀之未嘗不流
涕太息也先是天子録君之遺¶忠官其子南强而南强
今為南劍之沙縣治甚有聲其亦¶思有以不墜其先人
忠義之教乎哉淳熈乙巳七月庚戌¶新安朱熹書¶
　　　跋范文正公送竇君詩¶
　　片帆飛去若輕鴻一霎春潮過淛東王謝江山久
　　蕭¶索子真今為起清風¶
右范文正公詩也鄞尉㕔無壁記竇君不知何許人及
<pb:KR4d0226_WYG_082-15b>
居¶官嵗月然為范公所與如此必非常流矣而卒泯滅
不少¶槩見於世何哉新安滕璘徳粹嗣守其官以是詩
為不可¶無傳也礲石治舍請書而刻之淳熈乙巳八月
壬戌同郡¶朱熹書而記其後云<md:KR4d0226_SBCK_082-10b>¶　　　跋溪上翁集¶
須江嚴伯奮来訪出其先君子溪上翁遺文三巨編後
有¶當世諸賢題識甚詳熹於翁為同年生前此未獲相
識今¶讀其文汪洋放肆究極事情而無艱難辛苦之態
<pb:KR4d0226_WYG_082-16a>
至於四¶六五七言則尤兄延之題品發明又已曲盡其
妙其夢中¶一詩置之張司業楊少尹集中殆無以辨信
亦近世之佳¶作也伯奮求序適予大病眩瞀不能致思
為題其後如此¶而歸之淳熈十二年九月二十三日新
安朱熹書¶
　　　跋潘顯甫字序¶
余年十六七時屏山劉先生字余以元晦而祝之其詞
曰¶木晦於根春容曄敷人晦於身神明内腴余受其言
<pb:KR4d0226_WYG_082-16b>
而行¶之不力涉世犯患顛沛而歸然後知其言之有味
也讀潁<md:KR4d0226_SBCK_082-11a>¶川公所為潘氏子顯甫字説竊獨重有感焉為
之太息而¶識其後顯甫視之而能以予為戒則於父師
之訓其庶㡬¶矣是嵗冬十月壬子新安朱熹書¶
　　　跋謝艮齋所作静齋銘¶
艮齋受學長陽沖晦先生之門得其宗㫖訓誘後學孜
孜¶不倦其論求仁功夫如此所以期於子山者逺矣子
山盍¶亦有以用其一日之力使斯銘者不為虚語乎哉
<pb:KR4d0226_WYG_082-17a>
卷中又¶有同年趙彦徳題字覽之如見其人益深存沒
之感淳熈¶乙巳十月甲寅¶
　　　題顧侯射記後¶
顧侯以殊科自奮射藝精絶予久聞之未得一寓目而
侯¶以秩滿去矣一日来山間出此記讀之想見一時星
飛的<md:KR4d0226_SBCK_082-11b>¶破起坐諠譁之樂尤恨不得為坐上客也讎㓂雖
衰故疆¶未復侯其勉&KR0999;有以副聖主教訓作成之意云
淳熈丙午¶七月七日雲臺外史朱熹書
<pb:KR4d0226_WYG_082-17b>
　　　跋李夀翁遺墨¶
韓退之著書立言觝排佛老不遺餘力然讀其謝潮州
表¶答孟簡書及張籍侑奠之詞則其所以處於禍福死
生之¶際有愧於異學之流者多矣其不能有以深服其
心也宜¶哉侍郎李公玩心於易以沒其身平居未嘗深
斥異教而¶間獨深為上言天地變化萬物終始君臣父
子夫婦之道¶性命之理幽明之故死生之説盡備於易
不當求之無父¶無君之言以傷俗化其言雖約而功實
<pb:KR4d0226_WYG_082-18a>
倍於韓子至其平¶生大節則不惟進退險夷一無可憾
而超然於生死之際<md:KR4d0226_SBCK_082-12a>¶又如此此足以明吾道之有人而
信其言之不妄矣易所¶謂黙而成之不言而信者其公
之謂歟熹不及從公逰而¶蒙公見與甚厚其子正夫視
以絶筆因得捧讀而竊識其¶説於後云淳熈丙午九月
甲辰朔¶
　　　跋任伯起家藏二蘇遺蹟¶
元豐間西南夷與疆吏不相得怒且生事時眉山任公
<pb:KR4d0226_WYG_082-18b>
伋¶字師中守瀘州曰我曲彼直不可與校務一以恩信
撫柔¶之已聴命矣而部使者或壊其約以邀功公争之
不得其¶後師出果屢敗天子震怒將吏皆伏誅使者懼
并及則反¶誣公以幸免事下有司雜治未竟而公沒其
子三訴於朝¶卒不得伸然任氏自此世有聞人而龍閣
公遂以剛直不¶撓進為於世今其家藏兩蘇公文記詩
篇甚衆盖詩猶真<md:KR4d0226_SBCK_082-12b>¶蹟而於瀘事尤反復致意焉龍閣之
曽孫希夷將刻石以¶視子孫而属予序之予惟任公當
<pb:KR4d0226_WYG_082-19a>
日之意知其事理之當¶然而不得不然耳非以令名之
可慕後福之可邀而為之¶也而以今觀之其效乃如此
豈易所謂不耕穫不菑畬而¶利有攸往者耶因記其事
如此後之君子有以考焉淳熈¶丁未七月己酉新安朱
熹書¶
　　　跋滕南夫溪堂集¶
婺源為縣窮僻斗入重山複嶺間而百十年来異材間
出¶如翰林汪公及我先君子太史公皆以學問文章顯
<pb:KR4d0226_WYG_082-19b>
重於¶世至户掾滕公雖稍後出然其才志傑然逺過流
輩譬如¶汗血之駒墮地千里方將服韅靷鳴和鸞範其
馳驅以追¶二公之逸駕則不幸而短命死矣平生遺文
在者不能什<md:KR4d0226_SBCK_082-13a>¶一故侍郎吕公仁父嘗為之傳云然多一
時應用之作未¶足以見其志之所存也嗚呼以滕公之
才之傑使得永年¶益求師友於四方以充其志則其所
就豈止此而已哉淳¶熈丁未其兄孫璘訪予崇安出其
集與此傳示予因太息¶而書其後傳言公嘗為書萬言
<pb:KR4d0226_WYG_082-20a>
論和戰守利害其言甚偉¶今亦不見集中甚可惜也吕
丈此傳筆力奔放而法度謹¶嚴讀者可以想見當時朋
友切磋之盛云九月丙辰里人¶朱熹書¶
　　　跋馮君家藏誥¶
黄巢之亂唐僖宗出居成都以王鐸鄭畋為宰相協力
討¶賊鐸以都統檄召諸道之兵入西畿屯盩厔而賊勢
遂衰¶卒逐巢復長安今觀馮君告身以中和二年十一
月下則<md:KR4d0226_SBCK_082-13b>¶正此時事也其曰右都者即西畿其曰吏部行
<pb:KR4d0226_WYG_082-20b>
在之印者¶即成都行省其曰太尉兼中書令而使者以
舊史考之即¶王鐸而新史鐸傳乃作檢校司徒誤矣其
曰司空兼門下¶侍郎同平章事者則為鄭公不疑而其
官稱二史通鑑亦¶不異也但通鑑載諸道師屯所處甚
悉而不及福建豈以¶道逺後至而不得列序耶抑且以
將卑師少而畧之也夫¶以閩之窮僻阻逺而當此之時
乃能命將遣兵奔赴國難¶馮君又能為之領率人徒﨑
嶇萬里以投命於君親其功¶雖不大顯然其於忠則有
<pb:KR4d0226_WYG_082-21a>
餘矣其十一世孫允中出以示¶予且言君之後散居劍
邵之間為三大族子孫甚衆衣冠¶不絶予以為此豈忠
勞之報耶允中將刻石以示三族之¶人俾之無忘其初
因為記其本末云淳熙丁未十一月甲<md:KR4d0226_SBCK_082-14a>¶子新安朱熹書¶
　　　跋程董二生學則¶
道不逺人理不外事故古之教者自其能食能言而所
以¶訓導整齊之者莫不有法而况於家塾黨庠遂序之
間乎¶彼其學者所以入孝出弟行謹言信羣居終日徳
<pb:KR4d0226_WYG_082-21b>
進業修¶而暴慢放肆之氣不設於身體者繇此故也番
昜程端蒙¶與其友生董銖共為此書將以教其鄉人子
弟而作新之¶盖有古人小學之遺意余以為凡為庠塾
之師者能以是¶而率其徒則所謂成人有徳小子有造
者將復見於今日¶矣於以助成后王降徳之意豈不美
哉淳熙丁未十一月¶甲子新安朱熹書¶
　　　書伊川先生帖後<md:KR4d0226_SBCK_082-14b>¶故端殿上饒汪公鎮蜀時嘗得此帖又見邵溥所論而
<pb:KR4d0226_WYG_082-22a>
疑¶之因録見寄而使審其真偽熹時為公言楊遵道記
先生¶嘗語學者讀易如素未讀不曉文義必先熟讀三
家然後¶却有用心處其說正與此合然味其言固有抑
揚非以易¶之説為盡於三家所言也此帖實出先生溥
言不足為病¶且尋繹通貫之云又真讀書之法近世學
者閲理不精正¶坐讀書太草草耳況春秋大義數十炳
若日星固已見於¶傳序而此所謂不容遺忘者又非先
生決不能道也夫三¶綱五常大倫大法有識以上即能
<pb:KR4d0226_WYG_082-22b>
言之而臨小利害輒已¶失其所守正以學不足以全其
本心之正是以無所根著¶而忘之耳既有以自信其不
容遺忘又不覺因事而形於¶筆札之間非先生之徳盛
仁熟左右逢原能及是耶謝君<md:KR4d0226_SBCK_082-15a>¶(闕/)見張思叔所記師説
而崇觀間久官太學未知果能尊¶所聞否其家尚藏此
帖今制幕趙崇憲摹刻以示蜀人逺¶寄墨本因記前説
輒為附識其後使覽者有以知夫學之¶有統道之有歸
而不但為文字之空言以譁世取寵而已¶也淳熙戊申
<pb:KR4d0226_WYG_082-23a>
春二月乙卯(譁一本/作希)¶
　　　題太極西銘解後¶
始予作太極西銘二解未嘗敢出以示人也近見儒者
多¶議兩書之失或乃未嘗通其文義而妄肆詆訶予竊
悼焉¶因出此解以示學徒使廣其傳庶㡬讀者由辭以
得意而¶知其未可以輕議也淳熙戊申二月己巳晦翁
題¶
　　　跋東坡與趙徳麟字説帖
<pb:KR4d0226_WYG_082-23b>
神宗皇帝稽古立法以教宗子此萬世之大慮也蘇公
發<md:KR4d0226_SBCK_082-15b>¶明其意以字徳麟所以望之豈淺淺哉今趙君善希
能得¶此帖而珍藏之則亦有意於此矣尚其勉&KR0999;無為
徒玩其¶華藻而已淳熙戊申夏五月既朢新安朱熹敬
書¶
　　　書楊龜山帖後¶
楊陳二公論易有不同者而楊公之詞平緩如此夫二
公¶之間豈有所嫌疑畏避而然哉亦其徳盛仁熟而自
<pb:KR4d0226_WYG_082-24a>
無鄙¶倍耳楊公於先天之學有所未講則闕而不論其
不自欺¶又如此尤後學之所宜取法也淳熙戊申六月
十六日新¶安朱熹書¶
　　　跋楊遵道遺文¶
先君子嘗識楊公遵道之墓記其論説梗槩皆極精詣
且¶言其平生為文數百篇存者什一二耳熹每伏讀家
集至<md:KR4d0226_SBCK_082-16a>¶此未嘗不掩巻太息恨其遺文之散逸而其幸存
者亦不¶得而見之也近乃得此編於將樂鄧綯而綯得
<pb:KR4d0226_WYG_082-24b>
之公孫璿¶者急披疾讀驚喜幸甚然其文不過五六篇
而墓記所書¶論莊周語不復見則視作記時所失亡又
已多矣遂讀至¶上伊川先生論易第二書則喟然曰是
所謂發微詣極冰¶解的破者耶至於陳李異同之辨則
恨未有以見其取舍¶之決惜乎不得其全書而考之也
獨懴經疏祔母而始遷¶逺祖享先而雜用異教雖云代
作恐亦非公所宜為者豈¶其嵗月久逺次輯之際容或
有亂真者歟敬書其後如此¶以告觀者使不唯於楊公
<pb:KR4d0226_WYG_082-25a>
之學有以考焉又於吾先君子¶之作有以信其非世俗
諛墓之文也記言後若干年始克¶𦵏公某處璿為鄧言
公先已葬將樂縣垂恵鄉珠林山作<md:KR4d0226_SBCK_082-16b>¶記時盖將改葬故
其言如此然竟不果且欲屬熹更定其¶字熹謝不敢因
并記之以見其實云淳熙戊申八月壬辰¶新安朱熹謹
書¶
　　　跋陳了翁責沈¶後
陳忠肅公剛方正直之操得之天姿而其燭理之益精
<pb:KR4d0226_WYG_082-25b>
陳¶義之益切則學問之功有不可誣者觀於此帖其克
己尊¶賢虚心服善之意尚可識也墨蹟今藏所贈兄孫
宗正之¶子筠家而建業桂林延平皆有石本顧字畫不
能無小失¶真獨沙縣乃為版刻尤不足以傳逺今縣丞
黄東始復就¶摹墨蹟礱石刻之縣學祠堂以為此邑之
人百世之下猶¶當復有聞風而興起者其志逺矣至於
心畫之妙刋勒尤¶精其凜然不可犯之色尚足以為激
貪立懦之助而桂林<md:KR4d0226_SBCK_082-17a>¶本有張敬夫題字以為於公之意
<pb:KR4d0226_WYG_082-26a>
有發明者因并刻之淳¶熙戊申十一月辛丑新安朱熹
敬為書其左方¶
　　　記參政龔公陛辭奏藁後¶
大參龔公平生不喜言用兵晚年去國論事者乃言其
陛¶辭之日請大舉恢復之師以迎合上意聞者莫不怪
之予¶曩從公逰甚久盖嘗與公反復論此雖兩有所持
然竟不¶能以相屈也至是竊獨意公不宜有此公薨後
數年過其¶故里從公二子得其副本讀之乃極論不可
<pb:KR4d0226_WYG_082-26b>
輕舉之意盖¶猶其平生之素論也痛公見誣之甚為之
太息流涕久之¶然尚恨匆匆不暇借其手藁以觀而亦
未敢以示人也近¶者乃聞聖上知公無罪特詔有司還
其職秩聖度如天固¶非賤臣淺識所能窺測然向使其
真有纎芥如言者之所<md:KR4d0226_SBCK_082-17b>¶謂則亦豈復有是也哉此可以
驗公家書之不誣因稍出¶之而記其本末如此淳熙己
酉正月既朢新安朱熹記¶
　　　跋通鑑韻語
<pb:KR4d0226_WYG_082-27a>
沙隨先生程公以書見抵盛稱臨川黄君齊賢為學之
不¶茍也既而齊賢亦槖其所著書六十卷以示余余病
衰目¶盲不能徧讀齊賢又親為指畫乃得窺其大畧然
猶恨未¶能有以究其藴也嗚呼是亦勤矣因語齊賢韻
語雖工而¶諸圖用力之深尤不可及雖無通鑑亦可孤
行今乃託於¶韻語而謂節本真出温公之手何耶齊賢
又出艮齋先生¶諸公跋語俾嗣書之余惟諸公皆當代
儒先其言自足取¶信區區鄙語何足為助顧嘗竊為齊
<pb:KR4d0226_WYG_082-27b>
賢深言古人為已之¶意而齊賢未能無聴熒也其以是
復于諸老先生而益廣<md:KR4d0226_SBCK_082-18a>¶求之則庶乎有得於身而是書
之中一字一義亦無不光¶焰矣淳熙己酉三月癸卯清
明嵩髙隠吏朱熹書¶
　　　跋程宰登瀛閣記¶
建陽大夫程侯示予以馬公子才所記其家登瀛閣之
文¶以今觀之其言亦畧驗矣程侯為政寛易愛人意者
前人¶為善之報未止於此也然予聞之古之君子施而
<pb:KR4d0226_WYG_082-28a>
不望其¶報祀而不祈其福盖以為善為當然而天人之
間應若影¶響者自不容已也程侯属予書其後因輒附
見此意云淳¶熙己酉十月四日新安朱熹書¶
　　　題方氏家藏紹興諸賢帖後¶
莆陽方徳順早以文行知名一時諸公長者皆折輩行
與¶交紹興初嘗召對極論講和不便雖不合以去而名
問益<md:KR4d0226_SBCK_082-18b>¶髙張忠獻折大參曽侍郎張給事吕舍人皆深知
之仕竟¶不遭以卒其子士龍藏諸公所與往還書帖甚
<pb:KR4d0226_WYG_082-28b>
富嘗出以¶見示熹謂此不唯足以見徳順之為人而中
興人物之盛¶謀猷之偉於此亦可槩見因為撫卷三歎
而敬書其後¶
　　　跋先吏部留題延福院詩¶
先君吏部三詩以宣和辛丑留題政和延福院壁至今
紹¶熙庚戌適七十年矣孤熹来自崇安裴回其下流涕
仰觀¶慮其益久而或圮也里人謝君東卿陳君克請為
模刻以¶傳永久熹因竊記其後云二月二十日敬書
<pb:KR4d0226_WYG_082-29a>
　　　跋施良翰軍政䇿¶
施君良翰示予以軍政䇿一編其言當世利病之實本
末¶備見皆可施行属予方有行役之勞未遑盡讀然當
㑹意<md:KR4d0226_SBCK_082-19a>¶處未嘗不三復而屢歎也至所謂恩不歸於有功
而歸於¶倖門則才否雖當已自不厭公論者又獨深有
感焉因竊¶識其語於艮齋智甫書卷之後紹熙改元三
月二十一日¶新安朱熹書¶
　　　再跋參政龔公陛辭奏藁
<pb:KR4d0226_WYG_082-29b>
始予得龔公陛辭奏草而記其本末以解聴者之惑然
猶¶以未及見其真筆為恨者非予有所疑於公之言盖
慮世¶之不能無疑於予言也今年復過莆中公之二子
及其孫¶堪復以此軸見示塗乙㸃定手筆粲然而其指
意審重詳¶密又與江西奏劄實相表裏於此足以見公
平生之言未¶嘗少變而彼譖人者真可以畀&KR0600;虎而猶
懼其不之食也¶歐陽子曰後世茍不公至今無聖賢盖
天下之事必至於<md:KR4d0226_SBCK_082-19b>¶久而後是非之實可見此君子之立
<pb:KR4d0226_WYG_082-30a>
言制行所以不屑流¶俗一時之毁譽而唯欲其無所愧
悔於吾心也既感其事¶因復書前説之後以著吾言之
不妄庶㡬秉南董之筆者¶猶有考云紹熙庚戌四月十
三日書於僊逰長嶺廏置¶
　　　跋閭丘生隂符經説¶
括蒼閭丘君之官臨賀迂道千里過予於漳水之上示
予¶以所釋隂符之篇觀其意寄髙逺而文義精密出入
乎異¶端之説而能折衷以義理之正至論當世之為道
<pb:KR4d0226_WYG_082-30b>
術者則¶其所是非取舍又皆不失其當盖今之學子能
若是者少¶矣然予憂其知之過髙氣之太鋭而無以道
乎中庸之實¶或將反以喪失其所以為心者而不自知
也於其告别書¶以遺之紹熙庚戌五月二十九日新安
朱熹書<md:KR4d0226_SBCK_082-20a>¶　　　跋黄山谷詩¶
杜子美詩小序有言虎搪突䕫人藩籬者䕫人正謂䕫
州¶人耳而山谷詩乃有虎䕫藩之語今此頌又用躨觸
<pb:KR4d0226_WYG_082-31a>
字按¶躨跜見靈光殿賦自為虯龍動貌元無觸義不知
山谷何¶所據也此卷詞筆精麗而指意所属未免如李
太白所以¶見譏於王荆公者覽者亦可以發深省矣¶
　　　書伊川先生與方道輔帖後¶
伊川先生徳性嚴重不輕與人接今觀其於方公父子
兄¶弟之間眷眷如此則方公之賢可知己熹舊嘗得前
數帖¶刻之廬山白鹿洞公之曽孫長泰主簿壬又并其
所藏數¶帖模刻於家間以視熹求書其後雖先生之所
<pb:KR4d0226_WYG_082-31b>
以書者有¶非熹之所敢知然觀於應舉耕田之語可以
決内外取舍<md:KR4d0226_SBCK_082-20b>¶之輕重察於買櫝還珠之諭可以知讀書
求道之要在此¶而不在彼也既以自厲又書卷尾以属
方君使與其族之¶父子兄弟相與勉焉紹熙改元孟秋
七日新安朱熹¶
　　　書臨漳所刋四&KR0052;後¶
　　　　書¶
世傳孔安國尚書序言伏生口傳書二十八篇堯典皋
<pb:KR4d0226_WYG_082-32a>
陶¶謨禹貢甘誓湯誓盤庚髙宗肜日西伯戡黎微子牧
誓洪¶範金縢大誥康誥酒誥梓材召誥洛誥多士無逸
君奭多¶方立政顧命吕刑文侯之命費誓秦誓孔氏壁
中書増多¶二十五篇大禹謨五子之歌𦙍征仲虺之誥
湯誥伊訓太¶甲上太甲中太甲下咸有一徳説命上説
命中説命下泰¶誓上泰誓中泰誓下武成旅獒微子之
命蔡仲之命周官<md:KR4d0226_SBCK_082-21a>¶君陳畢命君牙冏命分伏生書中四
篇為九篇又増多五¶篇舜典益稷盤庚中盤庚下康王
<pb:KR4d0226_WYG_082-32b>
之誥并序一篇合之凡¶五十九篇及安國作傳遂引序
以冠其篇首而定為五十¶八篇今世所行公私版本是
也然漢儒以伏生之書為今¶文而謂安國之書為古文
以今考之則今文多艱澀而古¶文反平易或者以為今
文自伏生女子口授晁錯時失之¶則先秦古書所引之
文皆已如此或者以為記録之實語¶難工而潤色之雅
詞易好則暗誦者不應偏得所難而考¶文者反専得其
所易是皆有不可知者至諸序之文或頗¶與經不合如
<pb:KR4d0226_WYG_082-33a>
康誥酒誥梓材之類而安國之序又絶不類¶西京文字
亦皆可疑獨諸序之本不先經則賴安國之序¶而可見
故今别定此本一以諸篇本文為經而復合序篇<md:KR4d0226_SBCK_082-21b>¶於後
使覽者得見聖經之舊而不亂乎諸儒之説又論其¶所
以不可知者如此使讀者姑務沈潛反復乎其所易而¶
不必穿鑿傅㑹於其所難者云紹熙庚戌十月壬辰新
安¶朱熹識¶
　　　　詩
<pb:KR4d0226_WYG_082-33b>
鄭康成説南陔等篇遭秦而亡其義則與衆篇之義合
編¶故存至毛公為詁訓傳乃分衆篇之義各置於其篇
端愚¶按鄭氏謂三篇之義本與衆篇之義合編者是也
然遂以¶為詩與義皆出於先秦詩亡而義猶存至毛公
乃分衆義¶各置篇端則失之矣後漢衞宏傳明言宏作
毛詩序則序¶豈得為與&KR0052;並出而分於毛公之手哉然
序之本不冠於¶篇端則因鄭氏此説而可見熹嘗病今
之讀詩者知有序<md:KR4d0226_SBCK_082-22a>¶而不知有詩也故因其説而更定此
<pb:KR4d0226_WYG_082-34a>
本以復于其初猶懼¶覽者之惑也又備論於其後云紹
熙庚戌冬十月壬辰新¶安朱熹識¶
　　　　易¶
右古文周易經傳十二篇亡友東莱吕祖謙伯恭父之
所¶定而音訓一篇則其門人金華王莘叟之所筆受也
熹嘗¶以謂易經本為卜筮而作皆因吉凶以示訓戒故
其言雖¶約而所包甚廣夫子作傳亦畧舉其一端以見
凡例而已¶然自諸儒分經合傳之後學者便文取義往
<pb:KR4d0226_WYG_082-34b>
往未及玩心¶全經而遽執傳之一端以為定説於是一
卦一爻僅為一¶事而易之為用反有所局而無以通乎
天下之故若是者¶熹盖病之是以三復伯恭父之書而
有發焉非特為其章<md:KR4d0226_SBCK_082-22b>¶句之近古而已也音訓則妄意其
猶或有所遺脱莘叟盖¶言書甫畢而伯恭父歿是則固
宜然亦不敢輒補也為之¶别見于篇後云淳熙九年夏
六月庚子朔旦新安朱熹謹¶書¶
　　　　春秋
<pb:KR4d0226_WYG_082-35a>
熹之先君子好左氏書每夕讀之必盡一卷乃就寢故
熹¶自幼未受學時已耳熟焉及長稍從諸先生長者問
春秋¶義例時亦窺其一二大者而終不能有以自信於
其心以¶故未嘗敢輒措一詞於其間而獨於其君臣父
子大倫大¶法之際為有感也近刻易詩書於郡帑易用
吕氏本古經¶傳十二篇而絀詩書之序置之經後以曉
當世使得復見¶古書之舊而不錮於後世諸儒之説顧
三禮體大未能緒<md:KR4d0226_SBCK_082-23a>¶正獨念春秋大訓聖筆所刋不敢廢
<pb:KR4d0226_WYG_082-35b>
塞而河南邵氏皇極¶經世學又以易詩書春秋為皇帝
王霸之書尤不可以不¶備乃復出左氏經文别為一書
以踵三經之後其公穀二¶經所以異者類多人名地名
而非大義之所繫故不能悉¶具異時有能放吕氏之法
而為三經之音訓者尚有以成¶吾之志也哉紹熙庚戌
冬十月壬辰新安朱熹謹書¶
　　　書楚辭協韻後¶
始予得黄叔垕父所定楚辭協韻而愛之以寄漳守傳
<pb:KR4d0226_WYG_082-36a>
景¶仁景仁為刻板置公帑未㡬予来代景仁景仁為予
言大¶招昭遽同韻此謂遽當為遭似矣然嘗讀王岐公
集銘詩¶中用遽字正入昭韻則大招之遽自不當改然
又疑其或¶反是承襲此篇之誤因考漢書敘傳則有符
與昭韻者(髙恵<md:KR4d0226_SBCK_082-23b>¶功/臣侯表)區與驕韻者(西南夷/兩粤傳)乃知大招本文
誠不為誤而岐¶公用韻其考之亦詳也予按諸書信如
景仁之言盖字之¶從豦聲者噱臄醵平讀音皆為疆然
則大招之遽當自疆¶而為喬乃得其讀於是即其板本
<pb:KR4d0226_WYG_082-36b>
復刋正之使覽者無疑¶焉景仁説尚有欲商訂者㑹其
去亟不果他日當并扣之¶附刻書後也紹熙庚戌十月
壬午新安朱熹書¶
　　　再跋楚辭協韻¶
楚辭叶韻九章所謂將寓未詳者當時黄君盖用古杭
本¶及晁氏本讀之故於此不得其説而闕焉近見閤皂
道士¶甘夣叔説寓乃當字之誤因亟考之則黄長睿洪
慶善本¶果皆作當黄注云宋本作寓洪注云當值也以
<pb:KR4d0226_WYG_082-37a>
文義音韻¶言之二家之本為是杭本未校舛誤最多宜
不足怪獨晁<md:KR4d0226_SBCK_082-24a>¶氏自謂深於騷者顧亦因襲其謬而不能
有所是正若此¶類者尚多有之然則其所用力不過更
易序引増廣篇帙¶以飾其外而於是書之實初未嘗有
所發明也近世之言¶刪述者例如此不但晁氏而已予
於此編實嘗助其吟諷¶今乃自愧其眩於名實而考之
不詳也因復書其後以曉¶觀者云¶
　　　題屈原天問後
<pb:KR4d0226_WYG_082-37b>
此書多不可曉處不可强通亦有顯然謬誤而讀者不
覺¶又從而妄為之説者如啓棘賓商九辨九歌王逸則
訓棘¶為陳訓賓為列謂商為五音之商固已穿鑿而洪
興祖又¶以為急相符契以賓客之禮而作是樂尤為迂
逺今詳此¶乃字以篆文相似而誤棘當作夣商當作天
言啓夣上賓<md:KR4d0226_SBCK_082-24b>¶于天而得此二樂以歸耳如列子史記所
載周穆王秦穆¶公趙簡子等事爾若山海經云夏后上
三嬪于天得九辨¶九歌以下則是當時此書别本賓字
<pb:KR4d0226_WYG_082-38a>
亦誤作嬪故或者因¶以為説雖實怪妄不足為据然商
字猶作天字則可驗矣¶栁子厚貿嬪之云乃為山海經
所誤而或者又誤解之三¶寫之(闕/)可勝歎哉¶
　嘗疑山海經與此書相出入處皆是並縁此書而作
　今¶説者反謂此書為出於彼而引彼為説誤矣若淮
　南子¶則明是此書之訓傳亡疑然亦未必有所傳聞
　只是𫝊¶㑹説合耳¶
　　　跋劉子澄與朱魯叔帖
<pb:KR4d0226_WYG_082-38b>
觀亡友劉君子澄手墨為之隕涕其言當看切已文字
分<md:KR4d0226_SBCK_082-25a>¶别義利之間所以期吾魯叔者為不淺矣魯叔尚勉
&KR0999;哉¶丹陽朱熹仲晦父書于臨漳郡齋紹熙庚戌中冬
十一日¶
　　　跋黄山谷帖¶
此朱希真書也韓子蒼之誤可耳何斯舉親見前輩亦
誤¶何耶然希真書自不凡老筆尤放逸此雖其少作盖
亦可¶蔵也晦翁書
<pb:KR4d0226_WYG_082-39a>
　　　跋蔡端明帖¶
蔡公節槩論議政事文學皆有以過人者不獨其書之
可¶傳也南来多見真蹟每深敬歎朱熹題¶
　　　跋曽文昭公與朱給事帖¶
舊讀徽録見曽公兄弟往還書每深慨嘆今觀文昭此
帖¶乃知朱公從臾之力益以喟然然觀後来事變盖有
所謂<md:KR4d0226_SBCK_082-25b>¶天實為之者諸公區區其間乃欲以一葦障江河
卒以至¶於流離&KR0481;斥而不悔可悲也哉紹熙庚戌中冬
<pb:KR4d0226_WYG_082-39b>
十一日丹¶陽朱熹書¶
　　　書曽帖程弟跋後¶
建中紀號調停兩黨實曽丞相之䇿其後元祐諸人頗
攻¶其短故國論遂中變非子宣本謀也但薰蕕同器決
無久¶逺芬馥之理觀程弟所論有未究者故復書此云¶
　　　跋東坡牛賦¶
蘇公此紙似是臨本紹熙庚戌晦翁審定¶
　　　跋王端明奏稿
<pb:KR4d0226_WYG_082-40a>
王公四疏首末一意丁寜懇惻無不以忠邪之判為言
其¶所以輔成元祐之治而夀國家元氣之脈者人到于
今賴<md:KR4d0226_SBCK_082-26a>¶之厥功茂矣僊逰朱魯叔游宦衡陽得此遺墨於
其家而¶寳蔵之出以示熹為之三復太息而不能已時
紹熙改元¶十一月十一日也¶
　　　書臨漳所刋四子後¶
聖人作經以詔後世將使讀者誦其文思其義有以知
事¶理之當然見道義之全體而身力行之以入聖賢之
<pb:KR4d0226_WYG_082-40b>
域也¶其言雖約而天下之故幽明巨細靡不該焉欲求
道以入¶徳者舍此為無所用其心矣然去聖既逺講誦
失傳自其¶象數名物訓詁凡例之間老師宿儒尚有不
能知者况於¶新學小生驟而讀之是亦安能遽有以得
其大指要歸也¶哉故河南程夫子之教人必先使之用
力乎大學論語中¶庸孟子之書然後及乎六經盖其難
易逺近大小之序固<md:KR4d0226_SBCK_082-26b>¶如此而不可亂也故今刻四古經
而遂及乎此四書者以¶先後之且考舊聞為之音訓以
<pb:KR4d0226_WYG_082-41a>
便觀者又悉著凡程子之¶言及於此者附於其後以見
讀之之法學者得以覽焉抑¶嘗妄謂中庸雖七篇之所
自出然讀者不先於孟子而遽¶及之則亦非所以為入
道之漸也因竊并記於此云紹熙¶改元臘月庚寅新安
朱熹書于臨漳郡齋¶
　　　跋蔡端明獻夀儀¶
蔡忠恵公書蹟徧天下而此帖獨未布今嵗南来始得
見¶於其来孫誼之家乃知昔之君子所以事其親者如
<pb:KR4d0226_WYG_082-41b>
此其¶愛且敬也孤露餘生無所為孝捧玩摧咽不能仰
視遂請¶其真摹而刻之以視世之為人子者庶以廣蔡
公永錫爾¶類之志非獨以其字書之精而已然又偶得
善工且属諸<md:KR4d0226_SBCK_082-27a>¶生黄榦臨視唯謹知書者亦以為不失其
用筆之微意云¶紹熙庚戌臘月既朢丹陽朱熹書于漳
浦郡齋¶
　　　跋李忠州家諸帖¶
郡人李君禨伯仲視予以其家蔵羣公碑志書帖知忠
<pb:KR4d0226_WYG_082-42a>
州¶使君之節槩才畧絶人如此而年未及老乃能一旦
飄然¶謝事而歸其識逺而慮深矣劉忠定公題其碑隂
至以儕¶於歐范二公之列豈徒取夫一節之髙而已哉
其子晉江¶大夫又以文字追逐一時名勝之間盛見稱
許雖不幸未¶究其實以死然視世之茍賤貪鄙而泯沒
於無聞者則有¶間矣讀之三歎欲刻之石以視邦人而
迫去不果乃書其¶後而歸之恕齊之説唯鄒忠公為詳
實然其卒章亦不能¶無可疑者習俗之溺人如此吁可
<pb:KR4d0226_WYG_082-42b>
畏哉黄太史所論讀書<md:KR4d0226_SBCK_082-27b>¶貴精者切中學者之病惜其手
帖之不存也新安朱熹書¶
　　　跋髙彦先家諸帖¶
熹猶及見紹興中年姦凶擅朝忠賢奔播時事而知漳
浦¶髙公之為烈也老矣南来乃獲拜其祠象於學宫窺
其逸¶稿於家集而識其嗣子之為人又益得其本末之
詳甚可¶歎也季士又以此軸見視如李曽二胡諸公皆
先人所從¶㳺當日相隨去國者三復其言益以慨歎乃
<pb:KR4d0226_WYG_082-43a>
敬書其後而¶歸之紹熙辛亥四月二十七日新安朱熹
書¶
　　　跋葉氏慕堂詩¶
雲巖處士葉君仲微以清徳馴行聞於鄉余不及見矣
晚¶與其子徳符為寮於漳一日出示諸君所賦慕堂詩
然後¶益知仲微為父之慈而又知徳符為子之孝也同
官多賢<md:KR4d0226_SBCK_082-28a>¶者莫不髙仰其事而樂為之詩余獨以私故重
有感焉而¶悲不能言也乃書其後以寄余意時徳符亦
<pb:KR4d0226_WYG_082-43b>
老且倦㳺矣¶而於公家事無所茍其貌雖瘠而詩甚腴
余心竊敬愛之¶而不能薦察徳符無不足之色余以是
益愧其人云紹熙¶二年重五日丹陽朱熹仲晦父書于
晉江洛陽下生院¶
　　　跋滕户曹守台州事實¶
始予以事至台州州人士君子為予道滕公城守時事
甚¶悉予心竊獨壯之而不及訪其文字數年之間時往
日來¶于中不忘也今從公孫仲宜仲宣得此編而讀之
<pb:KR4d0226_WYG_082-44a>
乃知公¶平生大節類皆卓犖竒偉如此非獨守台一事
為可稱也¶但守台事有陳師恭之記守南都事有程千
秋之記故其¶謀畫之竒節制之密皆焯焯在人耳目至
其守蔡陳鄂功<md:KR4d0226_SBCK_082-28b>¶亦不細而莫有能言其事者千秋又記
其説大元帥部西¶北之兵以迎二聖檄東南之衆以討
邦昌皆切事機適形¶便而建炎初元所論五事與賀公
所狀因論事而送吏部¶争建都而遭䜛毁則意必亦有
卓絶切至之論而世莫得¶而語其詳焉然行狀又言公
<pb:KR4d0226_WYG_082-44b>
有奏議十餘卷與政府書三¶十篇則是數説者必已具
於其間矣夫已不用於當時若¶又不傳於後世則是遂
將泯沒於無聞豈不可惜也哉今¶太史氏方將&KR0224;羅天
下放失舊聞以著中興君臣一時之¶盛是必既有任其
責者二君其求諸家書以附此録而往¶獻焉則九原有
知其亦足以少慰也夫紹熙二年秋九月¶壬子鴻慶外
史朱熹書¶
　　　跋吕舍人帖<md:KR4d0226_SBCK_082-29a>¶
<pb:KR4d0226_WYG_082-45a>
吕公之言所以發明講道修身之法詳矣學者審其先
後¶緩急之序而用力焉其入聖賢之域也孰禦紹熙辛
亥九¶月癸酉新安朱熹敬書¶
　　　跋景吕堂詩¶
滕徳章寄此册来求景吕堂詩余謂後學宗慕前輩而
表¶其遺跡固為美事然黙而識之求其所以至於彼者
而勉¶焉可也何以詩為哉至於傳之逺久使人不忘則
徳粹之¶記諸公之詩已足以垂後矣亦無待於余言也
<pb:KR4d0226_WYG_082-45b>
乃書其後¶而歸之紹熙辛亥十月戊寅朱熹仲晦父題<md:KR4d0226_SBCK_082-29b>¶　
　
　
　
　
　
　晦庵集巻八十二¶

<pb:KR4d0226_WYG_083-1a>
欽定四庫全書
　晦庵集卷
